<?xml version="1.0" encoding="UTF-8"?>

<newsitem date="1996-12-17" id="root" itemid="78369" xml:lang="da">
<title></title>
<headline> DAU-UNDERSKUD REELT PÅ 23 MIA I 1997 - VENSTRE. </headline>
<byline></byline>
<dateline></dateline>
<text>
<p> KØBENHAVN, 17 december (Reuter) - Finansministeren erkender nu åbent, at DAU-saldoen siden 1993 har været præget af engangsindtægter og budgetfiflerier, siger Venstres finansordfører Thor Pedersen i en kommentar til Budgetoversigt 4 December. </p>
<p> - Nu indrømmer finansministeren, at DAU-underskuddet i 1997 på 5,9 mia. kr. er sminket med godt 17 mia. kr. i engangsforbedringer. Det vil sige, at det reelle DAU-underskud er på ca. 23 mia. kr. i 1997. Finansministeren har formøblet fire års opsving uden at kunne skabe overskud på DAU-saldoen, siger Thor Pedersen. </p>
<p> Ifølge Venstre, så viser saldoen på de offentlige finanser et overskud på ca. to mia. kr., hvilket skyldes stigende kommunale skatter og regeringens budgetfiflerier på finansloven. </p>
<p> - Uanet alle kreative bogføringer har vi stadigvæk en statsgæld på godt 800 mia. kr., som finansministeren vil vælte over på vores børn og børnebørn, hedder det videre. </p>
<p> Regeringens ledighedstal bliver ligeledes anklaget for at være sminket, idet Venstre mener, at regeringens tal ikke tager højde for alle de personer, som er på efterløn, overgangsydelser og orlovsordninger. </p>
<p> - Finansministerens skønmaleri ændrer ikke ved det faktum, at Danmark har behov for grundlæggende reformer af velfærdsstaten. Det evner regeringen ikke. Det eneste, den socialdemokratiske finansminister er i stand til, er talpynterier og budgetfiflerier. Men det løser ikke Danmarks grundlæggende økonomiske problemer, siger Thor Pedersen. (/jnu). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-17"></editdetail></code></codes>
<codes class="bip:topics:1.0">
<code code="E21">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1996-12-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>