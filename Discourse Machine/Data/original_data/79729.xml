<?xml version="1.0" encoding="UTF-8"?>

<newsitem date="1997-02-03" id="root" itemid="79729" xml:lang="da">
<title></title>
<headline> NATWEST SER MERE OPTIMISTISK PÅ DANSK LEDIGHED. </headline>
<byline></byline>
<dateline></dateline>
<text>
<p> KØBENHAVN, 3 februar (Reuter) - Den britiske investeringsbank NatWest er blevet mere optimistisk i sit syn på den danske ledighed i både 1997 og 1998, fremgår det af bankens seneste prognose over dansk økonomi. </p>
<p> - Reduktionen af ledigheden har været relativ imponerende med et stabilt fald gennem 1996 til 8,2 pct. af arbejdsstyrken i november. Faldet er endnu mere imponerende, når man sammenligner med den stigende ledighed i EUs kernelande, specielt Tyskland og Frankrig, skriver bankens økonomer, der i år forventer en dansk ledighed på 8,2 pct. faldende til 8,1 pct. i 1998. </p>
<p> I NatWest&apos;s prognose fra januar var estimaterne henholdsvis på 8,8 pct. og 8,6 pct. </p>
<p> Den britiske bank forventer fortsat, at inflationen i år vil være 2,6 pct. stigende til 2,8 pct. i 1998. Det er en tand højere end regeringens estimater, men på linie med vismændenes skøn. </p>
<p> - Regeringen forventer, at forbrugerpriserne i år vil vokse med 2,3 pct., men vi forventer, at der er en risiko opad på grund af lønpresset, som truer med at underminere den internationale konkurrenceevne og skubbe priserne i vejret, skriver NatWest. </p>
<p> Banken vurderer, at netop inflationspresset i øjeblikket har lagt låg på mulighederne for en yderligere reduktion af de officielle rentesatser. </p>
<p> - Nationalbanken har fastholdt repo-renten på 3,5 pct. siden den seneste sænkning i august. Muligheden for en yderligere sænkning kan ikke udelukkes, men stigningen i inflationen synes at være en stor hindring. Derfor er det højst sandsynligt, at renterne i den nærmeste fremtid vil blive holdt i ro afventende på et udspil fra Bundesbank, skriver de britiske økonomer. </p>
<p> NatWest forventer både i år og til næste år en vækst i bruttonationalproduktet på tre pct., mens betalingsbalancen forventes at udvise et overskud i år på 8,3 mia. kr. faldende til 7,5 mia. kr. i 1998. (/eep). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-03"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>