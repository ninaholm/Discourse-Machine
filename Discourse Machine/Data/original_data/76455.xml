<?xml version="1.0" encoding="UTF-8"?>

<newsitem date="1996-09-23" id="root" itemid="76455" xml:lang="da">
<title></title>
<headline> GLANSEN ER GÅET AF DANSK ØKONOMI - MORGAN STANLEY. </headline>
<byline></byline>
<dateline></dateline>
<text>
<p> KØBENHAVN, 23 september (Reuter) - Den amerikanske investeringsbank Morgan Stanley er i sin nye kvartalsvise vurdering af Danmark ikke længere så positivt stemt over for dansk økonomi. </p>
<p> Bankens analytikere ser således faresignaler i bl.a. inflationens udvikling og regeringens manglende tiltag på arbejdsmarkedet. </p>
<p> - Vi har været tilhængere af det danske marked i de seneste to år. Men den økonomiske udvikling har på det seneste mistet glansen, i hvert fald når det vedrører obligationsmarkedet, skriver Morgan Stanleys analytikere. </p>
<p> Investeringsbanken peger dels på, at spiralen af rentenedsættelser ser ud til at være afsluttet. Det betyder, at selvom det ikke ventes, at nationalbankerne skruer op for renteniveauet det næste års tid, vil de højere renter blive indregnet i markedet før den tid. </p>
<p> Endvidere påpeger Morgan Stanley, at den danske vækst ser ud til at blive højere end i det øvrige Europa. Det betyder en højere inflation i Danmark end i de andre lande, hvilket bl.a. går ud over de danske obligationer. </p>
<p> I august blev den danske inflation målt til 2,4 pct. i forhold til august 1995. </p>
<p> - Og så er vores forbehold overfor det danske marked styrket af, at Højesteret har givet lov til, at Maastrichttraktatens forfatningsmæssige værdi blev prøvet ved domstolene. En afgørelse af den sag er ikke sandsynlig før om tre eller fire år, skriver analytikerne. </p>
<p> Morgan Stanley vurderer samtidig, at karakteren i det danske opsving - som &quot;er godt i gang&quot; - er ret speciel sammenlignet med udviklingen i det øvrige Europa. Dels er der en højere inflation, dels er den danske vækst drevet af den indenlandske efterspørgsel pga. øget privatforbrug og højere realløn. </p>
<p> Det er således ikke primært eksporten, der giver vækst. Bankens analytikerne forudser således en vækst i det private forbrug på omkring tre pct. årligt i 1996 og 1997 herhjemme, eller det dobbelte af, hvad banken venter i det øvrige Europa. </p>
<p> Samtidig er de danske investeringer rettet mod byggebranchen, hvor der i andre lande sker en stigning i investeringerne i maskiner og udstyr til at øge erhvervslivets produktion. Når det drejer sig om dansk eksport, vurderer Morgan Stanley dog, at den vil blive forbedret i takt med svækkelsen af kronen. </p>
<p> På forsyningssiden har de øgede investeringer og forbedrede eksportudsigter forbedret situationen for den industrielle aktivitet. Men det har også en bagside. </p>
<p> - Det negative ved denne udvikling er, at forsyningssidens begrænsninger begynder at vise sig i Danmark, hvilket øger vores bekymring på mellemlang sigt, skriver analytikerne. </p>
<p> Morgan Stanley mener således, at der er en øget risiko for flaskehalsproblemer på arbejdsmarkedet, og at lønningerne kan komme ind i en opadgående spiral ved næste forårs overenskomstforhandlinger. </p>
<p> Også regeringens forslag til finansloven 1997 får en del af skylden for Morgan Stanleys nye skepsis overfor dansk økonomi. </p>
<p> - Det ser ud til, at regeringen har forspildt endnu en mulighed for at bruge budgettet til at komme med yderligere arbejdsmarkedsreformer. Faktisk blev præsentationen af næste års budget en ikke-begivenhed, og den indeholdt ikke en diskussion af de nødvendige strukturelle tiltag på arbejdsmarkedet, skriver banken. </p>
<p> Tilliden til danske obligationer bliver dog trukket i den rigtige retning af ØMU&apos;ens konvergenskrav. </p>
<p> Danmark har således fået EU-Kommissionens blå stempel i den retning, selvom Danmark ikke vil være med i den fælles mønt. </p>
<p> - Det lyder måske vanvittigt, men vi mener, at skaden på de danske obligationer vil blive begrænset af, at Danmark lever op til konvergenskravene, selvom landet ikke vil deltage i den fælles mønt, slutter Morgan Stanley sin efterårs-kommentar til dansk økonomi. (/uha). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-09-23"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1996-09-23"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-09-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-09-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>