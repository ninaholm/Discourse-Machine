<?xml version="1.0" encoding="UTF-8"?>

<newsitem date="1997-02-12" id="root" itemid="80141" xml:lang="da">
<title></title>
<headline> OK-RESULTAT TYDER PÅ VENTEDE 3 PCT/ÅR - FORSKER. </headline>
<byline></byline>
<dateline></dateline>
<text>
<p> KØBENHAVN, 12 februar (Reuter) - Selvom overenskomst-forhandlingerne hverken er helt eller halvt færdige, ser resultatet allerede nu ud til at ligge fast på omkring tre pct. om året. Det vurderer arbejdsmarkedsforsker, Steen Scheuer, Handelshøjskolen i København. </p>
<p> - Alle de indgåede overenskomster ligger tilsyneladende i det der bestemte lag på ca. tre pct. om året, og det tegner det samlede resultat jo også til at blive, siger han til Reuters Finans. </p>
<p> I dag er der indgået overenskomster indenfor blandt andet HK Handel, HK Industri og Elforbundet. Til gengæld mangler næsten hele byggesektoren og hele den offentlige sektor endnu at indgå overenskomster. </p>
<p> På flere områder er forhandlingerne strandet på uenigheder om afstemningsmetoden og om overenskomst-periodens længde. </p>
<p> Steen Scheuer vurderer, at de stridspunkter ikke vil koste noget i kroner og øre. </p>
<p> - De vil ikke betyde noget for virksomhederne eller for medlemmerne ude på arbejdspladserne, siger han. </p>
<p> Med en lønstigning på tre pct. om året ser resultatet af årets overenskomstforhandlinger ud lande på nogenlunde det niveau, de fleste banker har forudset. </p>
<p> Den Danske Bank oplyste for eksempel den 21. januar til Reuters Finans, at den venter en stigning i timelønsomkostningerne på 3,5 pct, mens Codan Bank oplyste den 15. januar, at banken venter lønstigninger på tre procent om året. </p>
<p> Steen Scheuer kan ikke umiddelbart sammenligne årets forventede resultat på tre pct. med det seneste overenskomstresultat fra 1995. </p>
<p> - Det er ikke så nemt at sammenligne resultatet med tidligere år. Det, man kan sige er, at der er kommet en forbedringer i kroner og øre gennem forbedrede barselsvilkår, højere pensionsbidrag og løn under sygdom, siger han. </p>
<p> Han vurderer, at halvdelen af forbedringerne for lønmodtagerne denne gang ligger i bløde værdier, som ikke kan måles i kroner og øre. </p>
<p> Det største stridspunkt, der endnu skal løses, før de tilbageværende overenskomster kan afsluttes, er, hvor længe resultaterne skal gælde. </p>
<p> DA lægger ikke skjul på, at de går efter tre-årige overenskomster, mens LO helst ser to-årige aftaler. </p>
<p> Det andet store stridspunkt er, hvordan medlemmerne skal stemme om de indgåede forlig. LO ønsker decentrale afstemninger, mens DA gerne vil sammenkæde overenskomsterne inden de bliver sendt til afstemning. </p>
<p> Steen Scheuer vurderer, at forhandlingerne ender med tre-årige overenskomster, mens han vurderer, at DA må fire på kravet om en sammenkædning. </p>
<p> - Hvis man skal anlægge et lidt primitiv synspunkt, kan man sige, at DA ikke får sin vilje på begge områder. Og eftersom en del af overenskomsterne allerede er tre-årige, ser det ikke ud til at der bliver ændret på det. Og så kunne man måske forestille sig, at DA må acceptere, at der ikke bliver sammenkædning, forklarer han. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="GJOB">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>