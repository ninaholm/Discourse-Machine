<?xml version="1.0" encoding="UTF-8"?>

<newsitem date="1996-11-14" id="root" itemid="77510" xml:lang="da">
<title></title>
<headline> FORLIG MELLEM REGERING OG SF/EL OM RUSHDIE-SAG - RB. </headline>
<byline></byline>
<dateline></dateline>
<text>
<p> KØBENHAVN, 14 november (Reuter) - Regeringen blev sent onsdag enig med SF og Enhedslisten om formuleringen af den kritik, som regeringen torsdag vil blive mødt af under forespørgselsdebatten om Rushdie-sagen i Folketinget, skriver Ritzaus Bureau (RB). </p>
<p> - SF og Enhedslisten fremsætter under debatten forslag til dagsorden, der rummer klar kritik af regeringen. Vi har forstået, at denne dagsorden vil regeringen stemme for, sagde SFs formand Holger K. Nielsen, der endvidere vurderede, at der er tale om den største næse, der er uddelt i mange år. </p>
<p> Og Enhedslistens Keld Albrechtsen gik endnu længere i sin vurdering af den dagsorden, som statsministeren har valgt at stemme for. </p>
<p> - Jeg tvivler på, at man vil finde større næser, hvis man kigger tilbage i Folketingets historie, sagde han. </p>
<p> En af de uoverensstemmelser, der var i forhandlingerne mellem statsministeren og SF og Enhedslisten drejede sig om ordvalget i det dagsordensforslag, der fremsættes torsdag. Regeringen kunne ifølge Ritzau ikke sluge ordet &quot;misbilligelse&quot;. </p>
<p> Det er i forslaget ændret til en &quot;klar kritik&quot;. Og så kunne statministeren tilslutte sig næsen, så der torsdag er flertal for næsen i Folketinget. </p>
<p> Hændelserne omkring den 10. oktober, hvor regeringens sikkerhedsudvalg holdt det omdiskuterede møde og beslutningen blev truffet, modtager også en meget kritisk bemærkning i forslaget. </p>
<p> Men enkelthederne i forslaget, ønsker hverken SF eller Enhedslisten at oplyse nærmere om, før de torsdag morgen har vendt forslaget i de to partiers respektive grupper. </p>
<p> Den anden følge-dagsorden, der lægger op til en skærpet dansk politik overfor præstestyret i Iran, blev også forhandlet på plads kort før midnat onsdag. Iran-forslaget går på, at Danmark skal starte en dialog med oppositionsgrupper i Iran, der kæmper mod mullah-styret, og som samtidig arbejder for menneskerettigheder og demokrati. </p>
<p> - Det har været meget centralt for os, at Danmark skal tale med andre sider af Iran end præste-styret, siger Søren Søndergaard. </p>
<p> Et andet punkt i Iran-dagsordenen understreger, at menneskerettighedshensyn til hver en tid skal gå forud for handelsmæssige interesser i den danske udenrigspolitik. </p>
<p> Den afstand, som SF og Enhedslisten under dagsordensforslaget har lagt til de borgerlige partier, er ikke tilfældig, sagde Holger K. Nielsen efter forhandling. </p>
<p> - Vi har hele tiden forsøgt at distancere os fra det borgerlige hykleri. De gik kun efter at vælte regeringen, men vi håber at vores forslag kan få et bredt flertal i folketinget, siger han. </p>
<p> Den klare kritik af regeringens håndtering af Rushdie-sagen sigter specielt på den beslutning, der blev truffet i sikkerhedsudvalget den 10.oktober i år. </p>
<p> - Der er en stærk beklagelse i dagsordensforslaget over, at man ikke med et samme skitserede et andet arrangement, da man valgte at aflyse Rushdie&apos;s besøg i Danmark, siger Søndergaard. </p>
<p> Statsminister Poul Nyrup Rasmussen (S) ønskede ikke at kommentere de to dagsordensforslg, der vil blive behandlet i Folketingssalen torsdag. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-14"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1996-11-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>