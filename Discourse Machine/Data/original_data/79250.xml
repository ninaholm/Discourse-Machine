<?xml version="1.0" encoding="UTF-8"?>

<newsitem date="1997-01-21" id="root" itemid="79250" xml:lang="da">
<title></title>
<headline> DDB SER MULIGHED FOR LAVERE INFLATION I 1997. </headline>
<byline></byline>
<dateline></dateline>
<text>
<p> KØBENHAVN, 21 januar (Reuter) - Den Danske Bank ser mulighed for lavere inflation i 1997 end de 2,1 pct. som stigningen lød på i 1996. Det siger kontorchef i Den Danske Bank, Per Hviid, til Reuters Finans i en kommentar til dagens inflationstal for december og hele 1996 fra Danmarks Statistik. </p>
<p> - Vores vækstprognose for BNP i 1997 lyder på 2,8 pct., men alligevel venter vi ikke, at inflationen stiger til næste år. Tværtimod er der mere, der tyder på, at den bliver lavere, siger Per Hviid. </p>
<p> Banken officieille prognose for inflationen i 1997 lyder på stigninger i niveauet 2,1 pct. til 2,3 pct. Men inflationen kan blive op til en halv procent lavere end prognosen, vurderer Per Hviid. </p>
<p> - Den væsentligste faktor, som kan sende inflationen nedad, er stigende konkurrence på hvidevarer med de nye megastores. Telepriserne kan også falde på indenlandske samtaler. Vi har allerede set, at de er faldet på udenlands-telefoni, siger Per Hviid. </p>
<p> Den sidste årsag til, at inflationen kan blive lavere, er at tallenes vægtning blev ændret i oktober. Det vil dog først vise sig i løbet af 1997, påpeger Per Hviid. </p>
<p> Modsat kan forårets overenskomstforhandlinger trække inflationen op over bankens prognose. </p>
<p> - Vi forventer en stigning på 3,5 pct. i timelønsomkostningerne, men hvis resultatet bliver højere kan det skabe inflationspres, forklarer Per Hviid. </p>
<p> Også energiafgifter og stigninger i strømpriserne kan sende inflationen mere i vejret end forudset. </p>
<p> - Stigende importpriser kan også skabe inflationspres, fordi virksomhedernes lagre skal bygges op i 1997, siger Per Hviid og henviser til, at den effektive kronekurs er faldet med mere end en pct. siden nytår. </p>
<p> Danmarks Statistik oplyste tirsdag, at inflationen i hele 1996 endte på 2,1 pct., mens årstaksten for december lå på 2,3 pct. Nettopriserne steg i december med en årstakst på 2,2 pct. (/mbp). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-21"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-21"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-21"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-21"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-01-21"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1997-01-21"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-21"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-21"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>