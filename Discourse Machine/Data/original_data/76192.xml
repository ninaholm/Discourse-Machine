<?xml version="1.0" encoding="UTF-8"?>

<newsitem date="1996-09-09" id="root" itemid="76192" xml:lang="da">
<title></title>
<headline> Valuta - Stabile valutaer efter G10-møde. </headline>
<byline></byline>
<dateline></dateline>
<text>
<p>     KØBENHAVN, 9 september (Reuter) - Valutahandelen </p>
<p> mandag eftermiddag har ikke ændret voldsomt på forholdene </p>
<p> mellem de tre hovedvalutaer. </p>
<p>     Den amerikanske dollar har dog måtte se sig sat en </p>
<p> smule tilbage over for yen og D-mark. USD balancerer </p>
<p> således omkring 1,4900 D-mark, mens dollar-kursen i yen </p>
<p> ligger omkring 109. </p>
<p>     Markedet fortæller om udbud af dollar omkring 1,4920, </p>
<p> som sætter en grænse for dollarens fremmarch. Mod yen ser </p>
<p> markedet 109,30 som modstandspunkt. Nedad peger man på </p>
<p> støtte for dollaren i 108,40 yen og 1,4860 D-mark. </p>
<p>     Bundesbank&apos;s præsident Hans Tietmeyer sagde i dag </p>
<p> efter et G10-møde i Basel, at G10-landenes centralbanker </p>
<p> er enige om, at en stærk USD er i alles interesse. </p>
<p>     Tietmeyer, der er formand for G10-landenes </p>
<p> centralbanks komite, udtalte ydermere, at den monetære </p>
<p> politik i Europa er korrekt, og at der ikke den vej kan </p>
<p> gøres mere for at stimulere væksten. Istedet kræves der </p>
<p> strukturelle reformer af finans-, arbejdsmarkeds- og </p>
<p> socialpolitik for at løse Europa&apos;s problemer, og Tietmeyer </p>
<p> ser fleksibilitet i arbejdsmarkedet som en nødvendighed </p>
<p> for fortsat vækst. </p>
<p>     Tietmeyer fortalte, at tal for den tyske økonomi synes </p>
<p> at vise en cyklisk forbedring af økonomien, samt at den </p>
<p> økonomiske vækst i verdensøkonomien fortsætter. Han </p>
<p> henviste til rapporter fra cheferne fra de øvrige </p>
<p> cebtralbanker, der viser fortsat vækst i USA, Canada og </p>
<p> Japan. </p>
<p>     For Europa var billedet mere blandet, men han </p>
<p> fremhævede Englands og Hollands økonomier som værende </p>
<p> stærke. </p>
<p>     - Den hollandske økonomi klarer sig godt, de høster </p>
<p> frugterne af de sidste fire-fem års arbejde, siger han. </p>
<p>     Blandt de øvrige EMS valutaer holder den franske franc </p>
<p> fast i sit styrkede niveau over for D-mark, og handles i </p>
<p> 3,4162, stort set som tidligere på dagen. Der forventes </p>
<p> ikke flere valutapåvirkende nyheder fra det franske </p>
<p> offentlige budget for 1997, selvom selve budgettet først </p>
<p> præsenteres for parlamentet om ni dage. </p>
<p>     - Vi kender de fleste punkter i budgettet, og der er </p>
<p> meget lidt i næste uge, som kan overraske. Generelt er </p>
<p> hvad vi har set rimeligt fornuftigt, og slet ikke så slemt </p>
<p> som folk havde sat det op til, siger Joe Pendergast fra </p>
<p> Merril Lynch. </p>
<p>     Pendergast forventer en franc i intervallet 3,4050- </p>
<p> 3,4300 mod D-mark i den nærmeste fremtid. </p>
<p>        DEM/DKK  USD/DKK FRF/DKK USD/JPY USD/DEM </p>
<p> Mandag    15.30  3,8575   5,7475  1,1290  109,00  1,4905 </p>
<p> Mandag    11.00  3,8575   5,7340  1,1295  109,05  1,4920 </p>
<p> (/clm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-09-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-09-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-09-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-09-09"></editdetail></code></codes>
<codes class="bip:topics:1.0">
<code code="M13">
<editdetail action="confirmed" attribution="Reuters BIP Coding Group" date="1996-09-09"></editdetail></code>
<code code="M132">
<editdetail action="confirmed" attribution="Reuters BIP Coding Group" date="1996-09-09"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-09-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-09-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>