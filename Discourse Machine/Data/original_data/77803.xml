<?xml version="1.0" encoding="UTF-8"?>

<newsitem date="1996-11-25" id="root" itemid="77803" xml:lang="da">
<title></title>
<headline> AKTIEMARKEDET VENTES AT STARTE UGEN HØJERE. </headline>
<byline></byline>
<dateline></dateline>
<text>
<p> KØBENHAVN, 25 november (Reuter) - Der er udsigt til en positiv start på aktiemarkedet med fokus på regnskabsaktuelle Carlsberg og børsdebutanten InWear. </p>
<p> - Markedet sluttede fornuftigt i fredags. Det sammenholdt med et positivt amerikansk marked skal nok trække os op i dag, siger en handler. </p>
<p> KFX-indekset lukkede fredag i kurs 129,04 eller 0,36 point højere, mens december futuren steg 0,40 point til 128,70. </p>
<p> Dow Jones indekset sluttede fredag aften 0,83 pct. højere i 6.471,76. </p>
<p> InWear-aktien får sin børsdebut i dag, og allerede inden den officielle notering har der været stor efterspørgsel efter aktien, som blev udbudt til kurs 220. I fredags blev aktien på det det uofficielle marked handlet i intervallet 239-248. </p>
<p> - Jeg forventer pæn aktivitet i InWear-aktien i dag, så den skal nok højere op hen over dagen, fortsætter han. </p>
<p> Fredagens store interesse for tøj-aktien trak tilmed en anden forbrugsgodeaktie, nemlig Carli Gry, med op ligeledes under ganske voldsom handel til kurs 287, en stigning på seks kr. </p>
<p> Øl-koncernen Carlsberg ventes at offentliggøre sit årsregnskab for 1995/96 ved middagstid i dag. Forventningerne i markedet lyder på et resultat af den primære drift på 1.264 mio. kr. mod 1.203 mio. kr. i 1994/95. </p>
<p> - Carlsberg-aktien vil ligge stille det meste af formiddagen, indtil vi ser nogle regnskabstal. Hvad der så sker afhænger af regnskabet, siger handleren. </p>
<p> Carlsberg sluttede fredag uændret i 382. </p>
<p> Novo Nordisk lukkede fredag i kurs 1.050 svarende til et plus på 17 kr. I USA lukkede aktien omregnet i 1.070. </p>
<p> Det japanske Nikkei 225 indeks lukkede her til morgen 77,46 point højere i 21.293,57. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-25"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-25"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-25"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-25"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1996-11-25"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-11-25"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-25"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>