<?xml version="1.0" encoding="UTF-8"?>

<newsitem date="1997-01-28" id="root" itemid="79502" xml:lang="da">
<title></title>
<headline> CONTAINER-RATER VIL FORTSAT FALDE - DREWRY. </headline>
<byline></byline>
<dateline></dateline>
<text>
<p> KØBENHAVN, 28 januar (Reuter) - Fragtraterne inden for transport af containere til søs er faldet de seneste 20 år, og alt peger på, at denne udvikling vil fortsætte. Det fremgår af en rapport, som chefanalytiker Mark Page fra konsulentfirmaet, Drewry Shipping Consultants fremlagde på Den Danske Finansanalytikerforenings netop afholdte transportseminar. </p>
<p> - Der er hovedsageligt fire faktorer, der bevirker, at fragtrater inden for containertrafikken aldrig nogensinde vil nærme sig tidligere niveauer, skriver Drewry. </p>
<p> Det første forhold, som nævnes i rapporten er, at linie containerfarten er yderst fragmenteret, hvorved et enkelt rederi ikke kan opnå kontrol over prisdannelsen på sine produkter. </p>
<p> - Kollektive forsøg på via konferencer at udøve en vis priskontrol er blevet mindre overbevisende, skriver Drewry, og angiver bl.a. myndighedernes stadigt mere restriktive holdning over for denne form for prisaftaler. </p>
<p> A.P. Møller Gruppens containerrederi, Maersk Line,, der hører til blandt branchens absolut sværvægtere, skønnes at sidde på ca. seks-syv pct. af verdensmarkedet for containertrafik. </p>
<p> Desuden hæfter Drewry sig ved, at de faldende rater ikke har udløst større økonomiske problemer for branchens selskaber, takket være især forbedret produktivitet. De lavere rater har således genereret en tilstrækkelig indtjening til at finansiere de investeringer, som kræves for at være med i kapløbet om at få del i den store vækst på containermarkedet, skriver Drewry. </p>
<p> Den tredie faktor, som indgår i Drewry&apos;s analyse er den stigende globalisering af verdensøkonomien. Den er ifølge konsulentfirmaet så langt fremme, at den afhænger helt af en effektiv og prisbillig containerfart til at understøtte de internationale produktions-og forbrugermønstre. </p>
<p> - Med så meget på spil, vil regeringerne ikke holde sig tilbage fra at gribe ind, hvis eksportindustrierne og forbrugsmarkederne trues af en kollektiv aktion fra containerrederiernes side, skriver Drewry. </p>
<p> Som det sidste afgørende forhold bag spådommen om fortsat lavere containerrater peger Drewry på det skæve forhold mellem udbud og efterspørgsel på markedet for containerfragt. </p>
<p> - Den globale balance mellem udbud og efterspørgsel skønnes ikke at vise nogen betydelig forbedring inden for de næste 10 år. Det vil kræve vedvarende næsten to-cifrede vækstrater i fragtmængderne for at absorbere den store kapacitet, der er i ordrebøgerne på kort sigt, skriver Drewry. </p>
<p> Drewry konkluderer herefter, at hver af disse faktorer indikerer, at containerrederierne i fremtiden bliver nødt til at leve med de nuværende rater, eller noget der ligner dem meget. </p>
<p> - Læren af de seneste 20 år er, at raterne fortsat vil være presset i reale termer, og det betyder, at nedbringelse af containerrederiernes omkostninger vil få topprioritet, skriver Drewry. </p>
<p> A. P. Møller forventer, at containerraterne efter at have været presset i især andet halvår 1996 nu har stabiliseret sig. I løbet af 1997 forventes raterne at stige. Det sagde prokurist i Maersk Line, Jesper Kjædegaard til Reuters Finans mandag. </p>
<p> Dermed er det danske containerrederi på linie med sin amerikanske partner, Sea-Land. Ved aflæggelse af selskabets årsregnskab for 1996 i sidste uge blev der udtrykt forventning om, at Sea-Lands trængsler på grund af det nuværende rateniveau ville aftage i sidste halvdel af 1997. </p>
<p> Sea-Land opnåede i 1996 et driftsresultat på 318 mio. USD mod 238 mio. USD i 1995. (/slj). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-28"></editdetail></code></codes>
<codes class="bip:topics:1.0">
<code code="I74">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="I77002">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="M14">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>