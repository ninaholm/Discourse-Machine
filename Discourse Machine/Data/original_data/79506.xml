<?xml version="1.0" encoding="UTF-8"?>

<newsitem date="1997-01-28" id="root" itemid="79506" xml:lang="da">
<title></title>
<headline> SAS OG LUFTHANSA I CARGO-AFTALE OM 2-3 UGER - DIR. </headline>
<byline></byline>
<dateline></dateline>
<text>
<p> KØBENHAVN, 28 januar (Reuter) - SAS&apos; og partneren Lufthansas forhandlinger om et samarbejde inden for fragtområdet er inde i sin afsluttende fase. I løbet af to til tre uger vil forhandlingerne mellem luftfartsselskaberne udmønte sig i en aftale. Det siger direktør i SAS Cargo, Peter Grønlund. </p>
<p> - Drøftelserne med Lufthansa er konstruktive og gode. Jeg føler mig i dag overbevist om, at det udkrystalliserer sig i et godt samarbejde, som jeg forventer kan falde på plads inden for to-tre uger, siger Peter Grønlund til Reuters Finans tirsdag. </p>
<p> Lufthansa og SAS har på passagerområdet fra starten af 1996 haft et omfattende samarbejde. Peter Grønlund har tidligere til Reuters Finans afvist, at det har været problemer med at finde fælles fodslag, der har forsinket indgåelse af en aftale på fragtområdet. </p>
<p> SAS Cargo er i øjeblikket inde i en større satsning, der omfatter investeringer i tre nye terminaler til ialt en mia. kr. Peter Grønlund var tirsdag med til at tage det første spadestik til en ny fragtterminal i København til ca. 500 mio. kr. </p>
<p> Desuden er arbejdet med at opføre en terminal i Newark ved New York allerede begyndt, mens en terminal ved Oslos kommende lufthavn Gardermoen vil blive startet senere i år. Peter Grønlund forventer, at alle tre terminaler senest er taget i brug i starten af 1999. </p>
<p> Investeringen på en mia. kr. er sat til at klare de behov, som SAS og partnere forventer at få over de næste fem til 10 år, understreger Peter Grønlund. Den nye terminal i København er dimensioneret til at klare 350.000 tons fragt og post. </p>
<p> - Vi har ingen forventninger om, at vi skal gå fra 250.000 tons til 350.000 tons på to år eller tre år. Det tror jeg er urealistisk. Ellers skulle vi have bygget den nye terminal i København større fra starten, siger SAS&apos; nye Cargo-chef, der tiltrådte den 1. november sidste år. </p>
<p> Anlæggene i København er ifølge Peter Grønlund de absolut vigtigste inden for koncernen, da en meget stor del af SAS&apos; fragtgods passerer Københavns Lufthavn. Den danske hovedstad er SAS Cargo&apos;s knudepunkt og op mod 80 pct. af alt gods ud af København kommer fra andre steder, såkaldt transit-gods. </p>
<p> SAS Cargo ønsker lønsom vækst, men tiltagene er endnu ikke endeligt defineret. </p>
<p> - Der er ingen tvivl om, at vi gerne vil øge fragtmængderne gennem frem for alt lønsomme tiltag. Det er dog ikke 100 pct. defineret, hvordan vi vil gøre det. Men der ligger ting i pipeline, slår Peter Grønlund fast. </p>
<p> Der kan imidlertid opstå kapacitetsproblemer inden for SAS Cargo, som gør, at fragtmængderne ikke uden videre kan forøges og dermed åbne op for erobring af større markedsandele. </p>
<p> - Det hænger vældigt sammen med, hvordan vi ønsker at håndtere kapacitetssituationen, og det har vi ikke besluttet os for endnu. Men nu har vi fået et moderne, effektivt produktionsapparat med et større volumenpotentiale end det nuværende. Vi får et fundament, der giver den fleksibilitet at kunne øge volumen, hvis vi ønsker at gå den vej, siger Peter Grønlund. </p>
<p> SAS Cargo forøgede i de første tre kvartaler af 1996 den transporterede fragtmængde med over 20 pct. i forhold til samme periode sidste år til 155.000 tons. (/slj). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="GFR">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="NORW">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="SWED">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-28"></editdetail></code></codes>
<codes class="bip:topics:1.0">
<code code="LFTHNS">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="SAS">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="I75">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="I77002">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="C24">
<editdetail action="confirmed" attribution="Reuters BIP Coding Group" date="1997-01-28"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>