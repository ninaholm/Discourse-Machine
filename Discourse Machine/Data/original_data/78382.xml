<?xml version="1.0" encoding="UTF-8"?>

<newsitem date="1996-12-17" id="root" itemid="78382" xml:lang="da">
<title></title>
<headline> LAV KUPONRENTE VARSLER STORT STGB-SALG - UNIBANK. </headline>
<byline></byline>
<dateline></dateline>
<text>
<p> KØBENHAVN, 17 december (Reuter) - Den historisk lave kuponrente på det nye 4 pct. Stgb. 2000 I varsler et massivt salg i dette papir i første halvdel af 1997. Det vurderer obligationsanalytiker Klaus Dalsgaard i Unibank Markets. </p>
<p> - Et rimeligt scenarie giver Nationalbanken et halvt år til at udstede i det nye statsgældsbevis, da det må formodes, at mindsterenten sættes op til fem pct., måske seks pct. ved næste ordinære fastsættelse af mindsterenten, siger Klaus Dalsgaard. </p>
<p> Han vil derfor ikke udelukke, at Nationalbanken vil forsøge at sælge op til 15-20 mia. kr. i det nye papir, alt efter renteudviklingen henover foråret. Det vil bevirke, at udstedelsen i den nye statsobligation 5 pct. St.l. 2005 vil blive tilsvarende lav, i størrelsesordenen få mia. kr. </p>
<p> - Dermed risikerer Nationalbanken i tilfælde af en forhøjelse af mindsterenten til seks pct. til sommer at stå med en meget illikvid serie, siger Klaus Dalsgaard. </p>
<p> Han mener umiddelbart, at Nationalbanken må have haft nogle svære overvejelser ved fastsættelsen af kuponrenterne. Det skyldes, at højere kuponrenter på eksempelvis fem og seks pct. for de to nye statspapirer kunne indikere, at Nationalbanken ikke tror på det lave renteniveau. </p>
<p> Det nemmeste for Nationalbanken har i den forbindelse været ikke at sende noget signal. Klaus Dalsgaard henviser her til Nationalbankens udtalelser til Reuters Finans tidligere tirsdag, at fastlæggelsen af kuponrenten på fire pct. bare følger de gængse regler ved fastsættelsen af kuponrenter for statsgældsbeviser. </p>
<p> Han tilføjer, at det kommer lidt som en overraskelse, at Nationalbanken har valgt at åbne to nye papirer. </p>
<p> - Med et relativt lavt finansieringsbehov får banken vanskeligheder ved at give serierne rigtig benchmark-status, vurderer Klaus Dalsgaard. </p>
<p> Det indenlandske bruttofinansieringsbehov er sat til knap 70 mia. kr., hvilket er næsten 30 mia. kr. lavere end det estimerede lånebehov for i år. Nationalbanken nævner dog usædvanligt eksplicit, at banken har til hensigt at udjævne lånebehovet mellem 1997 og 1998 med opkøb i papirer, der forfalder i 1998. </p>
<p> - Det kan øge statspapirsalget i 1997 med op til 10 mia. kr., anfører Klaus Dalsgaard, der dog tilføjer, at banken fortsat får svært ved at give alle statspapirer den tiltænkte status. </p>
<p> Det forventede indenlandske bruttofinansieringsbehov i 1997 på ca. 70 mia. kr. kom ud en anelse lavere, end de ca. 75 mia. kr., som Unibank Markets havde skudt sig frem til. </p>
<p> Det nye statsgældsbevis åbnes den 7. januar, mens den nye statsobligation ser dagens lys en uge senere, den 14. januar. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-17"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="E21">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="E212">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1996-12-17"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-12-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>