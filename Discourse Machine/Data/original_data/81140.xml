<?xml version="1.0" encoding="UTF-8"?>

<newsitem date="1997-03-06" id="root" itemid="81140" xml:lang="da">
<title></title>
<headline> Resultatskøn ned efter Kbh Luft-tal - analytikere. </headline>
<byline></byline>
<dateline></dateline>
<text>
<p> KØBENHAVN, 6 marts (Reuter) - Driften i Københavns Lufthavne er presset, og de store investeringer vil ydermere gøre det svært for selskabet at øge indtjeningen på kort sigt, siger aktieanalytikere til Reuters Finans i en kommentar til lufthavnens årsregnskab. Derfor har de nedjusteret deres indtjeningsskøn for 1997 med mellem 10 og 28 mio. kr. til 447-460 mio. kr. </p>
<p> - Det er svært at se en fremgang i 1997 på helt samme niveau som i 1996. De skal investere 1,2 mia. kr., hvilket må lægge pres på både finansposter og afskrivninger. Det stiller større krav til driften, siger en analytiker. </p>
<p> Selskabet fremlagde sit resultat for 1996 torsdag. </p>
<p> Københavns Lufthavne kom ud af 1996 med et resultat før skat på 422 mio. kr. mod 376 mio. kr., og selskabet forventer for 1997 en fremgang i resultatet på niveau med 1996. </p>
<p> - En resultatfremgang i 1997 i størrelsesordenen 10 pct. vil for langt størstedelens vedkommende fremkomme, fordi 1997 ikke vil være belastet af nedskrivninger og af særlige poster (ca. 40 mio. kr., red.). Det viser, at driften ikke rigtig viser nogen fremgang, siger en anden analytiker. </p>
<p> Han tilføjer, at hvis man tager de briller på, der udelukkende ser sammenlignelige tal, vil 1997 blive en lidt kedelig omgang. De store investeringer vil betyde en stigende gæld og deraf større finansieringsudgifter, anfører han. </p>
<p> Omkostningerne er i 1996 steget forholdsvist meget i forhold til både forretningsomfang og det økonomiske resultat. </p>
<p> - Det er stort set det eneste, der overrasker i regnskabet. Efter nogle halv ekstraordinære omkostningsposter i 1996 vil udviklingen formentlig blive normaliseret i de kommende år, siger en analytikere. </p>
<p> Han undrer sig dog lidt over, at omkostningerne i 1996 trods alt er steget så meget, da Københavns Lufthavne i sit regnskab selv skriver, at der bliver og vil blive lagt stor vægt på styring af omkostningsudviklingen. </p>
<p> Analytikerne vurderer imidlertid ikke, at resultatet fra Københavns Lufthavne afviger så markant fra det forventede, at de vil ændre deres anbefalinger, der spænder fra Salg til Hold. </p>
<p> En analytiker udtrykker tillige fortsat tillid til, at det store udbygningsprogram, som Københavns Lufthavne er i gang med, også på længere sigt vil føre til fortsat vækst i det økonomiske resultat. </p>
<p> Analytikerne havde forud for regnskabet ifølge en Reuters-prognose forventet et resultat før skat på 450 mio. kr. eller 28 mio. kr. højere end det faktiske resultat. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-06"></editdetail></code></codes>
<codes class="bip:topics:1.0">
<code code="KOBLDK">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="I764">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>