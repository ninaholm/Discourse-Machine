<?xml version="1.0" encoding="UTF-8"?>

<newsitem date="1997-02-17" id="root" itemid="80270" xml:lang="da">
<title></title>
<headline> 3-årige OK-aftaler til 4-4,5 pct/år - SHB. </headline>
<byline></byline>
<dateline></dateline>
<text>
<p> KØBENHAVN, 17 februar (Reuter) - Arbejdsgiverne vil komme igennem med deres krav om, at de igangværende overenskomst-forhandlinger skal ende med tre-årige aftaler. Men sejren bliver ikke gratis. Det vurderer Svenska Handelsbanken i en ny prognose for dansk økonomi. </p>
<p> - Vi tror, overenskomstfor-handlingerne vil ende med tre-årige aftaler med kompensation til fagforeningerne, skriver Svenska Handelbanken (SHB). </p>
<p> Overenskomstfor-handlingerne er i dag på flere områder låst fast, fordi arbejdsgiverne forlanger en overenskomstperiode på tre år, mens LO, og især SiD, ønsker to-årige overenskomster. </p>
<p> SHB vurderer, at arbejdsgiverne må betale lønstigninger på 4-4,5 pct. om året for at komme igennem med de tre-årige aftaler. </p>
<p> - Hvis man regner minimallønsområdet og normallønsområdet sammen, vil vi havne på 4-4,5 pct., siger bankens cheføkonom, Thomas Thygesen, til Reuters Finans. </p>
<p> SHB&apos;s skøn ligger dermed højere end de fleste danske bankers. De forventer, at forhandlingerne vil ende med gennemsnitlige lønstigninger på 3-3,5 pct. om året. </p>
<p> Ifølge bankens skøn vil reallønsstigningerne ligge i samme niveau som de seneste to år, vurderer Thomas Thygesen. </p>
<p> Selvom SHB i prognosen opjusterer sine forventninger til BNP-væksten i 1997 til 3,5 pct. fra 3,2 pct. i november-prognosen, nedtoner SHB sine forventninger til inflationen i 1997 marginalt. Banken forventer nu en stigning i forbruger priserne på 2,5 pct. i år mod tidligere forventet 2,6 pct. </p>
<p> - Efterspørgselspresset stiger, men det får kun priserne til at stige minimalt. Det skyldes, at der er masser af ledig kapacitet i de andre europæiske lande. Og da de europæiske markeder nærmest er smeltet sammen, er det nemt at få varerne billigere derfra, hvis de danske producenter sætter priserne op. Derfor vil priserne kun stige moderat herhjemme, mener Thomas Thygesen. </p>
<p> Faldende olie og fødevarepriser vil i foråret trække inflationen tilbage mod to pct. Men den stigende tendens vil genopstå fra starten af sommeren, primært drevet af stigende service-inflation, stigende huslejer og højere importpriser, hedder det i prognosen. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="GJOB">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>