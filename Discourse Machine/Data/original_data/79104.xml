<?xml version="1.0" encoding="UTF-8"?>

<newsitem date="1997-01-16" id="root" itemid="79104" xml:lang="da">
<title></title>
<headline> BANKER UENIGE OM AKTIEMARKEDETS UDVIKLING. </headline>
<byline></byline>
<dateline></dateline>
<text>
<p> KØBENHAVN, 16 januar (Reuter) - Aktiecheferne i landets tre største banker er ikke helt enige om, hvorvidt den positive tendens, som siden årsskiftet har præget aktiemarkedet, kan fortsætte. </p>
<p> Således kan aktiecheferne i BG Bank og Den Danske Bank ikke umiddelbart se nogen hindring for, at aktiemarkedet fortsætter den positive tendens. I Unibank, Aros Securities, er man derimod lidt mere forbeholden. </p>
<p> - Vi holder fortsat fast på vores forudsigelser fra december om stigende renter på vores breddegrader. Denne stigning vil kunne holde tingene i ave, eller vil kunne trække aktierne ned fra det nuværende niveau. Aktie-festen vil nok kunne fortsætte endnu et stykke tid, men får vi medhold i vores forudsigelser, så er der ikke mere tilbage i den fest, siger chefanalytiker i Aros Securities, Peter Kruse, til Reuters Finans torsdag. </p>
<p> Han tilføjer dog, at hvis den rentestigning, der har været i USA, ikke smitter af herhjemme, så vælter Aros&apos; forventninger. </p>
<p> - Væksten er på vej op i flere lande, og det vil presse renterne op. I Aros er vi måske lidt mere forsigtige end i de andre banker i vores forudsigelser, siger chefanalytikeren. </p>
<p> Hos BG Bank og Den Danske Bank er tonerne mere optimistiske. </p>
<p> - Selvfølgelig vil vi se korrektioner i markedet. Men der er ikke noget underliggende, som gør, at markedet vælter i negativ retning. Der er fortsat masser af købsinteresse i markedet, og den lave rente understøtter denne tendens yderligere, siger afdelingsdirektør i BG Bank Claus Andersen. </p>
<p> Denne vurdering understøttes af aktiechef i Den Danske Bank Flemming Barleth. </p>
<p> - Vi er stadigvæk inde i en opadgående aktietrend og jeg mener ikke, at denne stigning er en boble. Samtidig er de fundamentale ting rundt omkring i Europa gode. De forskellige regeringer er i høj grad fokuseret på ØMU&apos;en og den konvergens, der ligger i det. Det betyder, at der er incitament til bl.a. at bringe underskuddet ned og løse gældsproblemerne. Det har vi ikke set før i så bredt et omfang, siger Flemming Barleth. </p>
<p> Både Claus Andersen og Flemming Barleth understreger dog, at et større kursfald i USA vil kunne påvirke aktiemarkedet i negativ retning. </p>
<p> KFX-indekset er siden årsskiftet steget godt syv pct. og ligger torsdag eftermiddag omkring 146,50. I samme periode er Totalindekset steget tilsvarende til 506,54, hvor indekset lukkede onsdag. </p>
<p> I en rundspørge Reuters Finans foretog lige før jul forventede 14 danske aktieeksperter, at KFX-indekset efter første kvartal vil ligge på 132 og Totalindekset på 470. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-16"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="M11">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="M131">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>