<?xml version="1.0" encoding="UTF-8"?>

<newsitem date="1997-02-12" id="root" itemid="80138" xml:lang="da">
<title></title>
<headline> BEKYMRENDE TAL FOR INDUSTRIEKSPORTEN - DDB. </headline>
<byline></byline>
<dateline></dateline>
<text>
<p> KØBENHAVN, 12 februar (Reuter) - De netop offentliggjorte handels-og betalingsbalancetal for november 1996 vækker bekymring for udviklingen i industrieksporten. Det mener cheføkonom i Den Danske Bank, Jørgen Birger Christensen. </p>
<p> - Hvis tallene for industrieksporten skal tages for pålydende, er det rimeligt bekymrende. Vi spejder efter en god eksportudvikling, og den er desværre ikke i tallene her, siger han. </p>
<p> Danmarks Statistik kunne tidligere onsdag melde om et underskud på betalingsbalancen i november på 6,6 mia. kr. Handelsbalancen viste et fald i det sæsonkorrigerede overskud til 1.479 mio. kr. i november fra 2.154 mio. kr. i oktober. </p>
<p> Et rundspørge, som Reuters Finans havde foretaget blandt en række økonomer, inden tallene blev offentliggjort, viste forventninger om et sæsonkorrigeret overskud på handelsbalancen på 2,2 mia. kr. og et betalingsbalanceunderskud på 5,2 mia. kr. </p>
<p> - Mens der stadig kan aflæses en stigende trend i importen, synes der at være tegn på negativ udvikling for eksportens vedkommende, lød Danmarks Statistik kommentar til tallene. </p>
<p> Jørgen Birger Christensen henviser imidlertid til, at der gennem det sidste halvandet år har været uoverensstemmelser mellem tallene fra Danmarks Statistik og Nationalbanken. Således viser Nationalbankens tal et mere positivt billede af eksportudviklingen. </p>
<p> - De viser, at til og med december 1996 har vi haft en vækst i eksporten i løbende priser i størrelsesordenen syv pct. og en vækst i importen på ca. fire pct. Og det ser jo meget fornuftigt ud, siger han. </p>
<p> Nationalbankens tal medregner til forskel for DS-tallene udviklingen i december og således for hele 1996. </p>
<p> DDB-cheføkonomen fremfører dog, at strejken blandt danske lastvognschaufførere i november 1996 har haft en negativ effekt på de lidt skuffende balance-tal. </p>
<p> Til gengæld nævner har den danske energihandel som en solstrålehistorie i tallene. </p>
<p> - Den samlede handel med energi er i de sidste måneder røget i plus, hvilket betyder, at Danmark i 1996 får et overskud af den samlede energihandel, siger Jørgen B. Christensen. </p>
<p> Den Danske Bank forventer, at det samlede overskud på betalingsbalancen i 1996 ender på ca. 14 mia. kr. De seneste tal indikerer dog, at overskuddet kan ende en spids lavere end forventet, oplyser Jørgen Birger Christensen. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>