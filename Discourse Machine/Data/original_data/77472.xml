<?xml version="1.0" encoding="UTF-8"?>

<newsitem date="1996-11-12" id="root" itemid="77472" xml:lang="da">
<title></title>
<headline> ANALYTIKERE SER COLOPLAST-DRIFT STIGE 16 PCT. </headline>
<byline></byline>
<dateline></dateline>
<text>
<p> KØBENHAVN, 12 november (Reuter) - Trods et svagt første halvår står medico-koncernen Coloplast til at opfylde sine egne forventninger om et løft i omsætning og driftsresultat på godt 15 pct. i 1995/96. Det viser en rundspørge blandt aktieanalytikere, som Reuters Finans har foretaget. Coloplast fremlægger årsregnskab torsdag den 14. november. </p>
<p> Både omsætning og driftsresultat skønnes at stige 16 pct. til hhv. 1.948 mio. kr. og 270 mio. kr. mod 1.684 mio. kr. og 233 mio. kr. i det foregående regnskabsår. </p>
<p> Resultatet før skat ventes at udvikle sig noget mere positivt, da de finansielle poster efter kapitaludvidelsen sidste år trækker op. Overskuddet før skat ses derfor at stige 31 pct. til 276 mio. kr. </p>
<p> De adspurgte analytikeres bud på Coloplasts udvikling bærer præg af en forholdsvis stor grad af uenighed. </p>
<p> En aktieanalytiker hæfter sig især ved Coloplasts vanskeligheder med at få sine amerikanske forretninger til at give den forventede indtjening og salg efter flere større opkøb. </p>
<p> - Vi tror ikke på, at andet halvår helt kan opveje indtrykket af en lavere indtjening i første halvår. Og her spiller integrationen af de nye amerikanske selskaber ind, pointerer han. </p>
<p> De afgivne bud på driftsresultatet spænder således fra et overskud på 245 til 286 mio. kr. mod 233 mio. kr. i 1995/96, mens skønnene for resultatet før skat ligger mellem 248 og 290 mio. kr. mod 211 mio. kr. De finansielle poster udgør desuden et stridspunkt, da ikke alle analytikere forventer et samlet plus på disse poster. </p>
<p> Driften i andet halvår af 1995/96 forventes at udvise en noget bedre udvikling end for helåret. Således skønnes driften i andet halvår at ligge hhv. 31 og 64 pct. over samme halvår sidste år samt over det foregående halvår. </p>
<p> Den positive udvikling er ikke så udtalt for overskuddet før skat, da vendingen i fortegnet for de samlede finansielle poster efter kapitaludvidelsen ikke kan aflæses så tydeligt i halvårstallene. </p>
<p> Analytikerne ser ikke de store usikkerhedsmomenter i Coloplast ud over problemerne i de amerikanske forretninger. Coloplast skrev selv i sin seneste regnskabsmeddelelse for halvåret, at der fortsat må tages forbehold for udviklingen i valutakurser og eventuelle nedskæringer i de offentlige sundhedsudgifter. </p>
<p> En aktieanalytiker vurderer imidlertid, at hvis lavere sundshedsbevillinger indenfor Coloplasts områder ikke betyder et mindre salg, men kun en omfordeling mellem salg til det offentlige til salg til private, kan det være positivt for den danske medico-koncern. </p>
<p> - Marginalerne ved salg til private er højere end ved salg til det offentlige, siger han. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-12"></editdetail></code></codes>
<codes class="bip:topics:1.0">
<code code="CPLAST">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="I372">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>