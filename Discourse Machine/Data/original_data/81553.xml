<?xml version="1.0" encoding="UTF-8"?>

<newsitem date="1997-03-17" id="root" itemid="81553" xml:lang="da">
<title></title>
<headline> Norden overvejer øget satsning på produktskibe. </headline>
<byline></byline>
<dateline></dateline>
<text>
<p> KØBENHAVN, 17 marts (Reuter) - Rederiet D/S Norden overvejer at styrke sin satsning på produkttankskibe. Det kan ske enten ved køb eller leje af flere skibe, oplyser rederiets adm. direktør Steen Krabbe til Reuters Finans. </p>
<p> - Det (øge engagementet indenfor produkttankskibe, red.) vil vi gerne. Vi har ingen konkrete planer endnu, men der er sonderinger ude, siger Steen Krabbe. </p>
<p> Norden har netop fremlagt sit årsregnskab for 1996 og heraf fremgår det, at indtjeningen på netop disse tankskibe har været over budgettet i begyndelsen af 1997. </p>
<p> Der er dog endnu for tidligt at sige, hvornår en beslutning vil blive taget, understreger Steen Krabbe. </p>
<p> D/S Norden beskæftigede ved udgangen af 1996 13 produkttankskibe samt en enkelt råolietanker. </p>
<p> De fremtidige planer for råolietankeren vil blive afgjort senere, fordi charteraftalen for dette skib udløber midt i 1997. </p>
<p> Fremgangen for produkttankskibene forklarer Steen Krabbe dels med en sæsonbetonet efterspørgsel, dels med den generelt øgede økonomiske vækst. Netop væksten trak også dette marked frem i 1996. </p>
<p> - Den positive økonomiske udvikling set på verdensplan gav sig udslag i øget behov for olieprodukter, og markedet var - noget uventet - i stand til at absorbere et stort antal nybygninger, forklarer rederiets ledelse i Nordens regnskabsmeddelelse. </p>
<p> Rederiets andet forretningsområde, tørlastskibe, gennemgik derimod en mere negativ udvikling sidste år. Således fortsatte tendensen med faldende rater fra 1995 ind i 1996 &quot;med uformindsket styrke&quot;, som Norden skriver. </p>
<p> Markedet tog dog en uventet og positiv drejning i årets sidste kvartal primært trukket af faldende kornpriser, stigende ophugning og den generelle vækst. </p>
<p> - Disse faktorer medførte samlet en øget efterspørgsel efter tonnage, især Panamax og Capesize. På mindre end to måneder registreredes ratestigninger på knap 50 pct. i enkelte fartområder, skriver Norden. </p>
<p> Steen Krabbe vil ikke vurdere, hvor tørlastmarkedet er på vej hen - dertil er det for uforudsigeligt, mener han. Men Nordens følsomhed overfor udviklingen er som i 1996 også begrænset i 1997, fordi flere af de langtidskontrakter, der blev indgået i 1995, rækker ud over 1997. </p>
<p> - Aftalerne for ihvertfald de to store capesize-enheder, der blev indgået i 1995, løber også i 1997, siger Steen Krabbe. </p>
<p> Han henviser til de to tørlastskibe Nord-Energy og Nord-Power på 150.000 tons dødvægt. </p>
<p> Rederiet Norden nåede i 1996 et ordinært resultat før skat på 24,7 mio. kr. mod 40,3 mio. kr. året før. </p>
<p> 1995 var dog også pænt præget af salg af skibe, der indbragte godt 30 mio. kr. I 1996 solgte Norden ikke ud af egne skibe, men tjente alligevel ca. 10 mio. kr. på den post, fordi Nortide Shipping Ltd., som Norden ejer halvdelen af, solgte et skib. </p>
<p> Fremgangen i resultat eksklusive skibssalg skete på trods af vigende fragtindtægter, der faldt fra 485 mio. kr. i 1995 til 474 mio. kr. i 1996. </p>
<p> - Nedgangen skyldes færre egne skibe, der kun delvist blev kompenseret ved flere fragtindtægter fra indbefragtede skibe og en svagt øget gennemsnitlig USD kurs i 1996 i forhold til 1995, skriver Norden. </p>
<p> At det alligevel lykkedes at løfte indtjeningen eksklusive salg af skibe sidste år til 15 mio. kr. fra 10 mio. kr. i 1995, skyldes primært en forbedring af de finansielle poster, der netto blev forbedret med 18 mio. kr. til minus 27,5 mio. kr. i 1996. </p>
<p> Nordens hovedaktionær Motortramp udsendte samtidig sin årsregnskabsmeddelelse med en stort set enslydende tekst. Motortramps ordinære overskud før skat er opgjort til 29,9 mio. kr. i 1996 mod 45,8 mio. kr. året før. </p>
<p> Motortramp primære aktivitet er netop hovedaktionærposten på knap 56 pct. i Norden. </p>
<p> - Uffe Hansen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-17"></editdetail></code></codes>
<codes class="bip:topics:1.0">
<code code="MTRMP">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="ORNTDK">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>