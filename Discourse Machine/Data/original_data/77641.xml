<?xml version="1.0" encoding="UTF-8"?>

<newsitem date="1996-11-19" id="root" itemid="77641" xml:lang="da">
<title></title>
<headline> Valuta - USD svagere mod yen (rpt). </headline>
<byline></byline>
<dateline></dateline>
<text>
<p> KØBENHAVN, 19 november (Reuter) - Den amerikanske dollar holder sig uforandret mod D-mark, men er faldet over for yen i et valutamarked, hvor det britiske pund løber med det meste af opmærksomheden. </p>
<p> Dollaren har fået lagt en bund under sig på grund af Buba-kommentarer sent mandag, siger dealere, og henviser til rådsmedlemmet Ernst Welteke, som udtrykte ønske om en mere stabil og stærk amerikansk valuta. </p>
<p> Pundet er generelt styrket, og mod den amerikanske dollar er den britiske valuta handlet op i fire års højeste kurs på 1,6765 tirsdag middag. </p>
<p> I forhold til den tyske valuta har pundet i dag nået 30 måneders stærkeste niveau. </p>
<p> - Der har været pæn efterspørgsel efter den britiske valuta over hele linen, fortæller en valutahandler fra en britisk bank. </p>
<p> Den italienske lire ignorerede premierminister Romano Prodi, da han lidt før kl. 14.00 udtalte sig om valutaens fremtid i relation til det europæiske valutasamarbejde. </p>
<p> - Med godkendelsen af 1997-budgettet i underhuset kan forhandlinger om lirens genindtræden i ERM starte nårsomhelst, udtalte Prodi. </p>
<p> Liren holdt sig dog ganske tæt ved kurs 1.006,65, lige efter Prodi talte om valutaens fremtidudsigter. </p>
<p> DEM/DKK USD/DKK FRF/DKK USD/JPY USD/DEM Tirsdag 14.13 3,8400 5,7700 1,1350 111,40 1,5025 Tirsdag 10.57 3,8405 5,7695 1,1350 111,60 1,5025 (/klp). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-19"></editdetail></code></codes>
<codes class="bip:topics:1.0">
<code code="M13">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="M132">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-11-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>