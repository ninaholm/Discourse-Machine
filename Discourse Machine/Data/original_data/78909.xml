<?xml version="1.0" encoding="UTF-8"?>

<newsitem date="1997-01-10" id="root" itemid="78909" xml:lang="da">
<title></title>
<headline> AKTIERNE VIL FORTSÆTTE OP I 1997 - AMAGERBANKEN. </headline>
<byline></byline>
<dateline></dateline>
<text>
<p> KØBENHAVN, 10 januar (Reuter) - Det danske aktiemarked vil i 1997 fortsat udvikle sig positivt som følge af stigende dansk og international vækst, fremgang i indtjeningen i de børsnoterede virksomheder, samt et fortsat lavt renteniveau. Det fremgår fredag af den månedlige publikation Fonds-og Valutainformation fra Amagerbanken. </p>
<p> - Indtjeningen blandt de børsnoterede virksomheder i 1997 ventes at udvise en estimeret stigning på 10-15 pct. Ved udgangen af 1996 var indtjeningsforventningerne til 1997 i et vist omfang inddiskonteret, skriver Amagerbanken. </p>
<p> Ifølge analytikerne i Amagerbanken er det derfor vigtigt for aktiemarkedet, hvordan virksomhederne præsenterer selskabernes indtjeningsforventninger til 1997 i løbet af første kvartal. </p>
<p> - Hvis selskabernes forventninger ikke lever op til markedsforventningerne, vil aktiemarkedet blive mødt af en negativ kursreaktion, hedder det videre. </p>
<p> Risikofaktorer, som kan påvirke det danske aktiemarked er der ifølge Amagerbanken mange af, men den største risikofaktor er en eventuel kurskorrektion på det amerikanske aktiemarked. </p>
<p> - Vi forudser ikke et egentligt aktiekrak i USA, men perioder med sund profittagning vil i perioder af 1997 kunne indvirke negativt på prisdannelse på det danske aktiemarked, vurderer analytikerne. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-10"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1997-01-10"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>