<?xml version="1.0" encoding="UTF-8"?>

<newsitem date="1997-03-13" id="root" itemid="81416" xml:lang="da">
<title></title>
<headline> DDB venter aftagende inflation i løbet af 1997. </headline>
<byline></byline>
<dateline></dateline>
<text>
<p> KØBENHAVN, 13 marts (Reuter) - Inflationen vil aftage i løbet af 1997, og overskuddet på betalingsbalancen vil blive fastholdt i omegnen af en pct. af BNP. Det vurderer Den Danske Bank (DDB) i sin seneste prognose. </p>
<p> - Den høje vækst forbedrer de offentlige budgetter, der nu ventes at balancere i både 1997 og 1998 - selvom vi fortsat mener, at skattereformen fra 1993 er underfinansieret med 5-10 mia. kr. i 1998. På trods af den høje vækst ventes inflationen at aftage igennem 1997 og betalingsbalance-overskuddet fastholdes i omegnen af en pct. af BNP, skriver Den Danske Bank i en sammenfatning af marts-udgaven af &quot;Den Danske Økonomi&quot;. </p>
<p> Den Danske Bank skønner, at inflationen i år bliver på 2,3 pct. og i 1998 på 2,2 pct. De seneste tal fra Danmarks Statistik viste en inflationsstigning i januar på 2,7 pct. år/år. </p>
<p> I februar og marts forventer Den Danske Bank, at inflationen vil vende tilbage til et niveau omkring 2,25 pct. </p>
<p> Banken skønner, at betalingsbalance-overskuddet i år vil blive reduceret til 9,1 mia. kr. Til næste år forventes et overskud på 8,9 mia. kr. I december forventede banken et betalingsbalanceoverskud i år på 14,1 mia. kr. stigende til 15,2 mia. kr. i 1998. </p>
<p> I 1997 forventer Den Danske Bank en BNP-vækst på 2,8 pct., aftagende til 2,7 pct. i 1998. </p>
<p> - Der er en svag aftagende profil i 1998, som skal ses i lyset af, at produktionen af olie og gas i Nordsøen giver et særligt højt vækstbidrag i 1997. Desuden dæmpes væksten i investeringerne i 1998 - bl.a. fordi Storebæltsbroen er ved at være færdig, skriver økonomerne fra Holmens Kanal. </p>
<p> Den mest sandsynlige kilde til en overophedning af økonomien kommer ifølge Den Danske Bank fra boligmarkedet. Dels ved at stigende kontantpriser på ejendomme hæver forbruget og importen og dermed er en trussel mod overskuddet på betalingsbalancen. </p>
<p> - Dels kan stigende boliginvesteringer forværre flaskehalssituationen på arbejdsmarkedet og skabe lønpres, der hæver inflationen, påpeger Den Danske Bank. </p>
<p> Banken forventer i år en ledighed på 7,9 pct. af arbejdsstyrken faldende til 7,6 pct. til næste år. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-13"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="E511">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>