<?xml version="1.0" encoding="UTF-8"?>

<newsitem date="1997-01-13" id="root" itemid="78964" xml:lang="da">
<title></title>
<headline> LAV RENTE ØGER BANKERS KAPITALPROBLEM - EKSPERT. </headline>
<byline></byline>
<dateline></dateline>
<text>
<p> KØBENHAVN, 13 januar (Reuter) - Selv om mange banker stræber efter at have et solidt kapitalgrundlag, så kan det gå hen og blive en klods om benet på ledelserne i bankerne, fremgår det af en artikel i Månedsbrevet Bankinfo, som Bjarne Jensen Consult udgiver. </p>
<p> - I forhold til kunderne styrkes troværdigheden og disses opfattelse af sikkerhed ved det solide kapitalgrundlag. Men samtidig skal man gøre sig klart, at et for højt kapitalgrundlag kan blive en klods om benet på bankens ledelse, skriver Bjarne Jensen i sin kommentar til det generelt stigende kapitalgrundlag i danske banker. </p>
<p> Han mener, at bankerne et langt stykke hen ad vejen kun har begrænsede aktive anvendelsesmuligheder for den overskydende kapital, og derfor vil mange banker være tvunget til at investere i obligationer, og det giver traditionelt en lavere forrentning sammenlignet med at låne pengene ud til kunder. Samtidig er der en kursrisiko ved at have pengene placeret i obligationer. </p>
<p> - Resultatet er således en lavere forrentning af den marginale kapital, og bankens samlede overskud reduceres tilsvarende forholdsmæssigt. Den nuværende lave rente på obligationsmarkedet forstærker dette problem for bankerne, konkluderer Bjarne Jensen. </p>
<p> Ifølge kommentaren bør bankerne overveje at lade den overskydende kapital komme aktionærerne tilgode. </p>
<p> - Udbetalingen til aktionærerne kan ske enten i form af årligt udbytte eller ved, at der gennemføres en nedsættelse af bankens aktiekapital. Det har samme virkning, hvis banken opkøber op til de lovmæssigt tillade egne aktier på 10 pct. af aktiekapitalen og lader dem forblive i bankens beholdning, fremgår det. </p>
<p> Han henviser til, at flere af de største engelske banker har gennemført kapitalnedsættelser ud fra begrundelsen om manglende behov for kapitalgrundlaget. (/olm). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-13"></editdetail></code></codes>
<codes class="bip:topics:1.0">
<code code="I814">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>