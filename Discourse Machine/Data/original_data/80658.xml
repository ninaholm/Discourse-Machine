<?xml version="1.0" encoding="UTF-8"?>

<newsitem date="1997-02-25" id="root" itemid="80658" xml:lang="da">
<title></title>
<headline> GRUNDLOVSSAG OM DANSK EU-MEDLEMSKAB FORSINKES. </headline>
<byline></byline>
<dateline></dateline>
<text>
<p> KØBENHAVN, 25 februar (Reuter) - Grundlovssagen om Danmarks EU-medlemskab ved Østre Landsret forsinkes nu igen. Landsretten har udsat tidsfristen for det forventede sidste processkrift i sagen, der skal komme fra de 10 EU-skeptikere, der har anlagt sagen mod den danske regering. </p>
<p> Kammeradvokat Karsten Hagel-Sørensen, der fører sagen for regeringen, oplyser tirsdag til Reuters Finans, at afleveringsfristen for skriftet er udsat fra fredag den 28. februar til torsdag 6. marts. Om det får betydning for planen om at påbegynde de egentlige domsforhandlinger i sagen i maj vides dog ikke. </p>
<p> Samtidig spøger spørgsmålet om udleveringen af en række fortrolige dokumenter fra Folketingets Europaudvalg stadig. Sagsøgerne har to gange søgt dokumenterne udleveret gennem en kendelse fra Landsretten, men er begge gange blevet afvist. Begge gange har sagsøgerne ligeledes ansøgt Procesbevillingsnævnet om en bevilling til at kære udleveringsbegæringen til Højesteret. Første gang - tilbage i november - blev sagsøgerne afvist, mens den anden ansøgning nu behandles i nævnet. Nævnet har bedt kammeradvokaten om en kommentar til sagen med afleveringsfrist den 7. marts. </p>
<p> Karsten Hagel-Sørensen venter dog at aflevere kommentaren før fristen, hvilket kan give en kendelse fra Procesbevillingsnævnet efter det ugentlige fredagsmøde den 7. marts. Nåes det ikke, kan der tidligst ventes en kendelse ugen efter, fredag den 14. marts. </p>
<p> I øvrigt samme dag, hvor der er planlagt retsmøder i den sag, som EU-skeptikerne har anlagt mod Procesbevillingsnævnet for ikke at give en tilladelse til at kære Landsrettens første afvisning af udleveringsbegæringen til Højesteret. Denne sag foregår også i Østre Landsret. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-25"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-25"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-02-25"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-25"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>