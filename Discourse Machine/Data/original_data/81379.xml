<?xml version="1.0" encoding="UTF-8"?>

<newsitem date="1997-03-12" id="root" itemid="81379" xml:lang="da">
<title></title>
<headline> Lauritzen vil vente på Danyard-betaling - fmd. </headline>
<byline></byline>
<dateline></dateline>
<text>
<p> KØBENHAVN, 12 marts (Reuter) - J. Lauritzen Holding er tålmodig, når det gælder salget af knapt halvdelen af Danyard-værftet til malaysiske Penang Shipbuilding Construction (PSC). Bestyrelsesformand Michael Christiansen fra J. Lauritzen Holding siger onsdag til Reuters Finans, at Lauritzen er villig til at væbne sig med tålmodighed, hvis de malaysiske myndigheders godkendelse af handlen trækker ud. </p>
<p> - Det vigtige for os er at nå en aftale. Derfor må vi væbne os med den tålmodighed, som kræves, når det gælder myndighedernes behandling af sagen, siger formanden. </p>
<p> J. Lauritzen Holding ventede i december 1996, da et Letter of Intent blev underskrevet, at PSC 1. april 1997 skulle overtage 48 pct. af aktiekapitalen i Danyard A/S og 40 pct. af Danyard Aalborg for tilsammen 100 mio. USD. </p>
<p> Aftalen blev allerede dengang betinget af myndighedernes godkendelse. Så selv om Lauritzen når at blive enige med PSC inden 1. april er det ikke ensbetydende med, at betalingen falder 1.april. </p>
<p> - Aftalen er betinget af godkendelsen af den kapitaleksport ud af Malaysia, der er forbundet med handelen, siger Michael Chistiansen. </p>
<p> Lauritzen-formanden ønsker ikke at vurdere, hvor lang tid de malaysiske myndigheder skal bruge på at behandle spørgsmålet, ligesom han heller ikke ønsker at kommentere Lauritzens smertegrænse, når det gælder betalingen. </p>
<p> Michael Christiansen afviser i øvrigt, at der er nogen direkte forbindelse mellem godkendelsen af Danyard-aftalen og den malaysiske regerings projekt om muligvis at købe 27 kystbevogtningsskibe. Et projekt, hvori det malaysiske værft Navel Dockyard forudsættes at skulle spille en central rolle. Naval Dockyard indgår sammen med PSC i forretningsmanden Dato Amin Shahs forretningsdynasti. </p>
<p> Danyard er med i et konsortium, der er prækvalificeret til den endelige udbudsrunde om kystbevogtningsskibene, hvilket angiveligt er baggrunden for PSC&apos; store interesse for Danyard. </p>
<p> Der opstod derfor usikkerhed om Danyard-forhandlingerne mandag, da handlen med PSC-aktierne på børsen i Malyasias hovedstad Kuala Lumpur blev suspenderet efter en artikel i det malaysiske blad &quot;The Sun&quot;, hvoraf det fremgik, at den malaysiske regering ville udsætte købet af kystbevogtningskibene. Både det malaysiske forsvarsministerium og PSC afviser dog at kende til en udsættelse. </p>
<p> Michael Christiansen oplyser i øvrigt til Reuters Finans J. Lauritzen Holding ikke endnu har været i kontakt med danske institutionelle investorer om den post på 27 pct. af aktiekapitalen i Danyard A/S de ifølge planen fra december skulle tilbydes. </p>
<p> - Vi har valgt at vente med at rette henvendelse til de danske investorer, indtil aftalen med PSC lå færdig, siger Michael Christiansen. </p>
<p> Skulle de danske investorer betakke sig for tilbudet, har PSC en option på aktieposten. </p>
<p> J. Lauritzen Holding aktien faldt onsdag 71 kr. til kurs 750, svarende til et fald på knap 9 pct. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="ASIAZ">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="DEVGCOZ">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="MALAY">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="SEASIAZ">
<editdetail action="confirmed" attribution="Reuters BIP Coding Group" date="1997-03-12"></editdetail></code></codes>
<codes class="bip:topics:1.0">
<code code="JLAUR">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="SDPMAL">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="I36101">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-03-12"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>