<?xml version="1.0" encoding="UTF-8"?>

<newsitem date="1997-02-03" id="root" itemid="79725" xml:lang="da">
<title></title>
<headline> MARIUS P KAN KLARE PHØNIX-KØB UDEN EMISSION - DIR. </headline>
<byline></byline>
<dateline></dateline>
<text>
<p> KØBENHAVN, 3 februar (Reuter) - Ingeniør-og entreprenørfirmaet Marius Pedersen er klar til at finansiere et muligt køb af Phønix Contractors. Og det kan ske uden at foretage en emission, forsikrer Marius Pedersens adm. direktør, Finn Junge Andersen, overfor Reuters Finans mandag. </p>
<p> En emission kan dog senere komme på tale, men det vil være for at styrke Marius Pedersens ekspansionsmuligheder på eksportmarkedet, tilføjer han. </p>
<p> Finn Junge Andersen oplyser endvidere, at der ikke står nogen anden koncern bag Marius Pedersens bud. </p>
<p> - Når Marius Pedersen giver et bud på et sådan selskab, så er det klippeklart, at finansieringen er på plads. Vi har et meget godt kendskab til Phønix, fordi vi i mange år har været aktør på de samme områder. De beregninger, vi har lavet, er selvfølgelig grundigt gennemarbejdet. Både internt i huset men også med vores eksterne rådgivere, siger han. </p>
<p> Marius Pedersen kom torsdag middag med det hidtil højeste købstilbud til Phønix&apos; aktionærer. Således er det fynske selskab indstillet på at betale 710 kr. pr. A-aktie og 625 kr. pr. C-aktier. </p>
<p> Det er hhv. 10 og fem kr. højere end Superfos&apos; bud torsdag formiddag. Det norske Rieber &amp; Søn startede lavinen med at byde 650 kr. pr. A-aktie og 585 kr. pr. C-aktie. Finn Junge Andersen vil ikke forklare, hvordan Marius Pedersens finansiering uden en emission er skruet sammen. Men han garanterer dog, at der ikke står et andet selskab i kulissen. </p>
<p> - Vi har, som det ellers har været antydet, ikke noget samarbejde (om købstilbuddet, red.), hverken med svenskere, tyskere, nordmænd eller andre. Det er ikke nødvendigt, siger han. </p>
<p> En emission kan dog senere komme på tale, men det skyldes Marius Pedersens lyst til fortsat at udvide aktiviteterne - også efter et muligt køb af Phønix. </p>
<p> - Den primære grund til, at vi bagefter vil tage en emission er, at muligheden på eksportmarkedet skal udnyttes, siger Finn Junge Andersen. Han henviser som et eksempel til selskabets aktiviteter i Tjekkiet, hvor det med gennem Phønix vil blive muligt at byde på vejarbejde. </p>
<p> - Vi har en tæt kunderelation til det tjekkiske marked. Det kunne jo være, at vi ville til Tjekkiet og lave vej, siger han. </p>
<p> Han oplyser, at Marius Pedersen i forskellige selskaber er aktionær sammen med 40-50 tjekkiske amter og kommuner. </p>
<p> Men planerne på eksportmarkedet vil blive påvirket af en emission. Hvis det viser sig, at aktiemarkedet ikke er interesseret i, at der komme flere Marius P-aktier i handlen, bliver det nemlig nødvendigt for selskabet at beherske sin trang til yderligere udvidelsen af aktiviteterne i en periode, forklarer Junge Andersen. </p>
<p> En anden mulighed for hurtigere at komme over et køb af Phønix er at slanke balancen ved frasalg. </p>
<p> Her peger Finn Junge Andersen først og fremmest på Phønix&apos; ejendomsportefølje. Men han udelukker ikke, at også Phønix&apos; tag-aktiviteter kan komme på salgslisten. </p>
<p> - Det er selvfølgelig ikke tag-aktiviteterne, der har fristet os. Hvis det skulle være nødvendigt (et frasalg, red.) kunne det selvfølgelig være disse aktiviteter. Det ville også give en slankning af balancen, siger han. </p>
<p> Han siger dog samtidig, at et salg af tagaktiviteterne ikke har været overvejet forud for købstilbuddet. </p>
<p> Finn Junge Andersen er ikke skræmt af, at hvis Marius Pedersen vinder kampen om Phønix, vil der blive tale om køb af et selskab, der omsætningsmæssigt er ca. tre gange større. </p>
<p> - Det kan godt være, at de på omsætningen er størst. Men nu har vi altid gået op i overskuddet og ikke omsætningen, siger han og henviser til, at Marius Pedersens overskud i de seneste år har været større end Phønix&apos;. </p>
<p> Phønix havde i 1995 en nettoomsætning på ca. 1,4 mia. kr., mens Superfos&apos; omsætning er tre gange større. </p>
<p> Lykkes strategien for Marius Pedersen, vil koncernen stå meget stærkt indenfor vej-og entreprenøraktiviteter, forklarer Finn Junge Andersen videre. </p>
<p> - Med Phønix&apos; aktiviteter indenfor vej får vi to supergode aktiviteter på vej-og miljø-området, hvor vi på hjemmemarkedet bliver mellem de førende, siger han. </p>
<p> Og det vil også hænge godt sammen med aktiviteterne uden for Danmark, tilføjer han. </p>
<p> Videre forklarer han, at de to selskaber har de samme kundetyper på de to områder - nemlig de offentlige myndigheder. </p>
<p> - Det er sådanne forhold, der gør, at vi roligt har overvejet situationen. Og nu kom den mulighed, vi længe havde ønsket os for at forbedre vores firmagrundlag, siger han. </p>
<p> Finn Junge Andersen beklager, at flere af de store aktionærer i Phønix peger på Superfos som den bedste køber, men Marius Pedersen vil ikke tage direkte kontakt til dem for at overtale dem til at acceptere Marius Pedersens bud af hensyn til de børsetiske regler. </p>
<p> Han har heller ikke talt med Phønix&apos; bestyrelsesformand, Henry Petersen, hverken før eller efter det fynske købstilbud blev afgivet. </p>
<p> Han afviser at udtale sig om, hvorvidt Marius Pedersen er villig til at forhøje buddet, hvis det bliver overgået inden fristen udløber den 27. februar. (/uha). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-03"></editdetail></code></codes>
<codes class="bip:topics:1.0">
<code code="PEDMAR">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="PTOV">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="I501">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="C17">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-02-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-02-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>