<?xml version="1.0" encoding="UTF-8"?>

<newsitem date="1996-11-22" id="root" itemid="77779" xml:lang="da">
<title></title>
<headline> MULIGHED FOR SMÅ PLUSSER PÅ AKTIEMARKED FREDAG. </headline>
<byline></byline>
<dateline></dateline>
<text>
<p> KØBENHAVN, 22 november (Reuter) - Der er forventning om, at det danske aktiemarked fredag vil holde sig nogenlunde i ro under begrænset omsætning. Dog er der udsigt til små plusser for enkelte aktier, vurderer en aktiehandler. </p>
<p> - De udenlandske markeder har holdt sig nogenlunde neutralt. Men den underliggende tone er fortsat fornuftig, så der er mulighed for små plusser, siger dealeren. </p>
<p> KFX-indekset sluttede tirsdag marginalt styrket med 0,04 point til 128,68, mens KFX januar futuren steg 0,35 point til 129,00. </p>
<p> I USA sluttede Dow Jones Industrials Indekset svækket med 0,18 pct. i 6.418,47, mens den 30-årige T-bond faldt 4/32 tilbage til kurs 101-02. For dollarens vedkommende er værdien inden for det sidste døgn steget marginalt til niveauet 1,497 DEM. </p>
<p> Dealeren fremhæver bl.a. Novo Nordisk, som en aktie der kan stige yderligere i dag på baggrund af udviklingen i USA i aftes. Novo sluttede styrket i USA i en kurs svarende til 1.047 og fortsatte dermed flere dages optur. Herhjemme har Novo også klaret sig godt i ugen. Den begynder fredagen i kurs 1.038. </p>
<p> Tele Danmark faldt i USA lidt tilbage i aftes men slutter alligevel højere end herhjemme i en kurs svarende til 292. Tele Danmark sluttede torsdagen i kurs 290. </p>
<p> Derudover kan den nye KFX-aktie Chr. Hansen også nok holde på opmærksomheden efter offentliggørelsen af helårsrapporten torsdag kort før lukketid. </p>
<p> Kun omkring 1.000 aktier blev handlet i går, og den begynder fredagen i kurs 770. Chr. Hansen fik et årsresultat på 251 mio. kr. før skat - knap 12 pct. bedre end året før. Her i formiddag afholder selskabet et analytikermøde i Hørsholm. </p>
<p> Udenfor KFX fremhæver dealeren NESA som fortsat interessant, på baggrund af artiklen i dagbladet Børsen torsdag, der antydede, at A. P. Møller ville være oplagt som delejer af el-selskabet. </p>
<p> Ifølge handlerne nød NESA godt af det i går, og det kan altså også blive tilfældet i dag, mener han. NESA vandt knap 15 pct. i kursværdi torsdag til kurs 1.950, dog var der kun 4.000 aktier i vælten. </p>
<p> På den anden side af kloden sluttede Nikkei-indekset styrket 0,34 pct. i 21.216,11. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-22"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-22"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-22"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-22"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1996-11-22"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-11-22"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-22"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>