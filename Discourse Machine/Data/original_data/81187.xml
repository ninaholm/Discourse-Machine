<?xml version="1.0" encoding="UTF-8"?>

<newsitem date="1997-03-07" id="root" itemid="81187" xml:lang="da">
<title></title>
<headline> ISS og borgmestrer ser omsorg som vækstmarked. </headline>
<byline></byline>
<dateline></dateline>
<text>
<p> KØBENHAVN, 7 marts (Reuter) - Flere ældre og børn i Norden vil blive plejet og passet af private firmaer de kommende år, vurderer ISS&apos; skandinaviske chef, Sven Ipsen, overfor Reuters Finans. </p>
<p> Hans forudsigelse deles af tre skandinaviske borgmestre, der selv arbejder med at udlicitere børnepasning og ældrepleje. </p>
<p> I Græsted-Gilleleje siger borgmester Jannich Petersen (V) til Reuters Finans, at han tror, at de danske kommuners udlicitering af ældreplejen vil &quot;eksplodere&quot; efter kommunalvalget i november i år. </p>
<p> Græsted-Gilleleje Kommune er den ene af blot to danske kommuner, som har udliciteret hjemmehjælp og udbringning af mad til de ældre. </p>
<p> Men Jannich Petersen mener, at mange andre kommuner står på spring. Politikerne holder bare igen med at træffe den kontroversielle beslutning, fordi vælgerne til november skal til stemmeurnerne og fælde deres dom over de lokale politikere, siger han. </p>
<p> Sven Ipsen regner også med, at kommunevalget til november kan blive begyndelsen til en bølge af udliciteringer i Danmark. </p>
<p> Men modsat Jannich Petersen regner han med, at udviklingen i Danmark vil gå langsomt. </p>
<p> - Der bliver ikke tale om nogen eksplosiv vækst. Det første år efter et valg sker der som regel ikke noget. Men derefter kan vi nok forvente, at der langsomt kommer gang i udviklingen, siger han. </p>
<p> ISS har foreløbigt brugt 10-20 mio. kr. på at udvikle et dansk koncept for privat ældrepasning. Alligevel er det ikke lykkedes at få nogen danske kommuner som kunder. </p>
<p> I Græsted-Gilleleje Kommune og Hørsholm Kommune, som begge har udliciteret ældreplejen, er kontrakterne gået til svenske konkurrenter. </p>
<p> Den udvikling har ISS revanceret sig for, ved at gå ind på det svenske marked. Her tilbyder den danske koncern i dag rengøring, udbringning af mad og sygepleje til ældre. </p>
<p> I løbet af to år er salget i Sverige vokset fra 30 mio. kr. til 220 mio. kr. Og ISS hører i dag til blandt de tre største firmaer på det svenske omsorgsmarked indenfor ældresektoren, oplyser Sven Ipsen. Der er omkring 10 firmaer på markedet for omsorg i Sverige. </p>
<p> Han forklarer, at Sverige på alle måder er foregangsland i Norden indenfor privat børnepasning og ældrepleje. </p>
<p> Ca. 40 pct. af de svenske kommuner lader ældre medborgere blive passet af private firmaer, vurderer rådgivningsfirmaet Jens Thorsen Management, der gennem flere år har været rådgiver for det svenske omsorgsselskab, Partena. </p>
<p> - Flere og flere svenske kommuner udliciterer ældreplejen, oplyser Jens Thorsen, der ejer firmaet. </p>
<p> Og skal man tro Åke Berg, der er ansvarlig for de private kontrakter på ældreområdet i den skånske kommune Helsingborg, er de svenske kommuner godt tilfredse med, at de ældre bliver passet af private firmaer. </p>
<p> - Vi har været glade for de private selskaber. Både det offentlige og de private virksomheder har haft gavn af hinanden, siger Åke Berg. </p>
<p> Partena satser på, at udliciterings-tendensen vil brede sig til Danmark. Og selskabet har bedt Jens Thorsen Management undersøge det danske marked. </p>
<p> Jens Thorsen vurderer, ligesom Græsted-Gillelejes borgmester, at kommunalvalget til november vil bane vejen for udliciteringer i kommunerne. </p>
<p> - I øjeblikket ruster kommunerne sig til valgkampen. Når den er overstået, vil flere kommuner tage fat på spørgsmålet om udlicitering, siger Jens Thorsen. </p>
<p> Mens den svenske model ser ud til at være på vej til Danmark, har den allerede bredt sig til Norge. Fra 1. juni i år overtager ISS driften af et plejehjem i byen Asker. </p>
<p> - Det norske plejehjem skal drives efter svensk model, men tilpasset norske forhold, siger Sven Ipsen. </p>
<p> Han regner med, at også det norske marked for ældreomsorg vil vokse de kommende år. </p>
<p> - Fra næste år tror jeg, den private model vil brede sig i Norge. Men nu skal de norske kommuner først have tid til at kigge på den private model i Asker, siger han. </p>
<p> Det er ikke kun i Norge, at ISS vil bruge eksemplets magt for at trænge ind på markedet. Også herhjemme bruger koncernen eksempler fra svenske marked som showcase. </p>
<p> - Vi har inviteret politikerne fra en række danske kommuner til Sverige for at se på de ydelser, vi kan tilbyde derovre. Og det tror jeg, vil være med til at påvirke kommunerne herhjemme, siger han. </p>
<p> Sven Ipsen tror, at også de gode erfaringer fra den private ældrepleje i Græsted-Gilleleje kan bruges som et godt eksempel overfor andre kommuner. </p>
<p> I Græsted-Gilleleje har kommunen sparet fire-fem mio. kr. på at udlicitere ydelser for ca. 20 mio. kr., oplyser borgmester Jannich Petersen. </p>
<p> Han siger, at kommunen har så gode erfaringer med at udlicitere ældreplejen, at politikerne også er parat til at lade private passe børn i kommunen. </p>
<p> Samme melding lyder fra Lyngby-Taarbæks borgmester, Kaj Åge Ørnskov (K). </p>
<p> - Jeg ser ingen politiske eller principielle eller andre betænkeligheder ved at udlicitere børnepasning, siger han. </p>
<p> Kaj Åge Ørnskov er en af de borgmestre, ISS har henvendt sig til, for at lodde interessen for privat børnepasning. </p>
<p> I øjeblikket arbejder ISS på et dansk koncept for børnepasning. En proces, som Kaj Åge Ørnskov siger, han følger med interesse. </p>
<p> - Vi er interesserede, når ISS er klar med sit koncept, siger borgmesteren til Reuters Finans. </p>
<p> I øjeblikket har børnepasning dog andenprioritet hos ISS, og koncernen nøjes med at holde øje med de svenske selskaber, som passer svenske børn. </p>
<p> Men Sven Ipsen siger, at ISS arbejder med at samle sig viden på området. </p>
<p> Hvor stort, det nordiske marked for børnepasning er, tør han ikke gisne om. Men han regner med, at det er ligeså stort som ældremarkedet, som ISS anslår til 140 mia. kr. samlet i Norge, Sverige, Finland og Danmark. </p>
<p> Sven Ipsen tilføjer dog, at det ikke er markedets størrelse, der i dag er væsentligt. </p>
<p> - Det vigtigste er, hvor stor en del af markedet, vi kan komme ind på, siger han. </p>
<p> - Eva Elgaard Pedersen (+45) 33 96 96 57 </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="FIN">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="NORW">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="SWED">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-07"></editdetail></code></codes>
<codes class="bip:topics:1.0">
<code code="ISS">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="I923">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="IBCS">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-03-07"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-07"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-07"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>