<?xml version="1.0" encoding="UTF-8"?>

<newsitem date="1996-10-31" id="root" itemid="77244" xml:lang="da">
<title></title>
<headline> JOB-TAL ØGER LØN-BEKYMRING FRA BYGGESEKTOR - DI. </headline>
<byline></byline>
<dateline></dateline>
<text>
<p> KØBENHAVN, 31 oktober (Reuter) - Ledighedsprocenten inden for bygge-og anlægssektoren nærmer sig med hastige skridt alarmerende lave fire pct. på landsplan. Det øger kun risikoen for lønpres fra denne del af arbejdsmarkedet, siger chefkonsulent Klaus Rasmussen fra Dansk Industri (DI) til Reuters Finans. </p>
<p> - Udviklingen i bygge-og anlægstallene peger på en stigende beskæftigelse. Som vi tidligere har meldt ud, ser vi med stigende bekymring på risikoen for et øget lønpres indenfor bygge-og anlæg, der kan brede sig til andre sektorer, siger Klaus Rasmussen. </p>
<p> Han er derimod ikke foruroliget for udviklingen i ledigheden inden for de øvrige faggrupper, der i langt højere grad følger den overordnede faldende trend. </p>
<p> Klaus Rasmussen tilføjer dog, at niveauet for den registrerede arbejdsløshed er så påvirket af orlovs-og aktiveringsordninger og personer på overgangsydelse, at ledighedstallene er meget svære at fortolke. </p>
<p> - Den registrerede ledighed er nu nede på niveauet fra januar 1988, men hvis de registrerede ledige og personer på orlov og overgangsydelse lægges sammen, så udgør denne gruppe ialt 320.000 personer. Det er niveauet for ledigheden fra starten af 1993, understreger Klaus Rasmussen. </p>
<p> Det interessante i et sådant perspektiv er ifølge Klaus Rasmussen sammensætningen af den gruppe personer, der midlertidigt er trådt ud af ledighedskøen, og dermed ikke længere står til rådighed for arbejdsmarkedet. </p>
<p> Han afventer således interesseret en kommende undersøgelse fra Socialforsknings-instituttet, der har undersøgt gruppen af ledige, der er på orlov. </p>
<p> - Det er langt fra lige meget, hvem fra ledighedskøen der går på orlov. Det er oplagt, at især langtidsledige går på overgangsydelse, men man ved endnu ikke, hvem af de ledige, der er gået på orlov, og hvor nemt de vil få arbejde, når de vender tilbage til arbejdsmarkedet, siger Klaus Rasmussen. </p>
<p> I det lys vurderer DI-konsulenten, at niveauet for den strukturelle ledighed, der indikerer den nedre grænse for arbejdsløsheden uden løninflation, er nærmest umulig at bestemme. </p>
<p> Danmarks Statistik meddelte torsdag, at den registrede ledighed i september faldt til 8,4 pct. fra 8,8 pct. i august, svarende til 234.700 arbejdsløse i sæsonkorrigerede tal og 220.800 i faktiske tal. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-31"></editdetail></code></codes>
<codes class="bip:topics:1.0">
<code code="I501">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="I502">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1996-10-31"></editdetail></code>
<code code="GJOB">
<editdetail action="confirmed" attribution="Reuters BIP Coding Group" date="1996-10-31"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-31"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>