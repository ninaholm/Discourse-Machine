<?xml version="1.0" encoding="UTF-8"?>

<newsitem date="1996-11-29" id="root" itemid="77949" xml:lang="da">
<title></title>
<headline> PRISSTIGNINGSTAKT I 3 KVT ROLIG - NATIONALBANKEN. </headline>
<byline></byline>
<dateline></dateline>
<text>
<p> KØBENHAVN, 29 november (Reuter) - Selvom de årlige stigningstakter i tredje kvartal var en anelse over niveauet i årets første halvdel og over vækstraterne i de andre europæiske kernelande, betegner Nationalbanken i sin seneste kvartalsrapport, prisstigningstakten som rolig. </p>
<p> - En prisstigningstakt i 3. kvartal på 2,3 pct. målt år-til-år må betegnes som rolig, mens stigningstakten har gennem hele 1996 ligget over stigningstakten i de tyske forbrugerpriser, og forskellen er blevet større i perioden, skriver Nationalbanken. </p>
<p> Banken tilskriver dog en væsentlig del af opgangen, at priserne under sommerudsalget i år ikke blev sat så meget ned, som det var tilfældet sidste år, hvor prisfaldet var usædvanlig stort. Nettopriserne, der er korrigeret for skatter og afgifter samt pristilskud, er ligeledes steget i tredje kvartal. Det skyldes, fremhæver Nationalbanken, en markant opgang i råolieprisen. </p>
<p> Ved at dekomponere nettoprisindekset finder Nationalbanken frem til, at den inflation, der er bestemt af hjemlige forhold er steget de seneste kvartaler til 3,0 pct. i tredje kvartal eller det højeste niveau i tre år. </p>
<p> - Heller ikke opgangen i størrelsen &quot;andre faktorers&quot; (tilnærmet mål for den hjemlige inflation, red.) stigningstakt skal overdrives. En del af forklaringen er, som omtalt tidligere, den mindre udsalgseffekt i år i forhold til sidste år. Desuden bevirker trægheden i prisdannelsen, at stagnerende importpriser i første omgang tenderer til at slå ud i øgede avancer, som så først efterfølgende konkurreres ned på et mere normalt niveau, skriver Nationalbanken. </p>
<p> Om den generelle aktivitetsudvikling i den danske økonomi, skriver Nationalbanken, at meget tyder på, at den såkaldte vækstpause er ovre, og at væksten er kendetegnet ved at være bredt funderet med fremgang i de fleste efterspørgselskomponenter undtagen investeringer i lagre. </p>
<p> - Fremadrettet tyder de fleste faktorer på, at væksten er fortsat ind i andet halvår. Vurderingen understøttes af de betydelige formuegevinster, der er kommet bolig-og aktieejere til del over de seneste år, skriver Nationalbanken. </p>
<p> Med de foreliggende vækstudsigter for dansk og udenlandsk økonomi er det realistisk at få balance på budgettet i 1997, vurderer Nationalbanken. </p>
<p> Om betalingsbalancen skriver den danske centralbank, at overskuddet på de løbende poster har stabiliseret sig i den forløbne del af 1996 med tegn på fornyet opgang efter kraftigt fald igennem de to foregående år. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-29"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-29"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-29"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-29"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-11-29"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1996-11-29"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-11-29"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-29"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>