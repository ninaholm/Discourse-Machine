<?xml version="1.0" encoding="UTF-8"?>

<newsitem date="1996-09-27" id="root" itemid="76563" xml:lang="da">
<title></title>
<headline> FALCK - RESTRUKTURERINGSGEVINST FORSINKES 6-12 MDR. </headline>
<byline></byline>
<dateline></dateline>
<text>
<p> Af Per Bech Thomsen KØBENHAVN, 27 september (Reuter) </p>
<p> - Den fulde økonomiske gevinst af Falcks restruktureringsplan, ser ud til at blive forsinket mellem et halvt og et helt år. Det forklarer Falcks adm. direktør, Lars Nørby Johansen i et interview med Reuters Finans. </p>
<p> Planen skal bl.a. øge samdriften mellem koncernens rednings-og sikringsaktiviteter. </p>
<p> - Vi har sagt, at restruktureringen ville få fuld økonomisk effekt fra 1998. Men det er muligt, så vidt vi kan se, ud fra de småproblemer vi har haft, at den kan blive forsinket med et halvt til et helt år, siger Lars Nørby Johansen. </p>
<p> Men koncernchefen understreger, at Falck fastholder forventningen til den økonomiske effekt af restruktureringsplanen, som er en forbedring af den primære drift på ca. 40 mio. kr., når planen er fuldt gennemført. </p>
<p> At øge samdriften mellem rednings-og sikringsaktiviteterne går i alt sin enkelthed ud på at udnytte ressourcerne bedre ved de 70-80 pct. af Falcks arbejdsopgaver, der er rutineopgaver. </p>
<p> Men det er i denne proces, at Falck er stødt på &quot;småproblemer&quot;, der kan forsinke den økonomiske gevinst, forklarer Lars Nørby Johansen. </p>
<p> - Det tager tid for vores medarbejdere at vænne sig til at lave de arbejdsopgaver, de ikke lavede i forvejen. Og det tager tid at få indført, som en rutine blandt medarbejderne, at opgaven kan løses hurtigere og mere effektivt, siger han og understreger, at der er tale om helt udramatiske forhold i implementeringsfasen. </p>
<p> Derimod går implementeringen af det avancerede disponeringssystem - EVA 2000 - helt som planlagt, og det fungerer allerede i flere amter, fremhæver Lars Nørby Johansen. </p>
<p> Falck har ikke budgetteret med besparelser som følge af planen i indeværende regnskabsår. Og således står forventningen om en fremgang i den primære drift på 20 pct. stadig ved magt, pointerer Lars Nørby Johansen. </p>
<p> Lever Falck op til sin egen prognose vil resultatet af den primære drift i 1996 blive på godt 180 mio. kr. </p>
<p> Efter de første seks måneder af 1996 kunne koncernen i august melde om et primært driftsresultat på 71 mio. kr. </p>
<p> At Falck således skal præstere et primært driftsresultat på 110 mio. kr. i årets sidste halvdel, skal dog ses i lyset af, at konsolideringen af svenske Partena Security og det nu 100 pct. ejede norske Falken først får virkning for i andet halvår. </p>
<p> Partena ventes at bidrage med et primært resultat på 20-25 mio. kr. Forventningerne til Falken for hele 1996 lyder på et driftsresultat på 22 mio. norske kr. </p>
<p> Det omtalte restruktureringsprojektet er første punkt i den trepunkts strategiplan, Falck arbejder ud fra. Udover at øge samdriften mellem sikrings-og redningsdelen, medfører planen en slankning af stabs-og administrationsfunktionerne. Reduktionen af stabsomkostningerne går ifølge koncerchefen helt efter planen. </p>
<p> I andet trin af planen er det meningen, at effektivisering og restruktureringen skal føre til en øget omsætning - især salg af tyveri-og tryghedsalarmer. </p>
<p> Endelig går tredje trin af strategiplanen ud på at udvikle koncernen bl.a. gennem opkøb af relevante virksomheder. Købet af Sveriges næststørste vagt-og sikringsvirksomhed, Partena Security samt den fulde overtageles af norske Falken er de seneste eksempler herpå. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-09-27"></editdetail></code></codes>
<codes class="bip:topics:1.0">
<code code="FALPRO">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-09-27"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-09-27"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-09-27"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>