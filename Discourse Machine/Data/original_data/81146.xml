<?xml version="1.0" encoding="UTF-8"?>

<newsitem date="1997-03-06" id="root" itemid="81146" xml:lang="da">
<title></title>
<headline> Goldman sænker skøn for betalingsbalancen i 1997. </headline>
<byline></byline>
<dateline></dateline>
<text>
<p> KØBENHAVN, 6 marts (Reuter) - Økonomerne i finanshuset Goldman Sachs har nedjusteret deres forventninger til overskuddet på den danske betalingsbalance i 1997 til 3,8 mia. kr. fra tidligere 10,7 mia. kr. Det fremgår af publikationen, The International Economics Analyst. </p>
<p> - Faldet i overskuddet vil primært kunne tilskrives en lavere efterspørgsel på hovedeksportmarkeder, en øget import af vare-og tjenesteydelser samt, at den relativt højere indenlandske efterspørgsel i Danmark ventes at fortsætte fremover, vurderer økonomerne. </p>
<p> I 1998 forudser banken et overskud på betalingsbalancen på 5,2 mia. kr. </p>
<p> Økonomerne forventer, at den nuværende stærke vækst i økonomien vil fortsætte i første halvdel af 1997. </p>
<p> - Vi venter, at den stærke vækst vil fortsætte i første halvdel af 1997, godt hjulpet af et lavt renteniveau, som vil øge forbruget, samt en genoplivning af eksporten, skriver økonomerne. </p>
<p> Til næste år venter Goldman Sachs, at stærkere udenlandske markeder vil opveje en aftagende vækst i den indenlandske efterspørgsel. </p>
<p> Finanshuset fastholder forventningerne til væksten i BNP i 1997 på 3,5 pct. og 3,0 pct. i 1998. </p>
<p> Styrkelsen af den danske økonomi vil bidrage til en styrkelse af statens finanser, og regeringens mål om balance på budgettet i 1997 ventes at blive indfriet, vurderer Goldman Sachs. </p>
<p> Den danske inflation er som forventet fortsat højere end i andre europæiske lande, påpeger økonomerne, der venter, at den vil stige fra 2,6 pct. i 1997 til 3,1 pct. i 1998. Inflationsskønnene er uændret fra Goldman&apos;s tidligere prognose. </p>
<p> - Jørn Nurkka (+45) 33 96 96 55. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-06"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-03-06"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>