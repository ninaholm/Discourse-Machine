<?xml version="1.0" encoding="UTF-8"?>

<newsitem date="1996-10-04" id="root" itemid="76708" xml:lang="da">
<title></title>
<headline> VERDENSØKONOMI GÅR MOD OMVENDT STAGFLATION - BLAD. </headline>
<byline></byline>
<dateline></dateline>
<text>
<p> KØBENHAVN, 4 oktober (Reuter) - Den internationale økonomi viser i disse år tegn på det modsatte af 70&apos;ernes kombination af stagnerende produktion og stigende inflation, vurderer cand. polit Søren Steen Olsen fra Instituttet for Fremtidsforskning, i den seneste udgave af Fremtidsorientering. </p>
<p> - De kommende år kan meget vel blive kendetegnet af en udvikling med økonomisk vækst og en stabil prisudvikling: Vækststabilitet kunne man kalde det. Det er godt for meget - men det stiller også krav, skriver Søren Steen Olsen. </p>
<p> Han begrunder sin forventning om vækststabilitet med bl.a., at der åbner sig store nye afsætningsmuligheder i Østeuropa, Asien og Latinamerika, som har fået IMF til at vente, at den globale vækst til næste år vil ligge pænt over fire pct. </p>
<p> - Disse landes åbning mod omverdenen bidrager samtidig til en skærpet konkurrence, der medvirker til at holde priser og lønninger i ave, skriver Søren Steen Olsen. </p>
<p> Han hæfter sig endvidere ved, at den finanspolitiske disciplin i OECD er ved at være en indarbejdet god vane på baggrund af de dårlige erfaringer fra 70&apos;erne og 80&apos;erne samt den nogenlunde konjunkturudvikling. </p>
<p> - I pengepolitikken er Bundesbank nærmest blevet et internationalt forbillede med sin politisk uafhængige status og konsekvente fokusering på prisudviklingen, vurderer Olsen endvidere. </p>
<p> Han er opmærksom på, at nogen formodentlig vil undre sig over påstanden om en balanceret økonomisk udvikling. </p>
<p> - Hvis nogen undrer sig over påstanden om en balanceret økonomisk udvikling, er det forståeligt. Det er ikke mangel på økonomiske problemer og ubalancer i form af arbejdsløshed - specielt i Europa - og bekymring for social polarisering - især i USA. Det europæiske valutakriser i 1992 og 1993 er også stadig i frisk erindring. Disse problemer bliver der fokuseret meget på, og sådan skal det også være; det er en forudsætning for at løse dem. Men spørgsmålet er, om ikke vanskelighederne er til at overkomme. Der er faktisk mange positive tegn i udviklingen, skriver Søren Steen Olsen. (/eep). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-04"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-10-04"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>