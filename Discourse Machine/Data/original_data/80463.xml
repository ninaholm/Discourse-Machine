<?xml version="1.0" encoding="UTF-8"?>

<newsitem date="1997-02-20" id="root" itemid="80463" xml:lang="da">
<title></title>
<headline> INGEN STRAFFESAGER MOD SELSKABSSÆLGERE - KOCH. </headline>
<byline></byline>
<dateline></dateline>
<text>
<p> KØBENHAVN, 20 februar (Reuter) - De virksomheder, som har solgt selskaber, der senere er blevet tømt af selskabstømmere, behøver ikke frygte en straffesag. Det skriver skatteminister Carsten Koch i et skriftligt svar til Enhedslistens erhvervsordfører, Frank Aaen, torsdag. </p>
<p> - Told-og Skattestyrelsen har i forbindelse med de sager, som hidtil er gennemgået, endnu ikke fundet grundlag for at anmode anklagemyndigheden om at vurdere, om der bør rejses straffesag mod sælgere eller sælgerrådgivere, skriver Carsten Koch. </p>
<p> De paragraffer i straffeloven, som selskabstømmerne eventuelt kunne have overtrådt, handler om skyldnersvig eller skattesvig. Desuden kunne de tænkes at have overtrådt forbuddene mod aktionær/anpartshaverlån og selvfinansiering i aktieselskabsloven, oplyser skatteministeren i sit svar. </p>
<p> I januar blev fly-reservedels-virksomheden Satair dømt til at betale godt 13 mio. kr. i erstatning til skattevæsenet, fordi Satair havde solgt et datterselskab til selskabstømmeren Preben Restrup. </p>
<p> Sagen mod Satair var ikke en straffesag, men en civilretslig erstatningssag, som Kammeradvokaten førte på statens vegne. Og civilretssager er lettere at vinde end straffesager, fremgår det af skatteministerens svar: </p>
<p> - I straffesager er det en betingelse for at pålægge straf, at der er handlet med berigtigelsesfortsæt eller fortsæt til skatteunddragelse, således at end ikke grov uagtsomhed kan medføre domfældelse. I erstatningssagerne mod sælgerne af overskudselskaber er det derimod tilstrækkeligt at sælgeren - eller hans rådgivere - har handlet simpelt uagtsomt, skriver han. </p>
<p> Selvom Told &amp; Skattestyrelsen ifølge Carsten Kochs svar ikke har bedt anklagemyndigheden om at kigge nærmere på mulighederne for at rejse straffesag, vil styrelsen dog tage initiativ til at anlægge erstatningssager mod sælgerne, og, i tilfælde, hvor der er særlig grund dertil, også mod banker, som systematisk har medvirket for køberne eller sælgerne. Det skriver skatteministeren i sit svar. </p>
<p> - Erstatningssagerne vil herudover få indirekte betydning for rådgiverne, idet sælgerne må forventes at rejse regreskrav mod de advokater og revisorer, som bistod i forbindelse med overdragelsen af overskudsselskaberne, skriver ministeren. </p>
<p> Skattevæsenet har kendskab til ca. 1600 selskabstømmer-sager. Og ifølge de offentliggjorte beregninger kan staten se frem til at inkassere ca. to mia. kr., hvis Told &amp; Skat vinder alle sagerne. </p>
<p> Foreløbigt har skattevæsenet forberedet 20 prøvesager, hvor erstaningsansvaret tilsammen er på 195 mio. kr. </p>
<p> 13 af de 20 sager retter sig alene mod sælgeren, mens der er rejst krav mod både køber og sælger i syv sager. </p>
<p> I 15 af de 20 sager er der udtaget stævning, og i 10 af de 15 sager er der berammet eller afsat tid til domsforhandling i perioden februar til november 1997, skrev skatteministeren i et svar til Folketingets Skatteudvalg d. 29 januar i år. </p>
<p> - Det er karakteristisk for alle sagerne, at der må antages at foreligge ulovlig selvfinasiering, skrev skatteministeren. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-20"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-02-20"></editdetail></code>
<code code="GCRIM">
<editdetail action="confirmed" attribution="Reuters BIP Coding Group" date="1997-02-20"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>