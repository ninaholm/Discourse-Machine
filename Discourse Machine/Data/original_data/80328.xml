<?xml version="1.0" encoding="UTF-8"?>

<newsitem date="1997-02-18" id="root" itemid="80328" xml:lang="da">
<title></title>
<headline> CHR HANSEN UDVIDER, EKSPANSION KRÆVER MERE PLADS. </headline>
<byline></byline>
<dateline></dateline>
<text>
<p> KØBENHAVN, 18 februar (Reuter) - Forholdene er ved at blive for trange for den ekspansionsivrige Chr. Hansen Gruppen. Det betyder, at hovedkvarteret i Hørsholm skal udvides. Det siger underdirektør i Chr. Hansen Jens Bager til Reuters Finans. </p>
<p> - Det er en naturlig konsekvens af den store stigning i omsætningen. Vi kan simpelthen ikke flytte tættere sammen, siger Jens Bager. </p>
<p> Han tilføjer, at udvidelsen af hovedsædet tilmed er drevet af en øget satsning på forskning, markedsføring og udvikling - aktiviteter, der primært er samlet i Hørsholm. </p>
<p> Chr. Hansen vil ikke præcisere udbygningsplanerne yderligere på nuværende tidspunkt, da de berørte medarbejdergrupper først skal informeres. Det vil ske i næste uge. </p>
<p> Jens Bager oplyser dog, at udvidelsesplanerne bl.a. omfatter nye administrationslokaler, herunder en større kantine og et større auditorium samt nye laboratoriefaciliteter til gruppens aktiviteter inden for allergibehandling i Alk Abello-selskaberne. </p>
<p> I sine forventninger til indeværende regnskabsår skriver Chr. Hansen bl.a., at investeringsniveauet også i 1996/97 vil være højt. Gruppen har nemlig ikke kun planer om at satse kraftigt på markedsføring, forskning og udvikling, men også planer om at udbygge produktionskapaciteten. </p>
<p> Chr. Hansen Gruppen omsatte i 1995/96 for 2,2 mia. kr. eller 25 pct. mere end året før med et resultat før skat på 251 mio. kr. til følge. </p>
<p> Gruppen omfatter ud over Alk Abello-selskaberne, Chr. Hansen-selskaberne (fødevareingredienser) og CHBS-selskaberne (biosystemer). Omsætningen var i seneste regnskabsår fordelt med hhv. 0,5 mia. kr., 1,6 mia. kr. og 0,1 mia. kr. på de tre divisioner. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-18"></editdetail></code></codes>
<codes class="bip:topics:1.0">
<code code="HANLAB">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-02-18"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-02-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>