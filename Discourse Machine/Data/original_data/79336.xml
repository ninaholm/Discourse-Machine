<?xml version="1.0" encoding="UTF-8"?>

<newsitem date="1997-01-23" id="root" itemid="79336" xml:lang="da">
<title></title>
<headline> DANISCO VENTER ØGET ORGANISK VÆKST - VICEADM DIR. </headline>
<byline></byline>
<dateline></dateline>
<text>
<p> KØBENHAVN, 23 januar (Reuter) - Danisco-koncernen venter, at en større del af den fremtidige vækst inden for koncernen skal komme gennem øget organisk vækst. Det oplyste viceadm. direktør, Elvar Vinum, torsdag på et investormøde. </p>
<p> - Da vi i sin tid lavede vores strategiplan år 2000 havde vi en fordeling på en tredjedel organisk vækst og to tredjedele tilkøbt vækst. Jeg tror, at fordelingen på sigt bliver 50/50. I øjeblikket er ca. 40 til 45 pct. af væksten organisk, sagde Elvar Vinum. </p>
<p> Væksten i Danisco skal fortsat foregå inden for de fire eksisterende forretningsområder, Food &amp; Beverage, Sugar, Ingredients og Packaging. </p>
<p> - Vi har ikke planer om yderligere forretningsområder, da der er muligheder nok inden for de eksisterende områder, fortsatte Elvar Vinum. </p>
<p> Daniscos mål er fortsat en vækst i det ordinære resultat før ekstraordinære poster og skat på 10-12 pct. på årsbasis, og det forventede Elvar Vinum, at koncernen ville holde. </p>
<p> I regnskabsåret 1995/96 fik Danisco et ordinært resultat på 1,6 mia. kr. </p>
<p> Koncernens langsigtede mål om opkøb af nye virksomheder for gennemsnitlig 1,2 mia. kr. om året blev ligeledes fastholdt. Danisco vil dog ikke købe virksomheder bare for at opfylde målsætningen for akkvisitioner. </p>
<p> De overtagne selskaber skal samtidig kunne opfylde et andet mål, nemlig, at de senest tre år efter overtagelsen skal give et afkast på 15 pct. af købesummen, oplyste Elvar Vinum. </p>
<p> Daniscos uofficielle målsætning om en udenlandsk ejerandel på godt 20 pct. er kommet et skridt nærmere efter indløsningen af konvertible obligationer til aktier. Før konverteringen lå den udenlandske ejerandel i Danisco på godt 15 pct. og efter indløsningen vil ejerandelen komme op på ca. 18 til 19 pct., oplyste underdirektør Lasse Rasmusson til Reuters Finans. </p>
<p> Tidligere torsdag meddelte Danisco, at konverteringen af selskabets konvertible obligationslån på 1.150 mio. kr. med konverteringsfrist den 17. januar 1997, havde resulteret i indløsning af obligationer til aktier på i alt 1.142.421.000 kr. </p>
<p> Ifølge Lasse Rasmussom har der overvejende del af obligationerne været ejet af udenlandske investorer. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-23"></editdetail></code></codes>
<codes class="bip:topics:1.0">
<code code="DDDFS">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>