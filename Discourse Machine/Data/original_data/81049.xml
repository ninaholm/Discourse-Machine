<?xml version="1.0" encoding="UTF-8"?>

<newsitem date="1997-03-05" id="root" itemid="81049" xml:lang="da">
<title></title>
<headline> Regeringen venter øget eksport i 1997 - Lykketoft. </headline>
<byline></byline>
<dateline></dateline>
<text>
<p> KØBENHAVN, 5 marts (Reuter) - Regeringen forventer en stigning i eksporten i år. Det siger finansminister Mogens Lykketoft til Reuters Finans i en kommentar til 1996-tallene for betalings-og handelsbalancen, som Danmarks Statistik (DS) offentliggjorde onsdag. </p>
<p> - I den valutakursudvikling, der er sket i forhold til nogle af de vigtige markeder, er der grund til at være optimistiske, siger han, og henviser til, at dollaren, pundet og den svenske krone er steget overfor kronen. </p>
<p> Det har styrket de danske eksport-muligheder på de pågældende markeder. </p>
<p> Udsigterne til en stigende eksport får dog ikke regeringen til at ændre på sin prognose for udviklingen i betalingsbalancen. Den lyder på et overskud i 1997 på 13,0 mia. kr. og et overskud i 1998 på 15,0 mia. kr. fremgår det af Økonomisk Oversigt december 1996. </p>
<p> For 1996 ventede regeringen et overskud på 12,0 mia. kr. En forventning, som tallene fra DS ikke helt levede op til. De viste kun et overskud på 10,9 mia. kr. </p>
<p> - Tallene fra DS giver ikke grundlag for at rokke ved prognosen for i år, siger Mogens Lykketoft. </p>
<p> Han mener, betalingsbalancen-overskuddet vil udvikle sig som ventet, fordi den stigende eksport bliver modsvaret af en ligeså stigende import. </p>
<p> - Det bedste skøn er vel at sige, at de (stigningen i importen og eksporten, red.) vil være lige kraftige. Den økonomiske aktivitet i samfundet taler for, at importen vil vokse. Men udviklingen i omverdenen og valutakursforskydningerne taler faktisk for en pæn vækst i eksporten, siger Lykketoft </p>
<p> Selvom 1996-tallene var godt en mia. kr. under regeringens forventning, betegner Mogens Lykketoft dem som opmuntrende. </p>
<p> - De er mere opmuntrende, end vi frygtede. Der var jo i månederne forud lige lovlig lav vækst i eksporten. Det har heldigvis rettet sig. Så vi lander jo altså på stort set det, vi havde regnet med, siger han. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<codes class="bip:topics:1.0">
<code code="E51">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>