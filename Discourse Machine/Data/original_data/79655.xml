<?xml version="1.0" encoding="UTF-8"?>

<newsitem date="1997-01-31" id="root" itemid="79655" xml:lang="da">
<title></title>
<headline> SAS VIL SÆNKE PRISER EFTER MAERSK-INDTOG - SAS. </headline>
<byline></byline>
<dateline></dateline>
<text>
<p> KØBENHAVN, 31 januar (Reuter) - SAS vil se på sine priser efter, at Maersk Air og Finnair torsdag meddelte, at de vil begynde at flyve mellem København og Stockholm. SAS vil nemlig ikke have højere priser end sine nye konkurrenter. Det siger chefen for SAS&apos; internationale rutenet, Marie Ehrling, til Reuters Finans. </p>
<p> - Vi skal se på alle konkurrenceparametre, og der er prisen et af dem. Vi vil ikke tillade, at vores konkurrenter ligger på et andet prisniveau, end vi gør, pointerer Marie Ehrling, og indikerer dermed prisfald. </p>
<p> Hun understreger, at kampen om kunderne på ruten mellem de to nordiske hovedstæder vil blive ført på andre områder end prisen. Maersk Air har i forhold til SAS lagt sine listepriser op til 30 pct. lavere end SAS. Det skal SAS&apos; nye koncept, SAS Express, der har haft stor succes på en anden konkurrenceramt rute, Oslo-Stockholm bl.a. sikre. </p>
<p> - Det bliver på alle områder, at vi skal møde konkurrencen. Vi lancerer SAS Express på ruten den 1. april, men vi skal hele tiden tilpasse os og videreudvikle produkterne, siger Marie Ehrling. </p>
<p> SAS er i dag næsten enerådende på ruten og står derfor til nærmest uundgåeligt at tabe markedsandele. SAS har ifølge Marie Ehrling trukket en streg i sandet ved en markedsandel på mindst 80 pct. </p>
<p> Maersk Air, der er ejet af A. P. Møller Gruppen, sagde torsdag, at markedsandelen på sigt skal afspejle den indsatte kapacitet på ruten. Det indikerer en markedsandel til Maersk Air og Finnair på omkring en tredjedel. Selskabet vurderer dog, at det vil tage nogle år at nå derop. </p>
<p> Marie Ehrling vurderer, at de to indtrængere i første omgang vil gå efter den lokale trafik på ruten, da transittrafikken, der skal videre fra København, i høj grad er fastlåst i SAS&apos; trafiksystem. Hun vurderer, at transittrafikken udgør ca. halvdelen af rutens 1 mio. passagerer om året. SAS og samarbejdspartnere sidder tilmed på over halvdelen af transittrafikken, oplyser Marie Ehrling. </p>
<p> I Maersk Air er forventningen ifølge adm. direktør Bjarne Hansen, at en stor del af transittrafikken på ruten er åben for et alternativ. Han oplyste torsdag, at flere end 20 luftfartsselskaber, der beflyver København har vist interesse for et samarbejde. </p>
<p> Marie Ehrling siger, at aftalerne om et sådant samarbejde vanligvis indgåes med de enkelte selskaber, og her må Maersk Air og Finnair&apos;s tilstedeværelse på ruten tages i betragtning. Hun har ikke kendskab til flyselskaber, der skulle have opsagt deres samarbejdsaftale med SAS på ruten. </p>
<p> SAS Express er en pakke, som SAS strikkede sammen for at møde konkurrencen fra Braathens SAFE, der i november sidste uge gik ind på ruten mellem den norske og den svenske hovedstad. Den omfatter dels lavere priser, en udvidet tidstabel, billetløs rejse og en mere fleksibel mad-og drikkeservice. </p>
<p> Braathens SAFE har selv udtrykt skuffelse over de opnåede resultater på ruten, da markedsandelen estimeres til 15 pct. og en belægning af flyene på omkring 25 pct. (/slj). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="SWED">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-31"></editdetail></code></codes>
<codes class="bip:topics:1.0">
<code code="BRASAF">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="FINAIR">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="MOELR">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="SAS">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="I75">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-01-31"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-31"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-31"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>