<?xml version="1.0" encoding="UTF-8"?>

<newsitem date="1996-10-23" id="root" itemid="77055" xml:lang="da">
<title></title>
<headline> AKTIER VENTES EN SPIDS NED ONSDAG. </headline>
<byline></byline>
<dateline></dateline>
<text>
<p> KØBENHAVN, 23 oktober (Reuter) - Det danske aktiemarked ventes onsdag at fortsætte en anelse ned, efter at markedet tirsdag var udsat for lidt gevinsthjemtagning. </p>
<p> - Vi forventer, at markedet vil falde en lille halv pct. i dag. Umiddelbart er der ikke de store selskabsnyheder, men vi venter fortsat stor interesse for Tele Danmark, siger en aktiehandler onsdag morgen. </p>
<p> KFX-indekset sluttede tirsdag med et minus på 0,38 point på trods af, at Tele Danmark under en omsætning næsten en halv mio. aktier steg fire kr. til kurs 305. </p>
<p> Tele Danmark har i ugens første to dage været i centrum som følge af den hidtil største aktie-emission i det tyske tele-selskab Deutsche Telekom. </p>
<p> På futuresmarkedet lukkede november futuren på KFX-indekset med et lille minus på 0,05 point i 129,30. </p>
<p> SAS har ifølge Berlingske Tidende og Politiken benyttet uorginale reservedele i flere af sine fly. Den opdagelse har betyder, at leverandøren er blevet sortlistet. SAS-aktien lukkede tirsdag i København uændret i kurs 75. </p>
<p> SAS står ifølge en beregning fra en dansk bank til fortsat at være medlem af KFX-familien, når den nye sammensættes 1. november. Derimod ser EAC og Topdanmark ud til at må forlade indekset, for at blive erstattet af BG Bank og Chr. Hansen Holding. </p>
<p> Topdanmark kan dog glæde sig over, at Børsen onsdag skriver, at nogle analytikere forventer, at forsikringskoncernen det kommende år vil stige 10-15 pct. i kursværdi. Topdanmark-aktien faldt tirsdag efter en meget lille omsætning fem kr. til kurs 690. </p>
<p> BG Bank sluttede tirsdag efter en pæn omsætning i kurs 255 - fem kr. lavere end mandag. BG Bank, der er landets tredjestørste pengeinstitut, kan iøvrigt i dag læse i Børsen læse, at Svenske Handelsbanken har ambition om at blive blandt landets tre største banker. </p>
<p> Landets to største banker, Den Danske Bank og Unibank, sluttede tirsdag begge tre kr. lavere i hhv. kurs 432 og 280. </p>
<p> Iøvrigt har svenske Telia onsdag meddelt, at datterselskabet Stofa vil ind på det danske marked for telefoni og tilbyde samtaler gennem bredbåndsnettet. </p>
<p> Stofa har hidtil primært brugt bredbåndsnettet til etablering og drift af kabel-TV. Men den store kapacitet kan også benyttes til transmission af data, Internet og telefoni. </p>
<p> I USA sluttede Dow Jones Industrial-indekset tirsdag ca. 29 point lavere i 6.062. Det var specielt high-tech-aktier, der trak det amerikanske marked ned. Derimod klarede medico-aktierne sig pænt efter gode regnskaber for tredje kvartal. Eli Lilly sluttede med et plus på 1/2 i 69-1/4. I Japan sluttede NIKKEI-indekset knap 42 point lavere i 21.082. </p>
<p> (/eep). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-23"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1996-10-23"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-10-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>