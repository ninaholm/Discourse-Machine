<?xml version="1.0" encoding="UTF-8"?>

<newsitem date="1996-11-28" id="root" itemid="77926" xml:lang="da">
<title></title>
<headline> POSITIVT HVIS VALG UNDGÅS VED FL97-AFTALE - DDB. </headline>
<byline></byline>
<dateline></dateline>
<text>
<p> KØBENHAVN, 28 november (Reuter) - Finansloven for 1997, som den tegner, efter at regeringen og SF onsdag blev enig om en stemmeaftale imponerer ikke de finansielle markeder. Men til gengæld er det ud fra et markedsmæssigt synspunkt glædeligt, hvis situationen ikke fører til et folketingsvalg, mener direktør i Den Danske Bank Mads Jacobsen, der </p>
<p> - Det er ikke en aftale, der imponerer, men det sikrer en eller anden form for politisk ro ind i det nye år. Vi skal ikke ud i et valg på grund af finansloven, og det er positivt, siger Mads Jacobsen til Reuters Finans. </p>
<p> Han peger endvidere på, at aftalen fører til balance på de offentlige finanser, hvilket der også var lagt op til i forhandlingerne med de konservative. </p>
<p> En vedtagelse af næste års budget kan være medvirkende til, at renteforskellen mellem de 10-årige danske og tyske statspapirer indsnævres fra det nuværende niveau i underkanten af et pct.point. </p>
<p> - Det nuværende spænd er for bredt, og når aftalen er på plads er vores forventning, at vi i løbet af første kvartal 1997 ser en spændindsnævring mod 75 basispunkter, siger Mads Jacobsen. </p>
<p> Vi skal dog ikke forvente, at merrenten i forhold til Tyskland bliver meget mindre i den resterende del af året. Mads Jacobsen påpeger nemlig, at udenlandske investorer allerede ligger inde med en stor del danske obligationer, og det er tvivlsomt, om de i julemåneden vil købe mange flere danske statspapirer. </p>
<p> Endelig bemærker han, at en finanslov med det resultat, som aftalen med SF ser ud til at indebære, ligger fint i tråd med de forventninger, som udenlandske iagttagere har haft til det danske budget for 1997, og at der ikke har været optræk til egentlig krise omkring finanslovsforhandlingerne. </p>
<p> Det 10-årige rentespænd til Tyskland er torsdag middag i 94 rentepunkter. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-28"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1996-11-28"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1996-11-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>