<?xml version="1.0" encoding="UTF-8"?>

<newsitem date="1996-11-19" id="root" itemid="77642" xml:lang="da">
<title></title>
<headline> DANSK-TYSK RENTEAFSTAND KAN ØGES YDERLIGERE - DMG. </headline>
<byline></byline>
<dateline></dateline>
<text>
<p> KØBENHAVN, 19 november (Reuter) - Da Danmark er foran størstedelen af Europa i den økonomiske cyklus, og da Nationalbanken kan blive tvunget til at hæve de officielle renter hurtigere end Tyskland, vil det kunne føre til en yderligere udvidelse af renteafstanden mellem de danske og tyske obligationer. </p>
<p> Det vurderer den tyske bank Deutsche Morgan Grenfells økonomer i London i bankens seneste analyse af dansk økonomi. </p>
<p> - Der er mulighed for, at renteafstanden til Tyskland kan blive udvidet yderligere, da Danmark er foran det meste af det øvrige Europa i den økonomiske cyklus og måske bliver tvunget til at hæve de officielle renter før Tyskland, skriver banken i prognosen. </p>
<p> I løbet af den seneste måned er afstanden mellem de danske og tyske 10-årige obligationer blevet udvidet med ca. 0,1 pct.point til 0,95 pct.point. Ifølge Deutsche Morgan Grenfell skyldes det, at finanslovforhandlingerne mellem regeringen og de konservative er brudt sammen og de øgede politiske spændinger i kølvandet på Rushdie-sagen. </p>
<p> Økonomerne i Deutsche Morgan Grenfell forventer dog, at finansloven vil gå igennem, og at de politiske spændinger vil fortone sig. På et års sigt spår banken, at renteafstanden til Tyskland vil ligge nogenlunde uændret på ca. 0,9 pct.point. (/eep). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-19"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="E12">
<editdetail action="confirmed" attribution="Reuters BIP Coding Group" date="1996-11-19"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-11-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>