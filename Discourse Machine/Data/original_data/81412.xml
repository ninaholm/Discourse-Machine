<?xml version="1.0" encoding="UTF-8"?>

<newsitem date="1997-03-13" id="root" itemid="81412" xml:lang="da">
<title></title>
<headline> Ufuldkomne overtagelses-regler ændres - Jelved. </headline>
<byline></byline>
<dateline></dateline>
<text>
<p> KØBENHAVN, 13 marts (Reuter) - Reglerne for virksomhedsovertagelser er på vej til at blive ændret, oplyser økonomiminister Marianne Jelved i et svar til Folketingets Erhvervsudvalg torsdag. </p>
<p> - Fondsrådet (der er med til at administrere de gældende regler, red.) påregner snarest en revision af rådets bekendtgørelser, herunder bekendtgørelsen om tilbudspligt, på baggrund af de indhøstede erfaringer, skriver økonomiministeren. </p>
<p> Hun henviser til den aktuelle kamp om at overtage asfalt-og entreprenørvirksomheden Phønix Contractors, og skriver, at forløbet omkring Phønix &quot;naturligt vil indgå&quot; i ændringerne. </p>
<p> I dag er reglerne for virksomhedsovertagelser indeholdt i lov om værdipapirhandel. Fondsrådet har desuden i foråret 1996 udstedt en bekendtgørelse om aktionærers tilbudspligt. Det er denne bekendtgørelse, rådet nu vil ændre, fremgår det af svaret. </p>
<p> I sit svar til Erhvervsudvalget sammenligner Marianne Jelved overtagelsesreglerne i Danmark, Sverige og England. </p>
<p> Hun skriver, at de engelske regler bl.a. berører ledelsesforpligtelser i både det selskab, der giver købstilbuddet, og det selskab, der modtager tilbuddet. </p>
<p> Desuden rører de engelske regler ved situationen, hvor et selskab modtager flere konkurrerende tilbud. </p>
<p> I Phønix-sagen har netop de mange tilbud skabt en dramatik, som virksomhedens bestyrelse gerne var foruden. </p>
<p> Marianne Jelved antyder da også, at hun mener, de danske regler er ufuldkomne sammenlignet med de engelske. </p>
<p> - Set i forhold til de danske regler, der aktuelt i Phønix-sagen har vist sig at kunne have behov for også at indeholde anvisninger med hensyn til ledelsens beføjelser i en overtagelsessituation og konkurrerende tilbud, er der således i de engelske regler taget mere udtrykkelig stilling til blandt andet spørgsmålene om ledelsesbeføjelser og konkurrerende tilbud, skriver hun. </p>
<p> Ministeren tilføjer, at den engelske regulering er &quot;den mest specificerede indenfor Den Europæiske Union&quot;. </p>
<p> - Dette skal navnlig ses i sammenhæng med, at ejerskifte ved overtagelse af aktiemajoritet i et børsnoteret selskab er en almindelig ejerskifteform (i England, red.), mens fusionsmodellen - der er mere anvendt i Danmark - ikke anvendes i særlig grad. </p>
<p> De svenske regler bygger i hovedtræk på det engelske fundament. Med de er ikke nær så specificerede, skriver økonomiministeren. </p>
<p> Kampen om Phønix er den første større sag herhjemme, hvor en virksomhed offentligt har tilbudt alle aktionærer på en gang at købe aktierne til en fastsat kurs. </p>
<p> Og Olav Daviknes, der er adm. direktør i norske Rieber &amp; Søn, siger, at koncern-ledelsen var meget i tvivl om, hvorvidt den skulle vælge overtagelses-modellen. Men virksomhedens finansielle rådgiver, Alfred Berg i København, rådede nordmændene til at kaste handsken i offentlighedens påsyn. </p>
<p> Siden har både Superfos, Marius Pedersen og senest Icopal samlet handsken op. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-13"></editdetail></code></codes>
<codes class="bip:topics:1.0">
<code code="C13">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-03-13"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-03-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>