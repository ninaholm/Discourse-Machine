<?xml version="1.0" encoding="UTF-8"?>

<newsitem date="1996-12-16" id="root" itemid="78336" xml:lang="da">
<title></title>
<headline> TYSKE OBLIGATIONSRENTER HAR BUNDET - UNIBANK. </headline>
<byline></byline>
<dateline></dateline>
<text>
<p> KØBENHAVN, 16 december (Reuter) - De tyske obligationsrenter har bundet, vurderer Unibank Markets i den ugentlige kommentar til rentemarkedet. </p>
<p> - Set i bakspejlet burde sidste uges hovedbudskab - rentebunden nærmer sig i Tyskland - have været rentebunden passeret i Tyskland, skriver Unibank Markets. </p>
<p> I starten af december bundede den 10-årige tyske rente i knap 5,60 pct. og ligger nu aktuelt i underkanten af 5,90 pct., anfører Unibank - tværtimod. </p>
<p> - Vi har ikke forventning om, at renten vil blive presset tilbage til 5,60 pct. eller under, men forudser derimod yderligere rentestigninger over de kommende måneder. I de kommende uger ventes udsving mellem 5,75 og 6,00 pct., skriver Unibank. </p>
<p> Om udsigterne for det danske obligationsmarked maner Unibank Markets&apos; analytikere til forsigtighed. Banken vurderer eksempelvis, at den seneste tids overperformance af danske papirer er spekulativt præget. </p>
<p> - Producerer EU-topmødet en aftale om en stabilitetspagt, forventes det at fremme den igangværende tendens til konvergens i Europa og Danmark ventes på den baggrund at fortsætte spændindsnævringen til Tyskland. Vi forventer dog ikke, at det 10-årige spænd kan komme under 75 bp., vurderer Unibank Markets. </p>
<p> Mandag formiddag ligger den lange danske merrente i 86 bp. mod 84 bp. fra morgenstunden. </p>
<p> De 15 EU-lande blev i weekenden enige om en stabilitetspagt, der frikender lande med et fald i den økonomiske vækst (BNP) på 2,0 pct. eller mere fra at blive pålagt bøder, hvis de bryder kriteriet om et budgetunderskud på under 3,0 pct. af BNP. I tilfælde af fald i BNP på mellem 0,75 og 2,0 pct., er det op til Ministerrådet at afgøre om det paågældende land skal idømmes bøder. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-16"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>