<?xml version="1.0" encoding="UTF-8"?>

<newsitem date="1997-01-23" id="root" itemid="79323" xml:lang="da">
<title></title>
<headline> HSBC SPÅR RØDE TAL PÅ BETALINGSBALANCEN I 1998. </headline>
<byline></byline>
<dateline></dateline>
<text>
<p> KØBENHAVN, 23 januar (Reuter) - Investeringsbanken HSBC James Capel spår, at de løbende poster på den danske betalingsbalance til næste år vil vise et underskud, fremgår det af bankens seneste prognose over dansk økonomi. Derimod er økonomerne i HSBC ikke bekymret for udviklingen i den danske inflation. </p>
<p> - På lidt længere sigt er der væsentlig større grund til bekymring for betalingsbalancen. Godt nok er der et sundt overskud i øjeblikket, men efterspørgslen efter udenlandske varer har også været hårdt presset af en kraftig nedbringelse af de hjemlige lagre, skriver HSBC. </p>
<p> Banken forventer ikke, at denne tendens kan fortsætte, og det vil slå igennem på betalingsbalancetallene for næste år. </p>
<p> - Dette (nedbringelse af hjemlige lagre, red.) vil ikke fortsætte, og vi forventer, at Danmarks strukturelle problemer med betalingsbalancen vil vise sig i løbet af 1997. Samtidig vil den stærke danske krone være en hæmsko for eksporten. Efter vores vurdering vil Danmark vende tilbage til underskud på betalingsbalancen i 1998, skriver HSBC. </p>
<p> HSBC James Capel forventer i år et lille overskud betalingsbalancen på en mia. kr., som i 1998 efter bankens beregninger vil blive vendt til et underskud på fem mia. kr. </p>
<p> Inflationen ventes i år at ligge på 2,5 pct. for at stige til tre pct. i 1998. </p>
<p> - Den danske inflation er blevet styrket moderat siden starten af 1996 til ca. 2,4 pct. Stigningen skyldes dog primært stigende oliepriser, og der synes kun at være få grunde til at bekymre sig over prisudviklingen, vurderer banken. </p>
<p> HSBC forventer, at BNP-væksten i år vil stige til 2,8 pct. for året efter at falde en anelse til 2,6 pct. (/eep). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-23"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-01-23"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>