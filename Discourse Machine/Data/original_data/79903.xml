<?xml version="1.0" encoding="UTF-8"?>

<newsitem date="1997-02-06" id="root" itemid="79903" xml:lang="da">
<title></title>
<headline> NYKREDIT SÆNKER SKØN FOR BETALINGSBALANCE I 1997. </headline>
<byline></byline>
<dateline></dateline>
<text>
<p> KØBENHAVN, 6 februar (Reuter) - En forventning om en yderligere forværring af den danske varebalance har fået Nykredit Bank til at sænke sit estimat for overskuddet på betalingsbalancens løbende poster i 1997, fremgår det af bankens seneste prognose over dansk økonomi, Konjunktur Oversigt 1997-1. Men samtidig har banken opjusteret sin forventning til betalingsbalancen i 1996. </p>
<p> - Forventninger om yderligere en forringelse af varebalancen i prognoseperioden indebærer forventninger om et fald i overskuddet på betalingsbalancens løbende poster i prognoseperioden til otte mia. kr. i såvel 1997 og 1998, skriver bankens økonomer. </p>
<p> Tidligere ventede Nykredit et overskud på betalingsbalancen i år og sidste år på 10 mia. kr. 1996-skønnet er i den nye prognose blevet opjusteret til et overskud på 12 mia. kr. </p>
<p> Nykredit Bank har også sænket - omend beskedent - sit 1997-skøn på ledighedskøen. Tidligere ventede banken en ledighed i år på 8,8 pct. - dette skøn er nu sænket til 8,4 pct. I 1997 forventes arbejdsløsheden at falde yderligere til otte pct. </p>
<p> - Det er vores vurdering, at de arbejdmarkedspolitiske foranstaltninger vil være uden væsentlig nettoeffekt på arbejdsløshedsudviklingen i prognoseperioden. Det vil således første og fremmest være beskæftigelsesudviklingen, der afspejles i arbejdsløshedstallene. Produktivitetstilvæksten har været relativt beskeden i både 1995 og 1996, og det ventes at præge arbejdsløshedsudviklingen i såvel 1997 og 1998, vurderer Nykredit Bank. </p>
<p> Banken forventer, at beskæftigelsesfremgangen fra de seneste år vil konsolidere sig med en stigende produktivitet til følge. </p>
<p> Med hensyn til de offentlige finanser stiller Nykredit Bank sig i prognosen kritiske over for regeringens forventning om et overskud på i 1997 på 0,2 pct. af bruttonationalproduktet. </p>
<p> - Vi forholder os skeptiske - især antagelsen om forbedringen af kommunernes saldo er kritisk. I budgettet antages det således, at stigningen i kommuneskatterne på 0,45 pct.point ud over det, der oprindeligt lå i aftalen mellem staten og kommunerne, ikke modsvares af en tilsvarende vækst i de kommunale udgifter. Det er imidlertidig vores vurdering, at kommunerne forud for kommunalvalget ingen interesse har i at øge skattetrykket mere end højst nødvendigt, hvorfor det må antages, at skattestigningen fuldt ud modsvares af øgede udgifter, vurderer Nykredit Bank. </p>
<p> Hertil kommer, at Nykredit Bank skønner, at regeringen har overvurderet effekten af de automatiske budgetforbedringer. </p>
<p> Banken forventer et budgetunderskud sidste år på 1,6 pct. aftagende til 0,3 pct. i år og i 1998. </p>
<p> Nykredit Bank venter i år en vækst i BNP på 2,3 pct. stigende til 2,5 pct. i 1998. Inflationen ventes begge år at ligge på 2,5 pct. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-06"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>