<?xml version="1.0" encoding="UTF-8"?>

<newsitem date="1997-01-08" id="root" itemid="78834" xml:lang="da">
<title></title>
<headline> TØRLASTSKIBE OVERRASKER POSITIVT I START AF 1997. </headline>
<byline></byline>
<dateline></dateline>
<text>
<p> KØBENHAVN, 8 januar (Reuter) - Skibe med tørlast ombord, bulk carriers, har fået en bedre start på 1997 end tidligere ventet. Branchen oplever normalt et opsving i sidste del af kalenderåret. Men opsvinget er denne gang ikke bremset ved årsskiftet, oplyser flere i branchen. </p>
<p> - Vi så som sædvanlig et opsving i slutningen af 1996. Men det bærer altså også ind i 1997 nu. For to måneder siden var forventningen, at hele 1997 ville blive dårligt for tørlast. Nu er signalerne ændret. Og det forventes, at de første tre måneder bliver bedre, siger rederiet D/S Torms adm. direktør, Erik Behn til Reuters Finans. </p>
<p> D/S Torm beskæftiger en del bulk carriers. </p>
<p> Opsvinget for de ellers så hårdt ramte tørlastskibe forklares bl.a. med det store behov for transport af korn hen over vinteren. Af andre årsager til fremgangen fremhæver flere øget import til Japan i første kvartal 1997. </p>
<p> - Det er specielt Japan, der har en større import af råvarer til stålindustrien, siger Erik Behn. </p>
<p> Det ekstra skub i den japanske produktion netop nu, begrundes af andre i branchen med, at det japanske finansår først afsluttes efter første kvartal. </p>
<p> Og da produktionen ikke var specielt høj i de forrige kvartaler, vokser importen nu. Den øgede efterspørgsel begyndte at forbedre raterne i slutningen af 1996. </p>
<p> - Raterne begyndte først at stige i november med omkring 10 til 15 pct. Det er niveauet, som holdes nu, siger Erik Behn. </p>
<p> Men selv om tørlastskibene er kommet godt ind i 1997, er der dog ikke tale om en egentlig vending for bulk-markedet. Forventningerne om, at tørlastmarkedet vil klare sig godt efter første kvartal, er derfor fortsat begrænsede. </p>
<p> Undertonen på bulk-markedet er stadig, at bygningen af nye skibe fortsat ligger over væksten i behovet for tørlast, forklarer Erik Behn. Han forventer, at markedet efter 1. kvartal atter vil falde tilbage. </p>
<p> Erik Behn erklærer sig således enig med det norske skibsmæglerfirma, R.S. Platou, der i sin månedsrapport for december forudser, at der generelt ikke er udsigt til bedring i fragtraterne for tørlast i år - nærmere tværtimod. </p>
<p> Platou forudser, at behovet for sejlads med tørlast i 1997 vil vokse med tre pct., mens der samtidig bliver bygget skibe, så kapaciteten vokser en anelse mere - mellem tre og 3,5 pct. </p>
<p> - På basis heraf kan der forventes svagt lavere gennemsnitlige fragtrater i 1997 sammenlignet med 1996, skriver Platou. </p>
<p> Platou ser dog - som rederierne - positivt på årets første tre måneder. Ifølge skibsmælgerfirmaet faldt tørlastraterne mellem 25 og 30 pct. i 1996. </p>
<p> De stigende fragtrater er primært kommet rederierne med de større bulk carriers på omkring 70.000 tons dødvægt til gode, der udover D/S Torm, bl.a. tæller rederierne D/S Norden og A. P. Møller. </p>
<p> Den gunstige start på 1997 har således ikke smittet så kraftigt af på J. Lauritzens, Lauritzen Bulkers. </p>
<p> Her forklarer divisionsdirektør, John Kronborg, at rederiets bulk carriers tilhører en mindre størrelse, der ikke i samme grad drager fordel af bl.a. korntransporterne. </p>
<p> Lauritzen Bulkers har skibe i handysize størrelsen, hvilket dækker over skibe på mellem 28.000 og 48.000 tons dødvægt, der eksempelvis sejler med cementklinker. (/uha). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-08"></editdetail></code></codes>
<codes class="bip:topics:1.0">
<code code="I74">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="M14">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>