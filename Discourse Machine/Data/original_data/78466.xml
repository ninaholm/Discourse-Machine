<?xml version="1.0" encoding="UTF-8"?>

<newsitem date="1996-12-20" id="root" itemid="78466" xml:lang="da">
<title></title>
<headline> ASIEN FASTHOLDER TELE DKS KONKURRENCEEVNE. </headline>
<byline></byline>
<dateline></dateline>
<text>
<p> KØBENHAVN, 19 december (Reuter) - Tele Danmark fastholder Sydøstasien som en del af sin internationale strategi trods manglende succes. Det er nødvendigt, hvis koncernen skal bevare sin konkurrenceevne. Det siger direktør i Tele Danmark, Lars Grönberg, der er ansvarlig for koncernens internationale aktiviteter. </p>
<p> - Det er nødvendigt og vigtigt for en organisation som Tele Danmark for at bibeholde sin konkurrencekraft at se på de forretningsmuligheder, der er på de sydøstasiatiske højvækstmarkeder, siger Lars Grönberg til Reuters Finans. </p>
<p> Tele Danmark har udnævnt Østeuropa, Vesteuropa og Sydøstasien som de tre fokusområder for sin internationale strategi. Gennembruddet i Vest-og Østeuropa er kommet med en ejerandel i det nationale belgiske teleselskab Belgacom samt mobiltelefonlicenser i bl.a. Polen. </p>
<p> Fjernøsten har derimod indtil videre kun budt på skuffelser, som da Tele Danmark ikke var blandt vinderne til seks mobiltelefonlicener i HongKong, der blev afgjort tidligere i år. </p>
<p> - Vi gør, hvad vi kan for at vinde de udbudte projekter. Jeg synes, at vi har en del gode projekter &quot;in the pipeline&quot;, siger Lars Grönberg. </p>
<p> Han tilføjer, at det vil være ren spekulation at give et bud på, hvornår Tele Danmark får sit fjernøstlige gennembrud. </p>
<p> Konkurrencen i Sydøstasien er hård, og det kræver en del af Tele Danmark for at være med fremme, når eksempelvis partnerskaber, aktieposter og licenser skal tildeles, vurderer Lars Grönberg. </p>
<p> - Markederne er kendetegnet af en kombination af høj vækst, en god infrastruktur samt udpræget kompleksitet. Derfor står og falder forretningsmuligheder med egne meritter. Men det er erfaringer, som vi kan overføre til andre dele af virksomheden, pointerer Lars Grönberg. </p>
<p> Flere børshuse, herunder amerikanske J. P. Morgan, har fremført, at Tele Danmark højst sandsynligt vil trække de fjernøstlige følehorn til sig, da bl.a. synergieffekter ved aktiviteter så langt fra koncernens base vil være beskedne. </p>
<p> I Europa ser det seneste medlem af Tele Danmarks koncernledelse med tilfredshed på Tele Danmarks strategiske partnerskab i Schweiz. Her har selskabet sammen med samarbejdspartneren British Telecommunications (BT) overtaget en ejerandel på 49 pct. i Newtelco. </p>
<p> Newtelco vil være andenoperatør på det schweiziske marked efter det nationale teleselskab PTT. </p>
<p> - Det er bare en bekræftelse på, at vi følger strategien, men Schweiz er trods alt en meget vigtig del af denne strategi, siger Lars Grönberg. </p>
<p> Tele Danmark har nu forretninger i stort set alle lande der strækker sig fra Alperne over Midt-, og Østeuropa til Norden og de baltiske lande. Lars Grönberg vurderer ikke umiddelbart, at der i 1997 vil være specielle geografiske områder, som Tele Danmark vil satse på. </p>
<p> - Man skal ikke overdrive grænsedragningerne, men tænke på hvad det er for en branche, vi opererer i. Det kan ikke sammenlignes med 1800-tallets Napoleonskrige, pointerer Tele Danmark-direktøren, der tiltrådte 1. oktober i år. </p>
<p> Tele Danmark har dog tidligere satset voldsomt på to store projekter i Tjekkiet uden held, mens aktiviteter i Østrig vil passe særdeles godt ind i koncernens udenlandske puslespil. De danske telefolk har også lagt billet ind på flere engagementer i alpelandet. </p>
<p> Da Tele Danmark blev forbigået to gange i Tjekkiet, fremhævede flere iagttagere, at savnet af en stærk samarbejdspartner, som BT ved Tele Danmarks side kunne have afgjort de udbudte projekter til danskernes fordel. </p>
<p> Det nye samarbejdsprojekt, denne gang i Schweiz mellem Tele Danmark og den britiske telegigant, der om kort tid fusionerer med amerikanske MCI, kunne indikere en tættere tilknytning mellem de to selskaber. Det afviser Lars Grönberg dog. </p>
<p> - Vi har altid haft et godt samarbejde med BT. Men hvert selskab skal trods alt varetage sine egne interesser, slår han fast. </p>
<p> Desuden holder Tele Danmark øjne og ører åbne for stort set alle nye investeringsmuligheder, bl.a. har Tele Danmark strakt en hånd ud mod portugiske Portugal Telecom, placeret lidt perifært i det sydvestlige hjørne af Europa. </p>
<p> - Det indebærer ikke, at vi ændrer strategi, fordi vi kigger på Portugal. Vi gør bare vores arbejde for at øge værdien af Tele Danmark, siger Lars Grönborg. </p>
<p> Dermed er der lagt op til, at den danske telekoncern også i 1997 vil forsøge at vinde så mange nye internationale forretninger som muligt. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="ASIAZ">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="DEN">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="EEUR">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="EEURZ">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="SEASIA">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="SEASIAZ">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="WEUR">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-20"></editdetail></code></codes>
<codes class="bip:topics:1.0">
<code code="BTCOM">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="C312">
<editdetail action="confirmed" attribution="Reuters BIP Coding Group" date="1996-12-20"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-12-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>