<?xml version="1.0" encoding="UTF-8"?>

<newsitem date="1997-03-17" id="root" itemid="81532" xml:lang="da">
<title></title>
<headline> Nyt fokus på Cheminova-produkt efter giftfund. </headline>
<byline></byline>
<dateline></dateline>
<text>
<p> KØBENHAVN, 17 marts (Reuter) - Cheminovas produkt glyphosat er igen i fokus. Københavns Vandforsyning meddeler mandag, at der ved en analyserunde af vandet fra dets vandværker er fundet et stof kaldet AMPA (amino methyl phosponsyre). Ifølge Miljøministeriet kan AMPA være et nedbrydningsprodukt fra pesticidet glyphosat, der er det aktive stof i ukrudsmidlet Roundup. </p>
<p> - Analyserne er foretaget af det anerkendte laboratorium KIWA i Holland og viser visse steder indhold af AMPA lidt over grænseværdien for pesticider i drikkevand, skriver Miljøministeriet i en pressemeddelse. </p>
<p> AMPA er fundet i 12 ud af 12 prøver, mens Glyphosat ikke er direkte påvist i drikkevandet og umiddelbart vurderer såvel Københavns Vandforsyning som Miljøministeriet, at der ikke er nogen sundhedsriskoko forbundet med fundet. Miljøminister Svend Auken (S) er dog bekymret. </p>
<p> - Jeg ser med stor alvor på analyseresultaterne. Selvom Danmark allerede er meget restriktiv med godkendelsen af pesticider, mener jeg, at vi hurtigt bør få lavet en international vurdering af vores godkendelsesordning, siger Svend Auken efter fundet af AMPA. </p>
<p> Det er kun få uger siden glyphosat senest påkaldte sig opmærksomhed i forbindelse med et fund af stoffet i en tysk drikkevandsboring. Fundet falder sammen med en intensivering af den danske måleindsats. Svend Auken lovede således i et samråd kort før jul, at han fra 1998 vil medtage glyphosat i grundvandsover-vågningsprogrammet, hvilket betyder, at der skal måles systematisk for stoffet. Overvågningen er dog i realiteten igangsat, idet Storstøms og Fyns amter samt Københavns kommune nu har udtaget prøver. </p>
<p> Der blev ikke fundet glyphosat i prøverne fra Storstrøms Amt, mens resultatet af de fynske målinger ikke kendes endnu. </p>
<p> Direktør Gert Fischer fra Københavns Vandforsyning oplyser, at netop det tyske fund har fremskyndet glyphosat-målingerne. </p>
<p> - Vi bliver nødt til at være på forkant med udviklingen, siger Gert Fischer til Reuters Finans mandag. </p>
<p> Cheminovas glyphosat-produkt, der har fået navnet Glyfos, er et kopi-produkt af Roundup. </p>
<p> Roundup produceres af den amerikanske kemikoncern Monsanto, der hidtil har haft patent på midlet. I takt med Monsanto-patentets udløb i Europa har Cheminova satset hårdt på Glyfos, der nu betragtes som et af Cheminovas hovedprodukter. Forventningerne til produktet er specielt store for tiden efter år 2000, hvor Monsantos patent på det amerikanske marked udløber. Glyfos er foreløbig registreret i 30 lande. </p>
<p> Ifølge dagbladet Børsen har Cheminova angiveligt investeret knap 400 mio. kr. i produktet, der produceres af Cheminova Agro. </p>
<p> Agro tegnede sig i 1995 for en omsætning på 1.394 mio. kr. ud af Cheminova Holding koncernes samlede omsætning på 1.657 mio. kr. </p>
<p> Danisco har igennem længere tid arbejdet med en gensplejset roe, der kan tåle glyphosat. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-17"></editdetail></code></codes>
<codes class="bip:topics:1.0">
<code code="CMNOVA">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="MONCO">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="GENV">
<editdetail action="confirmed" attribution="Reuters BIP Coding Group" date="1997-03-17"></editdetail></code>
<code code="GRISK">
<editdetail action="confirmed" attribution="Reuters BIP Coding Group" date="1997-03-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>