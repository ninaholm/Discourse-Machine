<?xml version="1.0" encoding="UTF-8"?>

<newsitem date="1996-11-14" id="root" itemid="77533" xml:lang="da">
<title></title>
<headline> EMISSIONSBANKER BØR STRAMME KRAV - J SCHRØDER. </headline>
<byline></byline>
<dateline></dateline>
<text>
<p> KØBENHAVN, 14 november (Reuter) - Pengeinstitutterne bør stramme sig an og skærpe kravene til de selskaber, som de er med til at introducere på Københavns Fondsbørs, mener Radiometers hovedaktionær og adm. direktør Johan Scrøder. </p>
<p> - Vi har en prospektbekendtgørelse med præcise krav, der skal opfyldes. Dette er dog ikke nok. Jeg mener, at emissionsbankerne bør stramme kravene til deres kunder - ordvalget viser unægteligt, hvor problemet delvist ligger, sagde Johan Scrøder i en tale torsdag ved et arrangement, hvor årets vækstvirksomhed blev kåret. </p>
<p> Han mener, at emissionsbankerne bør sikre sig, at der sidder personer med kendskab til gældende krav og spilleregler i direktionen og bestyrelsen hos børskandidater. </p>
<p> - Desuden burde det overvejes at give emissionsbanken medansvar for informationsformidling fra selskabet til Fondsbørsen de første 12-18 måneder efter børsintroduktion. Såfremt banken får et medansvar, så kan de også forlange at blive taget med på råd, argumenterede Johan Schrøder. </p>
<p> Han advarede i øvrigt virksomheder, der kun er indstillet på at følge de nedskrevne børsetiske regler, mod at gå på børsen. </p>
<p> - Jeg ser sådan på det, at dersom en virksomhed kun er villig til netop at opfylde de nedskrevne regler, og kun ved at søge at omgå sådanne bestemmelser, som man finder skadelige for en selv, - så skal man undlade at søge børsnotering, sagde Johan Schrøder. </p>
<p> Han oplyste, at Radiometer koncernen fortsat bestræber sig på at honorere kapitalmarkedets krav og forventninger. </p>
<p> - Blandt andet for derved at fastholde muligheden for at kunne finansiere den næste (evt. store) akkvisition med en blanding af egen opsparing og nytegnet kapital, sagde Johan Schrøder ifølge et manuskript. (/olm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-14"></editdetail></code></codes>
<codes class="bip:topics:1.0">
<code code="I814">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="C14">
<editdetail action="confirmed" attribution="Reuters BIP Coding Group" date="1996-11-14"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>