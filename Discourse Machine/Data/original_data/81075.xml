<?xml version="1.0" encoding="UTF-8"?>

<newsitem date="1997-03-05" id="root" itemid="81075" xml:lang="da">
<title></title>
<headline> Kbh Luft-res ses op 20 pct i 96 - analytikere. </headline>
<byline></byline>
<dateline></dateline>
<text>
<p> KØBENHAVN, 4 marts (Reuter) - Københavns Lufthavne levede i 1996 som ventet ikke op til tidligere års markante vækst i indtjeningen. Det vurderer en lang række danske aktieanalytikere forud for offentliggørelsen af årsregnskabet på torsdag. Reuters Finans&apos; konsensusskøn viser en stigning i resultatet før skat på 20 pct. til 450 mio. kr. mod en resultatvækst i 1995 på 36 pct. </p>
<p> Analytikerne har således afstemt deres estimater efter Københavns Lufthavnes egne forventninger, der forudsiger et bedre resultat i 1996 end året før, men dog med en mere afdæmpet stigningstakt. </p>
<p> Det er imidlertid tillige den generelle opfattelse blandt analytikerkorpset, at den imponerende række af resultatforbedringer bremser brat op i 1997. Dette overskygger klart udviklingen i 1996, der i store træk er kendt, når analytikerene fælder deres dom over den danske lufthavnsaktie. </p>
<p> Opbremsningen er imidlertid allerede sat ind i 1996, da resultatet af andet halvår ligger under 10 pct. over resultatet for samme periode året før. For første halvår 1996 var det tilsvarende tal 39 pct. </p>
<p> Her spiller aftalerne med Allders om toldfrit salg af vin, spiritus, tobak og parfume stærkt ind, da den først trådte i kraft per 1. juli 1995. Københavns Lufthavne overtog samme dag driften af lufthavnens shopping center. </p>
<p> De danske finanhuses aktuelle anbefalinger af Københavns Lufthavnes aktie spænder vidt fra salg til køb med alle mellemliggende nuancer repræsenteret, og anbefalingerne afhænger stort set af hvilken styrke, der sættes i analytikernes briller. </p>
<p> Dem der lægger hovedvægten på de langsigtede perspektiver, er positiv på aktien, mens dem, der fokuserer på den forventede flad indtjeningsudvikling frem til årtusindeskiftet, hælder til den mere negative side. </p>
<p> - Det er nogle kedelige år for Københavns Lufthavne, vi går i møde med uændret resultat og med en betydelig risiko omkring frafaldet af det toldfrie salg fra 1999. Spørgsmålet er om øgede trafikindtægter kan kompensere fuldt ud, lyder en af de mere dystre kommentarer. </p>
<p> De mere opløftende røster ser langt fra den kommende periode som kedelig for selskabet. </p>
<p> - Tværtimod, det er jo nu, at de for alvor skal til at udvide. Det betyder en svag vækst i indtjeningen i de kommende år. Men det er jo en monopolvirksomhed, som har en bred vifte af muligheder for at øge indtægterne. Bortfaldet af det toldfrie salg er i den henseende ingen risiko. De har jo fået lov til at kompensere for dette ved at sætte trafikafgifterne op, siger en analytiker. </p>
<p> Han ser ingen faremomenter, så længe Københavns Lufthavne kan opretholde deres stærke cashflow, der i 1995 gav en nettolikviditet fra driften på ca. en halv mia. kr. </p>
<p> Københavns Lufthavne har siden sin børsnotering i 1994 været en af de udenlandske investorers yndlinge på Fondsbørsen, men det vil ifølge flere analytikere ikke vare ved, hvis indtjeningsvæksten ligger stille i årevis. </p>
<p> - Sådan som Københavns Lufthavne er prissat nu, vil den på estimaterne for 1999 og fremefter se dyr ud. Det er ikke sikkert, at især de udenlandske investorer har tålmodighed til at vente på en fornyet indtjeningsvækst, der først kommer efter år 2000. Men som langsigtet investering er Københavns Lufthavne et godt selskab, siger en iagttager. </p>
<p> Den anden fløj af analytikerkorpset vurderer dog, at også de udenlandske analytikere har fået øjnene for de gunstige positive perspektiver i Københavns Lufthavne. </p>
<p> - Man skal se langsigtet på selskabet og ikke se sig blind på de næste par års flade udvikling i indtjeningen per aktie. Det er en klar følge af det store investeringsprogram, men herefter er selskabet klar til vækst. Jeg tror godt, at de udenlandske investorer kan se de langsigtede perspektiver, siger en anden analytiker. </p>
<p> Han tilføjer, at konkurrencen mellem flyselskaberne spidser til i takt med liberaliseringen af det europæiske luftrum. Det fører lavere billetpriser og større udbud af afgange med sig til gavn for Københavns Lufthavne. Selskabet ligger billedligt i slipstrømmen og får alt det positive af denne udvikling, påpeger han. </p>
<p> Den internationale lufttransportsorganisation, IATA har netop opjusteret sin trafikprognose for 1997 til syv pct. og til seks pct. for årene frem år 2000. </p>
<p> Sådanne prognoser ligger noget højere end Københavns Lufthavnes egne langsigtede trafikskøn, der lyder på den generelle økonomiske vækst samt to pct. oveni. Det vil smitte positivt af på bundlinien, anfører næsten alle analytikere. </p>
<p> Antallet af passagerer gennem Københavns Lufthavne steg i 1996 med 7,3 pct. til 16,1 mio. personer, mens antallet af flyoperationer forøgedes med 11,7 pct. For sommerfartsplanen 1997 venter Københavns Lufthavne, at antallet af flyoperationer stiger med 11 pct. på årsbasis. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<codes class="bip:topics:1.0">
<code code="KOBLDK">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="I764">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>