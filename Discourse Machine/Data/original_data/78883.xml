<?xml version="1.0" encoding="UTF-8"?>

<newsitem date="1997-01-09" id="root" itemid="78883" xml:lang="da">
<title></title>
<headline> LAURITZEN GASTANK VENTER BEDRE 1997 END 1996. </headline>
<byline></byline>
<dateline></dateline>
<text>
<p> KØBENHAVN, 8 januar (Reuter) - I rederiet J. Lauritzen gastankdivision - Lauritzen Kosan Tankers - forventes det, at 1997 vil blive bedre end det skuffende 1996, der bl.a. var karakteriseret af faldende rater og mindre efterspørgsel. Det oplyser divisionsdirektør Leif Svanberg til Reuters Finans. </p>
<p> - I branchen ventes det, at 1997 bliver bedre end 1996. Men da året lige er startet, og nogle af aftalerne for 1997 blev indgået i 1996, forventer vi ikke, at det slår igennem, før henimod andet halvår, siger han. </p>
<p> Således er nedgangen i markedsniveauet stoppet. Men da der ofte er tale om indgåelse af leveringskontrakter på et eller flere år, vil de lave rateniveauer for 1996 også smitte af på raterne i år, forklarer Leif Svanberg. </p>
<p> De positive forventninger til 1997 for Lauritzen Kosan Tankers begrunder han med, at faldet i den økonomisk vækst i Europa, der var kendetegnende for 1996, er på retur. </p>
<p> Lauritzens gastankere, er primært beskæftiget med regional trafik, hvor de sejler med råvarer til fremstilling af plastik til bil-og computerindustrien - den petrokemiske industri - i Europa. </p>
<p> - Vi mærker, når der er tilbagegang i den ømfindtlige petrokemiske industri. Det var der i dele af 1996, men der ser man mere fortrøstningsfuldt på 1997. Aktivitetesniveauet ser i den forstand positivt ud, siger Leif Svanberg. </p>
<p> Endvidere vil Lauritzens tankskibe inddirekte blive hjulpet af væksten i Fjernøsten. Lauritzen sejler ikke selv til Asien, men det gør mange af konkurrenterne. Og når væksten i Fjernøsten lægger beslag på mere tonnage mindskes konkurrencen i Europa. Dermed stiger fragtraterne. </p>
<p> - Væksten i Fjernøsten medfører, at en del af skibstonnagen, der i perioder af 1996 har generet vores markeder, har andre steder at sejle hen i 1997. Det vil straks påvirke prisfastsættelsen i gunstig retning, siger Leif Svanberg. </p>
<p> Kosan Tankers overvejer ikke umiddelbart selv at begynde at sejle til Fjernøsten, fordi Lauritzens skibe er mere velegnet til transport af andre gastyper, end den der efterspørges i vækstområderne i Asien. </p>
<p> Således er Lauritzens tankere i stand til både at køle og komprimere gasserne, mens de tanksskibe, der sejler til Asien, kun behøver at kunne trykke gassen flydende. </p>
<p> - Vi kan også sejle de produkter, men vi sejler over 50 pct. til den petrokemiske industri. Det kræver mere avancerede gastankere. Og markedet i Asien er under udbygning, men har ikke nået et stade, hvor den type distribution er mere efterspurgt, siger Leif Svanberg. </p>
<p> Fjernøsten ventes dog senere at få et øget behov for de produkter, som Lauritzen sejler med, og så vil rederi-divisionen overveje mulighederne. </p>
<p> - Der er dog ingen tvivl om, at med den vækst, der er i Fjernøsten i de kommende år, ser det mere interessant ud. Det kunne meget vel gå hen og blive et lige så interessant marked som vores hovedmarked i Europa, siger Leif Svanberg. </p>
<p> Han peger i den forbindelse på, at Lauritzen bestilte to nye gastankskibe i november 1996 til levering i slutningen af 1998. </p>
<p> - Det er nogle skibe, der vil være velegnet til at tage del i den markedsudvikling, vi forventer i Asien, siger Svanberg. </p>
<p> Lauritzen Kosan Tankers beskæftiger i alt 25 gastankskibe. </p>
<p> J. Lauritzen Holding forventer at offentliggøre regnskabet for 1996 i den første uge af marts måned.(/uha). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-09"></editdetail></code></codes>
<codes class="bip:topics:1.0">
<code code="JLAUR">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>