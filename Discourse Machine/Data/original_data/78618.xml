<?xml version="1.0" encoding="UTF-8"?>

<newsitem date="1996-12-30" id="root" itemid="78618" xml:lang="da">
<title></title>
<headline> BRFKREDIT BYDER SAMLET FINANSREGULERING VELKOMMEN. </headline>
<byline></byline>
<dateline></dateline>
<text>
<p> KØBENHAVN, 30 december (Reuter) - BRFkredit glæder sig over, at reguleringen og tilsynet med den finansielle sektor nu samles under eet ministerium, Økonomiministeriet. Det kan betyde en mere ensartet adgang til de finansielle markeder, vurderer adm. direktør i BRFkredit, Sven A. Blomberg. </p>
<p> - Man kan håbe, at det kommer til at betyde en harmonisering af adgangen til at konkurrere på de finansielle markeder, og at den således bliver mere ensartet, siger Sven A. Blomberg til Reuters Finans. </p>
<p> Ministerrokaden som følge af CDs udtræden af regeringen medfører, at hele den finansielle sektor samles hos økonomiminister Marianne Jelved, der tidligere kun skulle holde øje med realkreditten. Erhvervsministeriet stod for den resterende del, herunder bankerne. </p>
<p> Sven A. Blomberg giver dog udtryk for et mindre forbehold, da Erhvervsministeriet i modsætning til Økonomiministeriet har haft en tradition for at tage udgangspunkt i virksomhedernes rolle som erhvervsvirksomheder mere end som regulatorer af samfundsøkonomien. </p>
<p> Han understreger dog, at det beskedne forbehold klart overskygges af glæden ved, at de finansielle virksomheder nu hører under samme reguleringsinstans. Realkreditten har nemlig i stigende grad bevæget sig ind på mere traditionelle bankmarkeder. </p>
<p> Kontaktfladen mellem realkreditten og bankerne er således blevet forøget, hvilket tilmed tilskrives bankernes etablering af realkreditinstitutter. </p>
<p> Realkreditinstitutternes interesseorganisation, Realkreditrådet har derfor ved flere lejligheder udtrykt sit ønske om adgang til flere af de markeder, der tidligere har været forbeholdt banker og andre finansieringsinstitutter. Det gælder især finansiering af offentlige anlægsarbejder og skibe. </p>
<p> Sven A. Blomberg peger imidlertid ikke på noget specifikt område, som realkreditinstitutterne håber at få adgang til ved fremtidens formodentlig stigende grad af fælles regulering. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-30"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-30"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-30"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-30"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1996-12-30"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1996-12-30"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-30"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>