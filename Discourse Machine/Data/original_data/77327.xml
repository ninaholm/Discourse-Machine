<?xml version="1.0" encoding="UTF-8"?>

<newsitem date="1996-11-05" id="root" itemid="77327" xml:lang="da">
<title></title>
<headline> UNIBANK VENTER PÆN DANSK VÆKST DE NÆSTE PAR ÅR. </headline>
<byline></byline>
<dateline></dateline>
<text>
<p> KØBENHAVN, 5 november (Reuter) - Økonomerne fra landets næststørste pengeinstitut, Unibank, ser nu lysere på væksten i det danske samfund, fremgår det af en gennemgang af dansk økonomi, som banken har lavet. </p>
<p> - Der er udsigt til, at dansk økonomi går et par år i møde med ganske pæne vækstrater, skriver økonomerne fra Unibank. </p>
<p> De venter nu et vækst i bruttonationalproduktet (BNP) på 2,0 pct. i år og 2,6 pct. næste år. Mens det ventes at falde lidt igen til 2,4 pct. i 1998. Tidligere forudså Unibank en vækst på 0,8 pct. i 1996 og 2,5 pct. i 1997. </p>
<p> - I den forløbne del af året har virksomhederne opfyldt en betydelig del af efterspørgslen ved at trække på lagrene. De seneste indikatorer tyder på, at denne tendens er ved at ophøre, og at produktion for alvor er ved at komme i gang igen, hedder det i analysen. </p>
<p> Økonomerne bemærker, at hele sagen med kogalskab påvirker den danske eksport positivt, og at der nu ventes en stigning i den samlede eksport på tre pct. i 1996. </p>
<p> - Det er påfaldende, at eksporten langt hen ad vejen reddes af en gunstig landbrugs-og tjenesteeksport. Dansk landbrug er blev begunstiget af, at der er sket et forbrugsskift fra oksekød i retning af svinekød - som udgør en større andel af eksporten - pga. kogalskabsaffæren, forklarer økonomerne. </p>
<p> Til gengæld har flere faktorer trukket ned i industrieksporten, men det er tilsyneladende ved at lysne. </p>
<p> - Det hænger sammen med, at opsvinget i tysk økonomi nu for alvor har bidt sig fast. For året som helhed vil industrieksporten dog falde med ca. en pct., hvilket indebærer et tab af markedsandele på omkring fire pct., hedder det i analysen. </p>
<p> Det er bl.a. styrkelsen af kronen, der er skyld i tabet af markedsandele, mener bankens økonomer. </p>
<p> Men de generelt lysere udsigter for dansk økonomi, har også fået Unibank til at hæve skønnet for inflationen. </p>
<p> - For 1996 som helhed ventes forbrugerpriserne at stige med 2,1 pct., og yderligere med 2,5 pct. i 1997 og 2,8 pct. i 1998, hedder det. </p>
<p> Tidligere ventede banken prisstigninger på 2,0 pct. i år og 2,3 pct. i 1997, mens det er første gang, der gives skøn for 1998. </p>
<p> Arbejsløsheden ventes at blive på 9,0 pct. i år og 8,5 pct. næste år. Skønnet for i år er ikke ændret, men tallet for 1997 er nedjusteret fra 9,0 pct. </p>
<p> Unibank-økonomerne har opjusteret prognosen for overskuddet på betalingsbalancen, så der nu ventes et plus på 11,0 mia. kr. i år mod et tidligere skøn på 9,5 mia. kr. Næste år ventes overskuddet at blive på 10,0 mia. kr., og det er ikke ændret. (/olm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-05"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-11-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>