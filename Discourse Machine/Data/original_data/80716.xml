<?xml version="1.0" encoding="UTF-8"?>

<newsitem date="1997-02-26" id="root" itemid="80716" xml:lang="da">
<title></title>
<headline> TELE DK SKAL REDEGØRE FOR LOV-KONSEKVENSER - FMD. </headline>
<byline></byline>
<dateline></dateline>
<text>
<p> KØBENHAVN, 26 februar (Reuter) - Forskningsminister Jytte Hilden har bedt Tele Danmark redegøre nærmere for de økonomiske konsekvenser af de tele-lovforslag, som Folketinget i disse dage behandler. Det bekræfter Tele Danmarks bestyrelsesformand, Knud Heinesen, overfor Reuters Finans. </p>
<p> - Vi arbejder i øjeblikket på en teknisk redegørelse, for de økonomiske konsekvenser, siger Knud Heinesen. </p>
<p> Han oplyser, at redegørelsen vil være færdig i denne uge. Derefter bliver den sendt til forskningsministeren til orientering. </p>
<p> Jytte Hildens anmodning om en redegørelse kommer efter, at Tele Danmark i sidste uge appellerede til forskningsminister Jytte Hilden om at justere lovgivningen, så den ikke disfavoriserer den tidligere monopol-virksomhed i forhold til de nye tele-konkurrenter på markedet. </p>
<p> Tele Danmark gjorde bl.a. opmærksom på, at regeringens lovforslag vil påføre Tele Danmark tab, hvis loven ikke bliver ændret. </p>
<p> - Tele Danmark skal sælge samtrafik-aftaler til andre operatører med tab, som modstykke til, at udenlandske statsejede selskaber kan reducere kapital-indskuddet i deres danske forretning, lød det i Tele Danmarks henvendelse, som var underskrevet af Knud Heinesen og betyrelsens næstformand, Nils Wilhjelm. </p>
<p> Udover Jytte Hilden modtog også de øvrige partiers teleordførere brevet fra Tele Danmark. </p>
<p> En kilde på Christiansborg vurderer henvendelsen i sidste uge som et &quot;politisk indlæg&quot; i modsætning til den mere neutrale, tekniske redegørelse, som nu er på vej. </p>
<p> - Den kommende redegørelse skal embedsmændene i Forskningsministeriet behandle. Bagefter skal de give partiernes ordførere en neutral vurdering af den, siger kilden. </p>
<p> Jytte Hilden selv har onsdag ingen kommentarer til de aktuelle forhandlinger om teleliberaliseringen. </p>
<p> Forhandlingerne foregår mellem regeringen og ordførerne fra de partier, som har indgået forlig på tele-området. </p>
<p> Ifølge Venstres og de konservatives teleordførere er den største tilbageværende knast ved forhandlingerne netop, hvad andre selskaber skal betale for at benytte Tele Danmarks telefonnet. </p>
<p> Tele Danmark mener selv, at de med regeringens lovforslag på området vil stå dårligere end de tidligere nationale tele-selskaber i andre europæiske lande. </p>
<p> Derfor foreslog den danske tele-gigant også i sine henvendelse i sidste uge, at Folketinget venter med at vedtage den ny lov til efter sommerferien. Til den tid er det kendt, hvilke regler, EU vedtager på området. </p>
<p> Den anmodning fra Tele Danmark ser ikke ud til at blive efterkommet. Flere kilder vurderer overfor Reuters Finans, at tele-forhandlingerne ventes afsluttet på Forskningsministerens næste møde med ordførerne tirsdag d. 11. marts. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-26"></editdetail></code></codes>
<codes class="bip:topics:1.0">
<code code="TELDAN">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-26"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-26"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-26"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>