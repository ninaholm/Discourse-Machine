<?xml version="1.0" encoding="UTF-8"?>

<newsitem date="1997-02-17" id="root" itemid="80251" xml:lang="da">
<title></title>
<headline> Fuld tryk på kedlerne i dansk økonomi - SHB. </headline>
<byline></byline>
<dateline></dateline>
<text>
<p> KØBENHAVN, 17 februar (Reuter) - Der er fuld tryk på kedlerne i Danmark i år, hvor der er udsigt til en vækst i økonomien på 3,5 pct., den laveste ledighed i 17 år og fortsat stigende boligpriser. </p>
<p> Det vurderer Svenska Handelsbankens økonomer i København i deres seneste prognose for dansk økonomi. De har her hævet deres forventninger til væksten i bruttonationalproduktet i år til 3,5 pct. fra 3,2 pct. I 1998 forventer de en vækst på tre pct. mod før 2,7. </p>
<p> Humlen bag væksten er ifølge banken en stærk fremgang i forbruget. </p>
<p> Banken har nemlig i prognosen opjusteret sin forventning til det private forbrug i år med 0,6 pct.point til 4,1 pct., mens det til næste år er sat marginalt op til 3,1 pct. </p>
<p> - Vi har to hovedgrunde til vores optimistiske estimat for forbruget: Det stærke arbejdsmarked og et voldsomt stigende boligmarked, skriver bankens økonomer fra Amaliegade. </p>
<p> De forventer, at ledigheden i år vil falde til 7,8 pct. I 1998 forventes en ledighed på 7,5 pct. </p>
<p> - For forbrugerne betyder det to ting: Indtægterne vil stige, og job-sikkerheden vil blive så høj, som den kan blive, skriver den svenske bank. </p>
<p> På boligmarkedet hæfter Svenska Handelsbanken sig ved, at huspriserne indtil videre i dette opsving er steget ca. 40 pct. </p>
<p> - ... og de vil formodentligt fortsætte med at stige i 1997 som følge af de seneste måneders fald i obligationsrenterne, vurderer bankens økonomer. I alt forventer de en yderligere stigning i boligpriserne på 5-10 pct. </p>
<p> Men ikke alt er fryd og gammen. Således ser Svenska Handelsbanken tegn på, at overskuddet på den danske betalingsbalance i år vil blive reduceret til et rundt nul, mens den til næste år vil vise et underskud på fem mia. kr. </p>
<p> - Selvom eksporten sansynligvis vil vise en positiv vækstrate i år, vil den stærke vækst i forbruget og investeringerne bevirke, at importvæksten vil være højere, og dermed vil handelsoverskuddet falde gennem året, skriver Svenska Handelsbanken. </p>
<p> Banken forventer i år en stigning i eksporten på 2,6 pct. voksende til 2,9 pct. i 1998. Importen af varer og tjenesteydelser forventes vokse med 4,8 pct. i år og 4,4 pct. i 1998. </p>
<p> Inflationen forventer banken vil ligge på 2,5 pct. i år og med en lille stigning i 1998 til 2,8 pct. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>