Redningen af vandmiljøet er udsat på ubestemt tid Med regeringens landbrugspakke vil vi heller ikke være i mål , når der er gået 40 år , frygter forsker .
Hvis politikerne alligevel vedtager pakken , lurer et sagsanlæg fra EU Lystfiskere nær Stevns klint .
Forbedringen af det danske vandmiljø har været længe undervejs , men der er langt til , at man kan leve op til EU’s krav , og eksperter er skeptiske omkring , hvorvidt den danske regering endda kan leve op til den udsættelse , regeringen har erkendt , dens nylige ændringer vil resultere i .
Lystfiskere nær Stevns klint .
Forbedringen af det danske vandmiljø har været længe undervejs , men der er langt til , at man kan leve op til EU’s krav , og eksperter er skeptiske omkring , hvorvidt den danske regering endda kan leve op til den udsættelse , regeringen har erkendt , dens nylige ændringer vil resultere i .
Ulrik Hasemann 17. februar 2016Kommentarer ( 5 )
DEL
TWEET
EMAIL
» I dag opfylder alene to ud af 119 kystvandområder målet om god økologisk tilstand . «
Det er ifølge miljø- og fødevareminister Eva Kjer Hansen ( V ) den faktiske tilstand for det danske havmiljø , 30 år efter den ballade om de døde hummere i Kattegat , som startede slagsmålet om iltsvind og udledning af kvælstof til søer , åer og havet omkring Danmark .
Og spørger man nogle af de forskere , der længst og mest intenst har arbejdet med beskyttelsen af vandmiljøet , så vil der end ikke 40 år efter starten blive opnået en ’ god økologisk tilstand ’ i de kystnære farvande .
» Vi kommer ikke i mål i 2027 , « siger professor i marin økologi Stiig Markager , Institut for Bioscience ved Aarhus Universitet .
Læs også : Leder : I lommen på landbrugslobbyen
Og det gør Danmark ikke , fordi det omstridte lovforslag om ændrede gødningsregler for landbruget , som ministeren vil søge vedtaget næste torsdag , ifølge professoren og hans kolleger vil føre til mere kvælstofudledning i en årrække – ikke til det » grønne plus for miljøet « , som ministeren lover .
Eva Kjer Hansens erkendelse af , at 117 ud af 119 kystvandområder stadig ikke er i god økologisk tilstand , kommer som svar på et af de mange spørgsmål , Folketingets Miljø- og Fødevareudvalg har stillet om lovforslaget .
Denne fortsat utilfredsstillende situation for vandmiljøet skal ses i lyset af , at Danmark faktisk ved udgangen af 2015 skulle have efterlevet kravet i EU’s vandrammedirektiv om den gode økologiske tilstand .
Eva Kjer Hansen bebudede imidlertid allerede i november i en pressemeddelelse , at » hastigheden i indsatsen skal ned « af hensyn til landbruget , og at regeringen vil gå efter at komme » i mål med miljøindsatsen i 2027 , « dvs .
12 år for sent .
Har Stiig Markager ret i sin vurdering , vil ikke engang det altså lykkes .
Ja , i værste fald risikerer man at spænde ben for overhovedet at genskabe gode miljøforhold .
Ifølge professoren foregår ændringer i vandmiljøet således ikke altid i en jævn , lineær proces .
Ved en øget belastning med næringsstoffer kan der ske et kollaps , sådan som man oplevede det i 1980’erne med de døde hummere og bunddyr i Kattegat .
Historien siden da illustrerer , hvor uhyre bekosteligt , besværligt og langvarigt det så bliver at bringe systemet tilbage til en bedre tilstand .
Læs også : Konservative kræver kvælstofs-forklaring
» Nogle forskere vil sige , at et givent system måske aldrig vender tilbage til de tidligere forhold , fordi det er blevet fastlåst i en ny stabil tilstand , « siger Markager .
I tidsskriftet Aktuel Naturvidenskab har biologen Mogens Flindt , Biologisk Institut på Syddansk Universitet , sammen med kolleger beskrevet , hvordan der på bunden af Odense Fjord i tiden før de første vandmiljøplaner blev lejret så meget organisk sediment , at vandet endnu i dag er uklart af sedimentpartikler – det hindrer lysets nedtrængen og dermed den genetablering af ålegræs , der kunne have bragt fjorden tilbage til god økologisk tilstand .
» Denne langsomme nedbrydning betyder i realiteten , at en fjordbund med en koncentration af organisk stof svarende til det , vi har undersøgt i laboratoriet , ikke ad naturlig vej kan nå tilbage til et niveau fra før tiden med massive tilførsler af næringsstoffer , « vurderer Mogens Flindt og hans kolleger .
EU-dom for nøl Det er i dette perspektiv , det er så afgørende , om regeringens landbrugspakke og den ledsagende lov fører til mere eller mindre udledning af kvælstof fra landbruget .
Vurderingen heraf bliver også afgørende for , om EU-Kommissionen i nær fremtid kommer efter Danmark og måske tvinger regeringen til at gøre hele øvelsen om .
Læs også : Mette Bock : Stop hysteri om landbrugspakke
EU’s Vandrammedirektiv fra 2000 har forpligtet medlemslandene til via de såkaldte vandplaner at sikre en god tilstand i alle vandområder senest i 2015 .
Den første omgang nationale vandplaner skulle være trådt i kraft inden udgangen af 2009 og sikre målet i løbet af perioden 2009-2015 .
Den daværende VK-regering med Venstres Troels Lund Poulsen som miljøminister havde imidlertid ingen plan klar ved udgangen af 2009 , og man var fortsat meget langt bagud , da magten overgik til Helle Thorning Schmidts regering sidst i 2011 .
Til gengæld havde VK i mellemtiden fået gennemført to Grøn Vækstpakker , der tilgodeså landbruget og ifølge biologerne gjorde for lidt for at leve op til EU-kravet .
Ved indgangen til 2014 havde Danmark fortsat ikke vedtaget det første sæt vandplaner .
Det fik i februar 2014 EU-Kommissionen til at indbringe regeringen for EU-Domstolen , mens Rigsrevisionen i marts 2014 konstaterede , at Miljøministeriets indsats var » mangelfuld « og » ikke tilfredsstillende « .
Den 6. november 2014 dømte EU-Domstolen Danmark for at have » tilsidesat sine forpligtelser « ved ikke at have sine vandplaner klar i 2009 som foreskrevet i Vandrammedirektivet .
Eneste konsekvens af dommen var dog , at Danmark blev pålagt at betale sagens omkostninger .
’ Ikke kvæle landbruget ’ Vandrammedirektivet giver landene en mulighed for at forlænge fristen for at opnå god økologisk tilstand til udgangen af anden vandplanperiode , der løber fra 2015-21 , eller sågar helt til udgangen af den tredje periode fra 2021-27 .
Men forlængelse kan kun godkendes af EU-Kommissionen , hvis det vurderes som teknisk umuligt , økonomisk » uforholdsmæssigt « dyrt eller på grund af selve de naturlige forhold uladsiggørligt at nå den økologiske forbedring inden første eller anden frist .
I november 2014 befandt Danmark sig i den besynderlige situation , at man umiddelbart før EU-dommen omsider havde fået færdiggjort den første omgang vandplaner – med fem års forsinkelse – men eftersom disse i sagens natur ikke ville kunne sikre god miljøtilstand i 2015 , skulle man samtidig i gang med den anden generation af vandplaner for at nå målet i næste planperiode fra 2015-21 .
Dette andet sæt vandplaner skulle være færdige og afleveret til EU-Kommissionen inden jul 2015 .
Læs også : K kræver svar om regning til vandforbrugerne
Her er det så , at Eva Kjer Hansen i stedet har meddelt , at man vil arbejde i et langsommere tempo , » så vi ikke kvæler dansk landbrug . «
» Derfor vil regeringen benytte sig af muligheden for en tredje planperiode , så vi kommer i mål med miljøindsatsen i 2027 , « sagde ministeren i november .
Regeringen satser altså – trods den første dom i 2014 – på at få EU-Kommissionens accept af , at man også overskrider den næste frist – 2021 – og trækker målopfyldelsen helt til 2027 .
Fem hjemlige organisationer – Danmarks Naturfredningsforening , Dansk Ornitologisk Forening , Forbrugerrådet , Det Økologiske Råd samt Danmarks Sportsfiskerforbund – mener , at regeringen hermed bryder EU-lovgivningen , og de sendte mandag en fælles henvendelse til Bruxelles for at få EU-Kommissionen til at gribe ind .
Eva Kjer Hansen har selv i et svar til Folketinget erkendt , at regeringen spiller højt spil .
Der kan » ikke med fuld sikkerhed (...) gennemføres en juridisk vurdering , der entydigt afklarer , om EU-Kommissionen og EU-Domstolen vil vurdere , om omlægningen af reguleringen lever fuldt op til alle direktivforpligtelser , « skriver ministeren 5. februar .
Læs også : Leder : Naturen har tabt i Danmark
Hun vurderer selv , at juraen er i orden , men » det kan dog ikke udelukkes , at EU-Kommissionen bl.a. vil kunne stille spørgsmål til opgørelsen af målbelastningen « , ligesom der er » EU-risici forbundet med tilgangen , hvor lempelserne gennemføres med det samme , mens den strukturelle udvikling kommer over årene . «
Eva Kjer Hansen medgiver , at EU-Kommissionen kan vælge enten at bringe Danmark for EU-Domstolen igen eller sige nej til et nyt landdistriktsprogram fra 2016 , hvis man finder , at landbrugspakken strider mod EU-reglerne .
Forskerkritikken
Den offentlige kritik den seneste uge fra en håndfuld af de centrale forskere på området handler bl.a. om det , ministeren kalder ’ tilgangen ’ , hvor man vil starte med at give landbruget lempelser og først senere søge at realisere de tiltag , der skal modvirke den ekstra kvælstofudvaskning , som lempelserne indebærer .
Stiig Markager forklarer problemet i tal :
» I dag udleder landbruget 57.000 ton kvælstof om året .
Jeg og mine kolleger på Aarhus Universitet har ligesom DHI foretaget de beregninger , der viser , at man skal ned på 42.000 ton som forudsætning for at kunne nå god økologisk tilstand .
Med den forrige SR-regerings udkast til nye vandplaner for 2015-21 ville man komme ned på ca .
48.000 ton kvælstof pr .
år – man manglede mere præcist 6.200 ton for at nå de 42.000 ton , som man så gjorde sig håb om at nå inden 2027. «
» Nu vælger den nuværende regering imidlertid at gå den modsatte vej .
Landbrugspakkens lempelser til landbruget i form af en højere norm for tilladt kvælstofgødskning samt ophævelsen af randzonekravet vil i sig selv betyde øgede udledninger frem til 2021 på omkring 6.000 ton kvælstof årligt .
Så i stedet for at bevæge sig fra de aktuelle 57.000 ton og mod målet på 42.000 ton og vælger man at gå fra 57.000 ton til omkring 63.000 ton , « siger Stiig Markager .
Det er grunden til , at han anser det for umuligt at nå god økologisk tilstand i de danske farvande i 2027 .
Regeringens svar er , at man gradvist vil sikre tiltag , der virker modsat , altså dæmper kvælstoftabet og samlet sikrer en positiv miljøeffekt af pakken .
Landbrugspakken opererer bl.a. med nye vådområder og ny skov , men det er frivillige tiltag , som landmændene skal tage af egen drift .
Gør de ikke det , vælter kvælstofregnskabet .
» Al erfaring tyder på , at frivillige ordninger har yderst tvivlsom effekt , « påpeger Det Økologiske Råd i publikationen På vej mod et bæredygtigt landbrug .
Tilsvarende opererer pakken med såkaldt ’ målrettet regulering ’ , hvor landmænd på robuste jorde får lov at gøde og udlede mere , mens andre på følsomme jorde skal udlede mindre end nu .
Men denne individuelle regulering – som i princippet støttes af både forskere og grønne organisationer – vil man først tage hul på senere , så den begynder at virke på kvælstofudledningen fra 2019 .
Dertil kan komme et større slagsmål internt i landbruget .
» Det bliver en meget stor udfordring for landbruget at sikre et system , der leverer økonomisk kompensation til dem , der må udlede mindre , fra dem , der må udlede mere , « påpeger Stiig Markager .
Den sidste faktor i landbrugspakken , der ifølge regeringen vil sikre , at resultatet bliver positivt for miljøet , er den såkaldte ’ baseline-effekt ’ .
Dvs .
virkninger af den almene udvikling i erhvervet , som vil dæmpe kvælstofudvaskningen – f.eks. at landbrug nedlægges , og dyrket areal inddrages til byudvikling – plus virkningen af allerede vedtagne initiativer .
Baseline-effekten har Aarhus Universitet estimeret som en bestillingsopgave fra Naturstyrelsen , men den er ifølge de involverede forskere » bestilt gennemført på meget kort tid « og rummer en lang række usikkerheder .
Hvad der imidlertid særligt har ophidset nogle af forskerne , er regeringens brug af effekten som et udtryk for landbrugspakkens fortræffeligheder .
» Regnskabet går ikke i plus .
Det skyldes kun , at man har lagt en masse effekter ind , som ikke har noget med den politiske pakke at gøre .
Oven i det har man skruet de ydre effekter op ved at regne fra tidligere år , « sagde en af de involverede forskere , professor Jørgen E. Olesen , Aarhus Universitet , til Berlingske forleden .
På tirsdag får medlemmerne af Folketingets Miljø- og Fødevareudvalg lejlighed til at udspørge forskerne selv ved en tre timer lang høring på Christiansborg .
Efter det møder Eva Kjer Hansen udvalget i et samråd , der kan afgøre både ministerens og landbrugspakkens fremtid .
Næste torsdag stemmes der om loven , der skal implementere pakken .
