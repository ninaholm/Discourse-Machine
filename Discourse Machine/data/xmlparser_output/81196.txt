DUC&apos;s olieproduktion faldt 4,9 pct i februar - APM.

KØBENHAVN, 7 marts (Reuter) - Dansk Undergrunds
Consortiums (DUC) olieproduktion fra felterne i Nordsøen
faldt fra januar 1997 til februar 1997 med 4,9 pct.,
fremgår det af oplysninger fra operatøren A.P. Møller
fredag til Reuters Finans.
Således nåede man en produktion i februar på 217.246
tønder olie per dag (BOPD) mod 228.352 tønder i januar.
Produktionen i februar svarer til 828.000 tons olie,
og dermed er den hidtidige årsproduktion i 1997 1.793.000
tons olie.
Det er 12,7 pct. mere end i samme periode 1996.
Her følger en oversigt over Nordsø-felternes
produktion: (alle tal i 1.000 tønder olie pr. dag (BOPD):
Felt     feb 97 jan 97 feb 96 Dan Feltet     69,8   69,5   64,5 Kraka Feltet    5,6    7,0    7,1 Regnar Feltet   0,0    0,0    1,0 Gorm Feltet    46,8   48,9   43,8 Skjold Feltet  33,1   35,2   38,2 Rolf Feltet     3,5    4,2    4,4 Dagmar Feltet   0,3    0,3    0,3 Tyra Feltet    25,9   23,7   30,2     Felt     feb 97 jan 97 feb 96 Valdemar Feltet      2,2    2,8    3,4 Roar Feltet     9,7    8,5    3,0 Svend Feltet   20,2   28,2    -- Total    217,2  228,4  196,0
Der har ikke været produceret olie i Regnar Feltet
siden oktober, fordi feltet er lukket pga.
vedligeholdelsesreperationer.
Operatøren A.P. Møller ejer 39 pct. af DUC-konsortiet.
De to partnere, Shell og Texaco, ejer hhv. 46 pct. og 15
pct. af DUC. -- Eva Elgaard Pedersen (+45) 33 96 96 57.
(c) Reuters Limited 1997.
