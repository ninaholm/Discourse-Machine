USA BESTEMMER RETNING I KFX-INDEKSET TIRSDAG.

KØBENHAVN, 6 januar (Reuter) - Dow Jones indekset bestemmer, i hvilken retning KFX-indekset bevæger sig tirsdag, siger en dealer efter en stille mandag, hvor KFX-indekset sluttede 1,06 point højere i 137,66.
- Der sker ikke så meget i markedet de kommende dage. Så det bliver Dow Jones-indekset og dollaren, der kommer til at sætte dagsordenen, siger dealeren.
Dow Jones lå ved 16-tiden i 6574,88 - 30,79 point over fredagens lukkekurs. I løbet af dagen trak udlandet KFX-indekset op over 138,50. Den kurs fik en del investorer til at trække sig, forklarer dealeren.
(c) Reuters Limited 1997.
