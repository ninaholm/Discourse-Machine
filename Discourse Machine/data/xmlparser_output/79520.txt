APM BEKRÆFTER YDVIDELSE AF CONTAINERSKIBSORDRE.

KØBENHAVN, 29 januar (Reuter) - A. P. Møller (APM) bekræfter, at ordren på 12 af verdens største containerskibe udvides til 15, som det er oplyst i Jyllands-Posten onsdag.
Adspurgt om det er korrekt, hvad der står i artiklen, svares der &quot;ja&quot; fra informationsafdelingen.
Ifølge Jyllands-Posten har A. P. Møller besluttet at bestille yderligere tre skibe på Lindø Værftet til en samlet ordrerværdi af tre mia. kr.
A. P. Møller har fået leveret fire af de 12 containerskibe med plads til 6.000 20 fods containere (teu) fra den oprindelige ordre. De resterende otte af den oprindelige bestilling leveres i 1997 og 1998.
De sidste tre containerskibe skal leveres i 1999.
Hos A. P. Møller vil man ikke oplyse, hvor de sidste tre containerskibe skal sættes ind på Maersk Line&apos;s rutenet. (/uha).
(c) Reuters Limited 1997.
