OBLIGATIONER STARTER NERVØST PÅ TRODS AF USA-PLUS.

KØBENHAVN, 24 oktober (Reuter) - Det danske obligationsmarked har torsdag morgen lagt lidt nervøst ud på trods af, at det amerikanske marked onsdag lukkede højere efter en forholdsvis god handel.
- Vi er glade for, at USA steg, men stadig er der lagt op til en lidt nervøs dag. Markedet kan gå begge veje, men umiddelbart tror jeg mest, at vi skal en smule ned, siger en obligationshandler.
Statens benchmark, 8 pct. 2006, handles kort før den officielle åbning til kurs 107,72/6,85 pct. mod 107,80/6,83 pct. i eftermarkedet onsdag.
(c) Reuters Limited 1996.
