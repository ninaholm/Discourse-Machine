Finansindtægter øger resultat i Svendborg Spar.

KØBENHAVN, 6 august (Reuter) - En forbedring af posten med kursreguleringer af værdipapier på små syv mio. kr. var med til at give Svendborg Sparekasse et bedre resultat i første halvår 1997 end året før, fremgår det af regnskabet, der blev offentliggjort onsdag.
Kursreguleringer af værdipapirer udgjorde 4,4 mio. kr. i første halvår 1997 mod et tab på 2,5 mio. kr. i den tilsvarende periode sidste år, og det var med til at øge det ordinære resultat før skat med godt 60 pct. til 17,9 mio. kr.
Som i de fleste andre mindre pengeinstitutter har Svendborg Sparekasse oplevet stigende aktivitet i år. Udlån er således steget ca. 10 pct. til 678,6 mio. kr. Men der har også været stigende tab og hensættelser på kunderne, fremgår det.
De udgjorde 3,9 mio. kr. i første halvår mod 3,2 mio. kr. sidste år.
Sparekassens ledelse venter en fortsat indsnævring af rentemarginalen, men forudser samtidig, at basisindtjeningen opretholdt og en fortsat stigning i forretningsomfanget - blandt andet på grund af en ny filial i Rudkøbing.
- Ole Mikkelsen (+45) 33 96 96 54.
(c) Reuters Limited 1997.
