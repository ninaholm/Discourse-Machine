EU godkender Mærsk Datas IT-venture med C&amp;W.

KØBENHAVN, 14 juli (Reuter) - EU har godkendt etableringen af et joint venture mellem A. P. Møllers Mærsk Data og britiske Cable &amp; Wireless, oplyste en kilde i EU til Reuters mandag.
Selskabet, der kommer til at hedde Cable &amp; Wireless Nautec Ltd., skal levere telekommunikationsløsninger til shippingbranchen.
Målet er, at Cable &amp; Wireless Nautec skal blive verdens største på feltet.
Udgangspunktet er containerrederierne, og på et års sigt er ambitionen at tage 25 pct. af de 25 største rederiers telekommunikation, har Mærsk Data oplyst til Reuters Finans.
- Søren Linding Jakobsen (+45) 33 96 96 53.
(c) Reuters Limited 1997.
