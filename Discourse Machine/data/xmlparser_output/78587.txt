Valuta - Yen falder fortsat mod US-dollar.

KØBENHAVN, 30 december (Reuter) - Den japanske yen
fortsætter de sidste dages fald over for den amerikanske
dollar, og yen nåede sit svageste niveau i 45 måneder i
New York fredag i kurs 116,20.
Mandag formiddag handles USD/JPY umiddelbart under
figuren i 115,96.
- Dollar/yen er rimelig godt budt, men markedet er
meget tyndt, siger en engelsk dealer.
@
Dealere siger, at yen&apos;ens fald skyldes et svagt
japansk aktiemarked. Nikkei-indekset sluttede 1996 i kurs
19.361,35, 500 point under lukkeniveauet i 1995.
Det svage aktiemarked reflekterer bekymringer om,
hvorvidt Japan kan opretholde sin allerede svage vækst i
1997, hvor skattestigninger og aftagende offentlige
forbrug kan lægge en dæmper på økonomien, lyder det.
I mellemtiden er den tyske D-mark faldet tilbage mod
de fleste europæiske valutaer, undtagen schweizerfrancen,
hvor D-marken holder fast i kurs 0,8670.
Bundesbanks præsident Hans Tietmeyer sagde i en
avisartikel lørdag, at et forenet Europa behøver en stærk
fælles valuta for at sikre stabilitet i EU, og at
Bundesbank vil have den samme stabilitet for Euroen som
D-marken nyder nu.
Han sagde ydermere, at Bundesbank vil deltage i
processen med at etablere de politiske og økonomiske
forudsætninger for en en mønt-union med en stabil Euro som
mål.
D-marken er faldet til 3,3715 mod 3,3730 fredag.
@
DEM/DKK  USD/DKK FRF/DKK USD/JPY USD/DEM
Mandag    11.00  3,8250   5,9465  1,1345  115,85  1,5550
Fredag    15.30  3,8255   5,9540  1,1335  115,40  1,5570
(/clm).
(c) Reuters Limited 1996.
