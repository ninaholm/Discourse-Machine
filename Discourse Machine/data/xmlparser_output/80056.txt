MARIUS P VIL IKKE KOMMENTERE RIEBERS PHØNIX-BUD.

KØBENHAVN, 11 februar (Reuter) - Hos Marius Pedersen ønsker bestyrelsesformanden, Svend Aage Nielsen, ikke at kommentere om selskabet ønsker at forhøje sit bud på Phønix Contractors, efter at norske Rieber &amp; Søn har hævet sit bud på Phønix.
- Riebers bud er noget højere end vores tilbud, og det må vi nu forholde os til. Det er op til bestyrelsen at bestemme, om vi vil tage Riebers udspil til efterretning, eller om vi skal vurderer situationen en gang til, siger Svend Aage Nielsen til Reuters Finans tirsdag.
Svend Aage Nielsen tilføjer, at bestyrelsen endnu ikke har diskuteret en mulig forhøjelse af tilbuddet fra Marius Pedersen, og at bestyrelsen tidligst skal mødes i næste uge.
Rieber &amp; Søn har tirsdag forhøjet sit tilbud på Phønix til 725 kr. pr. A-aktie og 650 kr. for C-aktier.
Marius Pedersen har budt 710 kr. pr. A-aktie og 625 kr. pr. C-aktie, mens Superfos&apos; tilbud lyder på 700 kr. pr. A-aktie og 620 kr. pr. C-aktie.
Alle tre tilbud gælder frem til den 27. februar.
- Jørn Nurkka (+45) 33 96 96 55.
(c) Reuters Limited 1997.
