THUFASON - INGEN BG-PLANER OM NORDISKE FILIALER.

KØBENHAVN, 13 september (Reuter) - BG Bank har ingen aktuelle planer om at etablere sig i de øvrige nordisk lande, selvom flere af de udenlandske konkurrenterne etablere sig i Danmark.
- Det vil jeg da bestemt ikke afvise, at vi vil gøre, men vi har ingen aktuelle planer, siger bankens adm. direktør Henrik Thufason fredag til Reuters Finans.
Senest har svenske S-E Banken meddelt, at de inden for et år vil etablere sig i Danmark og satse på erhvervskunderne.
- Vi er med i et nordisk samarbejde gennem Nordic Banking Group, og det samarbejde føler vi os indtil videre godt dækket ind ved, fortsætter han.
Kampen om erhvervskunderne er i forvejen hård på det danske bank-marked, og BG Bank frygter ikke en ny deltager.
- Konkurrence er så hård som den kan blive på det her område, så om der kommer en mere eller mindre - det tror jeg ikke, vi behøver at bekymre os om, siger Henrik Thufason. (/jnu).
(c) Reuters Limited 1996.
