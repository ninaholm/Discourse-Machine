Tele DK vil ikke kommentere salgs-rygter - Tele DK.

KØBENHAVN, 4 juni (Reuter) - Tele Danmark vil ikke kommentere de verserende forlydender i aktiemarkedet om, at British Telecom står parat til at købe statens Tele Danmark-aktier.
- Generelt kommenterer vi ikke, om staten eventuelt overvejer at sælge sine Tele Danmark-aktier. Vi kommenterer heller ikke rygter om eventuelle opkøbere, oplyser Tele Danmarks informationsafdeling.
Onsdag er Tele Danmarks aktie steget 14 kr. til 335, under en omsætning på knap 350.000 stk.
Det skyldes ifølge flere handlere, som Reuters Finans har talt med, de verserende rygter om, at staten overvejer at sælge sine aktier til British Telekom.
Staten ejer 51 pct. af Tele Danmark.
- Morten Bonde Pedersen (+45) 33 96 96 51.
(c) Reuters Limited 1997.
