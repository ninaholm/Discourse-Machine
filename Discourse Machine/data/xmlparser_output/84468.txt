Presserunde - Erhverv fredag 6 juni.

Reuters står ikke inde for avisartiklernes nøjagtighed 1) Flere af PFAs storkunder er fortørnede over pensionskassens etiske angreb på ØK, og undersøger nu mulighederne for at skifte til et andet selskab. PFAs nye etiske investeringspolitik kan dermed komme til at koste dyrt. En virksomhedsleder, der ønsker at være anonym, fordi han frygter samme behandling som ØK, siger, at det eneste, der er kommet ud af PFAs angreb på ØK, er, at ØKs chef, Michael Fiorini, nu står i et dårligt lys. (Børsen side 1 og 24-25, Berlingske Erhverv side 1 og 6)
2) Vicedirektør i Konkurrencerådet, Sven Westh, mener, at den nye konkurrencelov vil betyde, at &quot;færre vil fristes&quot; til at begrænse konkurrencen, fordi den nye lov giver virksomhederne ansvaret for, at for eksempel prisaftaler er lovlige. I praksis gælder dog stort set de samme spilleregler for konkurrencen efter den nye lov. (Berlingske Tidende side 2).
(c) Reuters Limited 1997.
