Tele DK&apos;s køb statens aktier positivt - SocGen.

KØBENHAVN, 2 juli (Reuter) - Den franske bank, Societe Generale, ser det som en stor fordel, hvis Tele Danmark køber halvdelen af statens Tele Danmark-aktier tilbage, hvilket svarer til godt 25 pct. af samtlige aktierne i selskabet. Det fremgår af en kommentar, dateret 26. juni, fra banken i anledningen forskningsminister Jytte Hildens meddelelse om, at staten vil sælge dele af eller hele sin aktiebeholdning i Tele Danmark.
- Det vil eliminere Tele Danmarks likviditet på over 12 mia. kr. og reducere skattebyrden på renteindtægterne - et positivt skridt for selskabet. Gearingen ville stadig være under 20 pct., hvilket er lavt, modenheden af Tele Danmarks kerneforretningsområde taget i betragtning, skriver bankens analytiker.
Societe Generale fastholder imidlertid sin neutrale anbefaling af Tele Danmark.
- Carl Johan Corneliussen (+45) 33 96 96 58.
(c) Reuters Limited 1997.
