LO er enig med vismænd i øget boligbeskatning.

KØBENHAVN, 28 maj (Reuter) - LO er enig med vismændene i, at skatterne på fast ejendom skal hæves, skriver LO&apos;s formand, Hans Jensen, i en pressemeddelse før offentliggørelsen af vismandsrapporten onsdag eftermiddag.
- Jeg er helt enig med rapportens overvejelser omkring behovet for at lægge mere vægt på ejendomsskatter og lejeværdi, skriver Hans Jensen.
I et resumé af rapporten, offentliggjort i sidste uge, skriver vismændene:
- Set i et internationalt perspektiv beskatter Danmark jord og fast ejendom lavt i forhold til beskatningen af bl.a. arbejdsmarked og kapital. En øget beskatning af de immobile faktorer er derfor en oplagt mulighed.
Hans Jensen er også tilfreds med, at vismændene generelt ser mere positivt på dansk økonomi.
I resumeet af rapporten skriver vismændene direkte, at deres forventninger til den danske økonomi er positive, og at den danske vækst ventes at ligge over væksten i vore samhandelslande i 1997.
- Morten Bonde Pedersen (+45) 33 96 96 51.
(c) Reuters Limited 1997.
