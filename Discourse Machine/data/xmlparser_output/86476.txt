Tønder Bank fastholder prognose for 1997.

KØBENHAVN, 11 august (Reuter) - Tønder Bank fastholder efter de første seks måneder af regnskabsåret 1997 forventningerne til hele regnskabsåret. Det fremgår mandag af halvårsregnskabet, der viste et resultat før skat på 9,9 mio. kr. mod 8,7 mio. kr. i samme periode året før.
- Under forudsætning af et uændret renteniveau, forventes et positivt nettoresultat for 1997 på et noget lavere niveau end 1996. Der kalkuleres med en lavere rentemarginal i forbindelse med øget konkurrence, skriver banken.
I 1996 fik banken et resultat før skat på 17,2 mio. kr.
(c) Reuters Limited 1997.
