EU-LEDIGHED UÆNDRET I AUGUST - EUROSTAT.

KØBENHAVN, 14 oktober (Reuter) - Arbejdsløsheden i EU-landene var i august på 10,8 pct., hvilket var det samme som i de to foregående måneder, oplyser EU&apos;s statistiske kontor, Eurostat, mandag.
Sammenholdt med april og maj er den sæsonkorrigerede arbejdsløshed i EU-landene faldet lidt. I april og maj lå arbejdsløsheden på 10,9 pct., mens den i august sidste år lå på 10,7 pct.
Den danske arbejdsløshed faldt til 6,1 pct. mod 6,4 pct. juli, ifølge Eurostats opgørelse. I august 1995 lå den danske arbejdsløshed på 7,2 pct.
Den laveste arbejdsløshed findes i Luxembourg med kun 3,1 pct. ledige, fulgt af Østrig med 4,1 pct. I den anden ende af skalaen ligger Spanien på en solid sidsteplads med en arbejdsløshed på 21,3 pct. (/jnu).
(c) Reuters Limited 1996.
