A P Møller med i ny havn til en mia i Oman - ØU.

KØBENHAVN, 7 april (Reuter) - A.P. Møller bliver del-ejer i et nyt selskab, der står bag bygningen af en ny containerhavn i Oman. Maersk Line og partneren Sea Land får hver 15 pct. af selskabet bag det ny container-knudepunkt, skriver Økonomisk Ugebrev (ØU).
- Den ny havn ligger perfekt på sejlruten mellem Europa og Asien. Havnen bliver knudepunkt for Maersk Line i området, bl.a. Østafrika. Vi sejler containerne fra de øvrige havne i området til Salalah, som bliver central for vore containerskibe, siger prokurist Niels Vallø fra Maersk Line til ØU.
Han tilføjer, at A.P. Møllers investering giver &quot;interessant muligheder&quot;, selvom den bliver på mindre end 10 mio. USD.
Bag den nye terminal står selskabet Salalah, der får dels A.P. Møller, dels en række lokale investorer som ejere.
A.P. Møller står allerede bag en række terminaler verden over. Egne terminaler er et vigtigt våben i den benhårde kamp om verdens containerkunder, hvor punktlighed og stram styring er afgørende salgsargumenter, skriver ØU.
- Morten Bonde Pedersen (+45) 33 96 96 51.
(c) Reuters Limited 1997.
