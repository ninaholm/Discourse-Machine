KFX ses stige 1 pct efter USA-løft på 2,6 pct.

KØBENHAVN, 23 april (Reuter) - Markante kursstigninger på det amerikanske aktiemarked tirsdag ventes onsdag at smitte positivt af på det danske marked. Der spås en stigning i KFX-indekset på omkring en pct. i kølvandet på en stigning i det amerikanske Dow Jones indeks på 2,6 pct. tirsdag. KFX-indekset steg tirsdag 0,8 pct. til 154,74. En stærkere USA-dollar og faldende renter påvirker ligeledes positivt.
- Stemningen har været god på det danske marked ugens første to dage. Det fortsætter onsdag, siger en handler.
USD handles onsdag morgen omkring 1,7130 DEM mod 1,70 DEM tirsdag morgen.
På det amerikanske marked var medicinalaktierne tirsdag blandt højdespringerne i det stigende marked. Et bedre end ventet kvartalsresultat fra Bristol-Myers Squibb, der har et forskningssamarbejde med danske NeuroSearch, smittede positivt af på de andre medicinalaktier. Dog ikke på Novo Nordisk, der faldt ni kr. til kurs 660 (omregnet). Med en omsætning i New York på kun 3800 aktier, skal der dog ifølge en handler ikke lægges for meget i kursfaldet.
Morgentimerne ventes at byde på kursfald for KFK, der efter børstid tirsdag påny måtte nedjustere resultatforventningerne efter et dårligere end ventet første kvartal.
- Superfos kan omvendt tiltrække sig positiv opmærksomhed efter tirsdagens vedtagelse af en nedsættelse af stykstørrelsen på selskabets aktier, siger en handler.
Onsdagens regnskabsprogram byder på helårsresultat fra Dansk Industri Invest og kvartalsresultat fra Dahl.
Tele Danmark steg i New York en kr. til kurs 336, mens ISS heller ikke tirsdag blev handlet i New York.
KFX-aktier: Kurs tirsdag kl. 15.30    +/-
FLS ................... 900     +  2 Københavns Lufthavne .. 642     -  3 Coloplast ............. 465     + 15 ISS ................... 204     +  3 Superfos ...............778     -  2 Jyske Bank .............519     +  9 GN Store Nord ..........655     + 11 Chr. Hansen ........... 705     + 10 Radiometer ............ 375     +  5 SAS Danmark .............74,00     0,00.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX april futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
