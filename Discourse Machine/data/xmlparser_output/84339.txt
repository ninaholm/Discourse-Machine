Fearnleys ser stigende tankrater i juni.

KØBENHAVN, 2 juni (Reuter) - Det norske skibsmæglerfirma Fearnleys vurderer, at fragtraterne for de store olietankskibe vil stige yderligere i juni. Det fremgår af Fearnleys seneste månedsrapport.
- Som følge af, at der de næste 30 dage ventes at være færre tilgængelige VLCC&apos;er i Golfen end sædvanligt, ventes markedet at stige videre i juni. Flere befragtere viser interesse for at tage VLCC&apos;er på timecharter, skriver Fearnleys.
En VLCC&apos;er er et stort olietankskib over 160.000 tons dødvægt.
I sidste uge steg fragtraten for en VLCC&apos;er på 265.000-275.000 tons dødvægt med fem point til WS 62,5. Det skriver det norske skibsmæglerfirma Bassøe i sin ugerapport. Dermed er fragtraten siden starten af maj steget 10 point.
Sidste uges rateniveau tilsvarer ifølge Bassøe en indtjening for en turbinetanker på ca. 265.000 tons dødvægt på 25.500 USD mod 21.700 USD ugen før.
WS er et indeks, der angiver fragtrater uafhængigt af skibenes størrelse og rute.
I Danmark er det først og fremmest rederiet A.P. Møller, der har olietankskibe. Men også D/S Norden er beskæftiget med sejlads af råolie.
- Eva Elgaard Pedersen (+45) 33 96 96 57.
(c) Reuters Limited 1997.
