Overraskende stærke betalingsbalancetal - SHB.

KØBENHAVN, 12 maj (Reuter) - Et overraskende stort overskud på betalingsbalancens løbende poster på 2,9 mia. kr. i februar understreger, at faren for et underskud på betalingsbalancen i 1997 er stærkt aftagende. Det vurderer cheføkonom Bo Overvad fra Svenska Handelsbanken (SHB) i en umiddelbar kommentar til mandagens betalingsbalancetal fra Danmarks Statistik. Tallet overgik en række økonomers konsensusforventning om et overskud på 1,5 mia. kr.
- En stærk landbrugseksport og fortsat positive meldinger om eksporten af svinekød, tegner godt for betalingsbalancen, siger Bo Overvad til Reuters Finans.
(c) Reuters Limited 1997.
