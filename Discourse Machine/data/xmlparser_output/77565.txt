AKTIEMARKEDET VENTES AT SLUTTE UGEN HØJERE.

KØBENHAVN, 15 november (Reuter) - Der er udsigt til en stille men positiv dag på aktiemarkedet, vurderer en handler.
- Dow Jones fortsætter bare der ud af, og der er fortsat en general positiv undertone i markedet herhjemme. Unden den helt store aktivitet på markedet vil vi nok sluttede ugen mellem en kvart og en halv pct. højere, fortsætter handleren.
KFX-indekset steg torsdag trekvart pct. højere til 128,70, mens november fut&apos;en sluttede et point højere i 129,0. November fut&apos;en udløber i dag ved middagstid.
- Udløbet af november fut&apos;en vil ikke betyde det helt store, da der ikke er knyttet nogle optioner til udløbet, siger handleren.
I USA steg Dow Jones indekset torsdag aften med 0,62 pct. til 6.313,00.
Ifølge handleren vil det nok specielt være Novo, Coloplast og A. P. Møller aktierne, som vil kunne tiltrække sig lidt opmærksomhed.
Coloplast måtte i går indkassere et kursdrop på 30 kr. til 680 efter at årsregnskabet var blevet offentliggjort tidligere på dagen.
Coloplast fik i regnskabsåret 1995/96 et overskud af driften på 260 mio. kr., svarende til en stigning på 11 pct. mod selskabets egen forventning på 15 pct.
- Der er ikke udsigt til den helt store vækst i Coloplast, og med den baggrund er aktien alt for dyr på det nuværende niveau. Aktien skal helt klart længere ned i kurs, fortsætter handleren.
Novo, der kom med kvartalsregnskab onsdag middag, sluttede torsdag på de magiske 1.000 kr., efter en stigning på otte kr. I USA sluttede aktien omregnet i kurs 1.001.
- Novo er kommet op på et niveau, hvor investorerne vil begynde at tage profitten hjem, på trods af det pæne kvartalsregnskab. Så mit bud er, at den skal lidt ned i dag, siger handleren.
De to A.P. Møller aktier ventes, at nyde godt af en artikel i Financial Times i dag, hvor avisen bl.a. har talt med Jess Søderberg.
- Godt nok står der ikke noget nyt i artiklen, men bare omtalen af A.P. Møller skal nok få nogle udenlandske investorer på banen, vurderer handleren.
D/S Svendborg B steg torsdag 800 kr. til 214.500.
(c) Reuters Limited 1996.
