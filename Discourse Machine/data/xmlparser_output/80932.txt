TRÆPRODUKTER GAV BEDSTE AFKAST SIDSTE 3 MDR - DAA.

KØBENHAVN, 3 marts (Reuter) - Aktierne inden for træprodukter-gruppen har over de seneste tre måneder givet et gennemsnitligt afkast på 24,25 pct., og har dermed givet det bedste afkast, fremgår det af Dansk Aktie Analyses (DAA) marts opgørelse.
Træproduktaktierne tæller Danske Trælast, DLH, HT Defta, Junckers og Vejen Trælast.
På anden pladsen over bedste afkast for grupper kommer service-aktierne ind med et afkast på 22,82 pct., fulgt af gruppen elektronik med et afkast på 22,28 pct.
I den anden ende af skalaen &quot;topper&quot; gruppen finansielle investeringer med 4,25 pct., fulgt af el &amp; belysning med 5,57 pct.
Inden for de seneste 12 måneder er service-gruppen bedst placeret med et afkast på 98,16 pct., mens elektronik med et afkast på 83,59 kommer ind på andenpladsen.
Det dårligst afkast over de seneste 12 måneder tegner gruppen malervarer sig for med et afkast på 12,91 pct.
- Jørn Nurkka (+45) 33 96 96 55.
(c) Reuters Limited 1997.
