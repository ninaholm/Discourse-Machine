TRYG-BALTICA OVERTAGER EJENDOMSSELSKABET KLIPPEN.

KØBENHAVN, 21 oktober (Reuter) - Tryg-Baltica har overtaget Ejendomsaktieselskabet Klippen ved at købe for nominelt 205 mio. kr. aktier i selskabet, oplyser forsikringskoncernen mandag.
- Tryg-Baltica køber nominelt ca. 205 mio. kr. aktier i Ejendomsaktieselskabet Klippen af Unibank, Nykredit, og LD til kurs 133, det vil sige en samlet købesum på ca. 272 mio. kr., skriver Tryg-Baltica i en meddelelse til Københavns Fondsbørs.
Ejendomsselskabet ejer knap 40 erhvervsejendomme til en samlet værdi på 936 mio. kr.
(c) Reuters Limited 1996.
