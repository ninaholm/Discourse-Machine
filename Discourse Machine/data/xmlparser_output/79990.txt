RATIONALISERINGSBØLGE VENTER I SERVICEERHVERV - MM.

KØBENHAVN, 10 februar (Reuter) - De aktuelle fyringer i bankerne og i telesektoren er kun en forsmag på en større rationaliseringsbølge i serviceerhvervene, skriver ugebrevet Mandag Morgen (MM).
- Den næste fase i informationsteknologiens udvikling vil medføre dybtgående rationaliseringer på områder, man hidtil har troet var fredede, skriver MM på baggrund af en analyse fra McKinsey og Co.
Analysen anslår, at antallet af sagsbehandlere inden for områderne sundhedsvæsen, uddannelsessektor og advokat-og revisorerhvervene vil kunne reduceres med op til 50 pct. inden for de kommende 10 år.
De funktioner, som sagsbehandlere og andre kvalificerede, administrative medarbejdere udfører, kan i vid udstrækning automatiseret ved brug af intelligente computersystemer, fremgår det.
Som eksempel nævnes et system, som virksomheden Chr. Liisberg har udviklet for det danske politi. Det har reduceret det gennemsnitlige tidsforbrug til sagsbehandling fra over tre timer til kun 15 minutter.
- Ole Mikkelsen (+45) 33 96 96 54.
(c) Reuters Limited 1997.
