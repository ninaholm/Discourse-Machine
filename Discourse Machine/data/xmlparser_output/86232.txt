Forsikring gav bedste afkast på 3 mdr - DAA.

KØBENHAVN, 4 august (Reuter) - Forsikringsselskaber har givet det bedste afkast på Københavns Fondsbørs de sidste tre måneder, fremgår det af den seneste udgave af Dansk Aktie Analyse (DAA).
Forsikringsselskaberne har i gennemsnit givet et afkast på 21,02 pct., fulgt af pengeinstitutter på andenpladsen med et afkast på 17,72 pct. og elektronik på tredjepladsen med 14,88 pct.
Forsikringsselskaberne omfatter Tryg-Baltica, Codan, Dansk Kautionsforsikring, Alm. Brand, Topdanmark og Skandia.
I bunden ligger gruppen af virksomheder inden for finansielle investeringer, der bl.a omfatter Foras Holding, Thorax Holding og Luxor, med et negativt afkast på 6,38 pct.
Inden for de seneste 12 måneder er bio-og medicoteknologi-gruppen bedst placeret med et afkast på 83,66 pct., mens VVS og stål kommer ind på andenpladsen med et afkast på 62,71 pct.
Det dårligst afkast over de seneste 12 måneder tegner gruppen vegetabilske produkter, der bl.a dækker over KFK, Peder P. Hedegaard og Århus Olie sig for med et afkast på 10,01 pct.
- Jørn Nurkka (+45) 33 96 96 55.
(c) Reuters Limited 1997.
