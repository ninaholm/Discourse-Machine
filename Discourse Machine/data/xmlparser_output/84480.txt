NatWest anbefaler køb af BG Bank, hold DDB og Uni.

KØBENHAVN, 6 juni (Reuter) - Den britiske investeringsbank, NatWest Securities, anbefaler køb af aktier i BG Bank, mens de to storbanker, Den Danske Bank og Unibank, får holdanbefalinger, fremgår det fredag af European Daily Notes, som NatWest udgiver.
- BG Bank har den største mulighed for at forbedre omkostningseffektiviteten og reducere tab og hensættelser, hedder det i et sammendrag af en analyse, der bærer overskriften, Danske Banker: Ællinger eller svaner?
Analytikerne hos den britiske bank begrunder også sin holdning med, at BG Bank ventes at bruge sin overskudskapital mere effektivt end Unibank og Den Danske Bank, og flere nøgletal på bankerne antyder, at BG Bank-aktierne i øjeblikket ser ud til at være billige, fremgår det.
- Ole Mikkelsen (+45) 33 96 96 54.
(c) Reuters Limited 1997.
