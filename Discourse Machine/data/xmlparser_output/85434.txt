Danskerne taler mere i mobil i sommer - Tele DK.

KØBENHAVN, 4 juli (Reuter) - Danskerne har taget deres mobiltelefon med på ferie i år, og de benytter den langt mere end Tele Danmark havde forventet.
- Normalt falder forbruget i sommerferien, men i år oplever vi, at kurven for mobiltelefonforbruget stiger rask. Folk taler i mobiltelefon lige fra otte morgen og til otte aften, viser vores opgørelse, siger John Jørgensen, der er informationschef i Tele Danmark Mobil.
Tele Danmark har et godt stykke over 800.000 mobiltelefonabonnenter, men John Jørgensen ønsker ikke, at oplyse, hvor mange de nøjagtigt har eller, hvor mange de har fået i løbet af den seneste en-krones kampagne i konkurrence med Sonofon.
- Carl Johan Corneliussen (+45) 33 96 96 58.
(c) Reuters Limited 1997.
