NKT TJENER PÅ NKT CABLES-ORDRE FRA 1998 - ADM DIR.

KØBENHAVN, 12 februar (Reuter) - NKT Holding regner med at tjene penge på en stor ordre på levering af søkabler til det europæiske energiforsyningsnet allerede i 1998, oplyser adm. direktør Gerhard Albrechtsen fra selskabet.
- Det vil komme i 1998, og være ligeligt fordelt fra 1998 til 2001, siger Gerhard Albrechtsen til Reuters Finans om indtjeningsmulighederne. Ordren er på mellem 1,5 og 2,0 mia. kr. Det er koncernens datterselskab, NKT Cables, der skal producere kablet, der skal trækkes de 570 km fra Norge til Holland.
(c) Reuters Limited 1997.
