Valuta - Dollaren holder hovedet oven vande.

KØBENHAVN, 17 september (Reuter) - Den amerikanske
dollar holder hovedet oven vande, efter at have dykket i
løbet af nattens valutahandel og mod D-mark handles den
til gårsdagens niveau, mens yen&apos;en fastholder en del af
sin styrkelse.
Mod D-mark var dollaren nede i 1,5085 og mod yen var
den i 109,95, men tirsdag formiddag handles dollaren til
1,5110 DEM og 110,10 mod JPY.
Yen&apos;en er styrket til 72,84 over for D-mark fra 73,05
og markedet fortæller, at svaghed i den australske dollar
har hjulpet yen&apos;en op.
Dagens nøgletal fra USA er industriproduktionen for
august. En stigning på 0,4 pct. er ventet, og et stærkt
tal vil give ny næring til spekulationerne om en
rentestigning den 24. september.
I dag er der møde mellem Frankrigs og Tysklands
finansministre og direktørerne fra centralbankerne, og der
ventes et stækt signal om fortsættelse af EMU-processen.
Francen nåede til formiddag dagens stærkeste niveau
over for D-mark i 3,3994, men ser siden faldet lidt
tilbage til 3,4010.
DEM/DKK  USD/DKK FRF/DKK USD/JPY USD/DEM
Tirsdag   10.51  3,8495   5,8170  1,1315  110,10  1,5110
Mandag    15.34  3,8500   5,8180  1,1300  110,40  1,5110.
(c) Reuters Limited 1996.
