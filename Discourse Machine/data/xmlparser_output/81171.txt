Finanstilsynet undersøger bankregnskaber - BN.

KØBENHAVN, 7 marts (Reuter) - Landets pengeinstitutter vælter en stadig større del af deres omkostninger ind under posten ekstraordinære indtægter og udgifter i regnskabet. Derfor tager Finanstilsynet nu affære, skriver Børsens Nyhedsmagasin (BN).
Ifølge nyhedsmagasinet vil Finanstilsynets direktør, Henrik Bjerre Nielsen, sætte det særlige regnskabsudvalg for banker til at behandle brugen af &quot;ekstraordinære poster&quot;.
- Vi vil tage spørgsmålet op i udvalget for at se, om der er behov for at få præciseret reglerne, siger han ifølge BN.
De seneste seks år har de danske pengeinstitutter under posten ekstraordinære poster haft samlede udgifter på otte mia. kr. Den ekstraordinære indtjening har i perioden ligget på godt 30 mia. kr., skriver BN.
- Morten Bonde Pedersen (+45) 33 96 96 51.
(c) Reuters Limited 1997.
