DANSK LAVINFLATIONSØKONOMI VIL BESTÅ - MIDTBANK.

KØBENHAVN, 22 oktober (Reuter) - Der er risiko for nye stigninger i de danske forbrugerpriser hen over vinteren. Det vurderer Midtbanks likviditetsområde i en kommentar til mandagens forbrugerpriser for september, der viste en årsstigningstakt på 2,3 pct. mod 2,4 pct. i august
- Vinteren over er der risiko for yderligere prisstigninger, som bunder i de nævnte forhold, men samlet set vurderes den danske lavinflationsøkonomi at ville bestå. skriver Midtbanks økonomer i Finans Fokus.
Den midtjyske bank noterer, at den indenlandske inflationsrisiko er forbundet med økonomiens mere fremskredne stade i sammenligning med stort set alle EU-lande. Det kan give relativt højere lønninger i Danmark.
Fra udlandet udgør de stigende energipriser en risiko for nye prisstigninger, mens et generelt opsving i den industrialiserede verden samt prisudviklingen i USA er en potentiel risici for den danske inflation, anfører Midtbank. (/slj).
(c) Reuters Limited 1996.
