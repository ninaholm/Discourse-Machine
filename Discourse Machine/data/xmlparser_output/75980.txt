MOLS-LINIEN HJULPET I HLV AF KONKURRENTS FALLIT.

KØBENHAVN, 27 august (Reuter) - Mols-Linien fik i første halvår en fordel ud af, at Grenaa-Hundested ruten gik konkurs, fremgår det af Mols-Liniens halvårsmeddelelse tirsdag.
- Konkurrencesituationen normaliseredes med Grenaa-Hundested Rutens konkurs i marts og Mols-Linien kunne i februar opretholde sejladsen, hvor konkurrenterne måtte ligge stille på grund af issituationen i Kattegat, hedder det i halvårsberetningen. Mols-Linien kom ud af de første seks måneder med et overskud før skat på 26,1 mio. kr. mod 39,2 mio. kr. i halvåret 1995.
At halvårsresultatet er bedre end ventet, kan ses af at selskabets ledelse nu ser en mulighed for et bedre driftsresultat i år end de 30-40 mio. kr., der tidligere blev anslået.
Der sker på trods af, at trafikudviklingen for passagererer og personbiler har vist en tilbagegang i forhold til halvåret 1995.
Således faldt antallet af passagerer med ca. 10 pct. til godt 950.000, mens ca. 17 pct. færre personbiler eller i alt godt 290.000 stk. blev fragtet over. For lastbilers vedkommende var der tale om en fremgang på 5,6 pct.
[MORE].
