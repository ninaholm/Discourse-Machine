Midtbank hæver KFX-target til 200 på 6 mdr sigt.

KØBENHAVN, 29 juli (Reuter) - Analytikerne i Midtbank har opjusteret deres forventninger til KFX-indeksets udvikling over de kommende tre og seks månder, fremgår det tirsdag af den ugentlige markedskommentar, FinansInfo, fra banken.
Banken har således hævet sit skøn for KFX-indeksets niveau til 190 om tre måneder og 200 om seks måneder.
I begyndelsen af juli lød bankens forventninger på et KFX-indekst på hhv. 180 og 185.
- En kombination af global lav inflation, stabil økonomisk vækst ændrer sig ikke. Således skræmmer de høje P/E-niveauer (prisen for en krones indtjening, red.) os ikke. På den anden side stiller niveauerne krav til halvårsregnskaberne. Overordnet forventer vi, at selskabernes indtjening bekræfter, at det nuværende kursniveau er understøttet fundamentalt, skriver Midtbank.
Analytikerne vurderer, at halvårsregnskaberne kan medfører større kursudsving.
- Enkeltaktiers kursudvikling vil være tæt knyttet til det aflagte regnskab og især fremtidsforventningerne. Kortsigtede investorer kan således overveje gevinsthjemtagning, hedder det.
KFX-indekset ligger tirsdag ved kl. 14.15-tiden i 189,09, hvilket er 0,79 pct. lavere end lukkeniveauet mandag.
- Jørn Nurkka (+45) 33 96 96 55.
(c) Reuters Limited 1997.
