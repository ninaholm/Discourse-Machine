B&amp;O og GPV på vej med samarbejde om nye produkter.

KØBENHAVN, 30 april (Reuter) - Outsourcing hos B&amp;O i Struer har medført, at selskabet er på vej til at indlede et samarbejde med teknik-virksomheden GPV Industri i Tarm, som kan fører til fælles udvikling af nye produkter. Det fremgår onsdag af bladet GPV Quartal.
- Hos B&amp;O må vi naturligvis forvente, at vore leverandører er i stand til, at levere et kvalificeret modspil på de projekter, som vi samarbejder om, siger indkøbschef, Karsten Okholm Larsen, fra B&amp;O til bladet.
Det betyder, at samarbejdet mellem selskaberne meget vel kan komme til at forme sig om fælles udvikling af nye produkter fra start til slut, hedder det videre.
B&amp;O arbejder i øjeblikket på, at reducere antallet af leverandører, men til gengæld ønsker selskabet et nærmere samarbejde med de tilbageværende selskaber, tilføjer Karsten Okholm Larsen.
- Jørn Nurkka (+45) 33 96 96 55.
(c) Reuters Limited 1997.
