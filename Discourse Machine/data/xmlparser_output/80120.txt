HAFSLUND PRIMÆRT TRUKKET FREM AF TILKØB I 1996.

KØBENHAVN, 12 februar (Reuter) - De foreløbige regnskabstal fra den norske energikoncern Hafslund viser en fremgang i driftsresultatet for regnskabsåret 1996 på tre pct. til 274 mio. NOK. mod 265 mio kr. i 1995, oplyser selskabet onsdag.
- Stigningen i driftsresultatet skyldes primært købet af 28 pct. af Fellesanlegget Kykkelsrud-Fossurnfoss, samt god vandføring i Glomma-løbet, skriver Hafslund.
Priserne på spotmarkedet for el har i hele 1996 været højere end i 1995, som følge af sne-og regnmangel.
Gennemsnitprisen på spotmarkedet blev i 1996 på 25,7 øre/kWh mod 11,9 øre/kWh i 1995, oplyser Hafslund.
På bundlinien kom koncernen ud med et resultat efter skat på 255 mio. kr. mod 242 mio. kr. året før.
Hafslund oplyser ikke noget i meddelelsen om forventningerne til regnskabsåret 1997.
- Jørn Nurkka (+45) 33 96 96 55.
(c) Reuters Limited 1997.
