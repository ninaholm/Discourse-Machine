RD gennemfører prøveauktion over obligationer.

KØBENHAVN, 23 juni (Reuter) - Realkredit Danmark (RD) har besluttet at gennemføre en prøveauktion over obligationer i serie 10D, oplyser realkreditinstituttet mandag.
- Baggrunden for prøveauktionen er, at Realkredit Danmark for tiden overvejer, hvorledes obligationssalget i forbindelse med refinansieringsen af FlexLån pr. 1. januar 1998 skal afvikles. En af mulighederne er salg via auktion, skriver RD i en meddelelse til Fondsbørsen.
Auktionen gennemføres torsdag den 26. juni 1997, og grundlaget for prøveauktionen vil være nyemitterede obligationer i serie 10D med udløb i 1998 og 1999, som Realkredit Danmark har opsamlet i perioden op til auktionsdagen. Auktionen vil således ikke påvirke den cirkulerende mængde på Københavns Fondsbørs, fremgår det.
- Ole Mikkelsen (+45) 33 96 96 54.
(c) Reuters Limited 1997.
