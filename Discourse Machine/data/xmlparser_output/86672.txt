Regional Invest fastholder prognose for 1997.

KØBENHAVN, 14 august (Reuter) - Pantebrevs-administrationsselskabet Regional Invest Fyn kom ud af de første seks måneder af regnskabsåret 1997 med et resultat efter skat på 3,7 mio. kr., svarende til en værditilvækst på 10 pct. p.a., fremgår det af regnskabet.
- Dette indfrier samtidig de forventninger til værditilvæksten på ni pct. for hele året, der blev stillet ved årets begyndelse skriver ledelsen.
For hele regnskabsåret fastholder selskabet således forventningerne om en nettoværditilvækst på ca. ni pct. for hele året.
Førtidig indfrielse af selskabets pantebreve er i halvåret fortsat med uformindsket styrke.
- Det kan konstateres at især kreditforeninger og banker erstatter selskabets pantebreve med egne lån. Førtidige indfrielser har således også i det forløbne halvår medført realisering af store kursavancer, hedder det.
Selskabets pantebrevsbeholdning er opgjort til 171,9 mio. kr. mod 162,2 mio. kr. året før.
- Jørn Nurkka (+45) 33 96 96 55.
(c) Reuters Limited 1997.
