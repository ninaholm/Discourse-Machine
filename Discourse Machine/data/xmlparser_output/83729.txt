S inviterer til kommunale skattestigninger - Z.

KØBENHAVN, 15 maj (Reuter) - Finansminister Mogens Lykketoft har reelt inviteret landets amter og kommmuner til at sætte skatten op, hævder Fremskridtspartiets Aage Brusgaard i en pressemeddelelse.
- Med sine udtalelser om, at han ikke kan forestille sig en absolut nulstilling for amter og kommuner, når skatten til næste år lægges fast, har Mogens Lykketoft reelt inviteret til lokale skattestigninger, skriver Brusgaard.
Han advarer KL&apos;s næstformand, Thorkild Simonsen, mod at stramme skatteskruen til næste år.
- Yderligere skattestigninger i amter og kommuner er socialt uforsvarlige. I stedet skulle amter og kommuner hellere se at finde de nødvendige besparelser, skriver Aage Brusgaard.
Staten indleder næste fredag forhandlinger med amterne og kommunerne og deres budgetter for 1998.
I forbindelsen med fremlæggelsen af Finansministeriets Budgetredegørelse 97 tirsdag i denne uge, sagde Mogens Lykketoft, at han ikke kunne forestille sig en absolut nul-vækst i (amts-)kommunernes budgetter.
I stedet sagde han, at han håber, at væksten kan holdes nede på samme niveau som de foregående år.
- Morten Bonde Pedersen (+45) 33 96 96 51.
(c) Reuters Limited 1997.
