Enskilda ser dansk-tysk rentespænd i 50 bp.

KØBENHAVN, 17 februar (Reuter) - Svenske Enskilda Research vurderer, at det dansk-tyske rentespænd på lang sigt kan blive yderligere indsnævret til ca. 50 bp fra det nuværende niveau omkring 65-66 bp.
- Fremtidsudsigterne ser lovende ud, og selvom det virker sandsynligt, at der vil blive yderligere konsolidering omkring niveauet 61-66 bp, er vores langsigtede forventning et rentespænd på 50 bp, skriver Enskilda Research i publikationen Nordic Markets.
Primo 1997 var afstanden mellem de 10-årige danske og tyske renter ca. 75-76 bp.
Ifølge Enskilda vil drivkraften bag indsnævringen være en dansk befolkning, der bliver mere og mere positive over for at droppe de danske forbehold.
Endvidere hæfter banken sig ved, at Nationalbanken seks uger inde i 1997 har dækket knapt en tredjedel af sit finansieringsbehov for i år.
- Eva Elgaard Pedersen (+45) 33 96 96 57.
(c) Reuters Limited 1997.
