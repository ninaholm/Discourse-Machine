Statsfinanser for 98 til august - Lykketoft.

KØBENHAVN, 4 juni (Reuter) - En opgørelse over statens finanser for 1998 bliver offentliggjort til august, oplyser finansminister Mogens Lykketoft i et skriftligt svar til Venstres finansordfører, Thor Pedersen.
Thor Pedersen spørger, hvorfor Finansministeriet ikke offentliggør et skøn over statens finanser i sin budgetoversigt for maj 1998. Svaret fra Mogens Lykketoft lyder:
- Den endelige udformning af finanslovsforslaget for 1998 er på tidspunktet for udarbejdelsen af budgetoversigten i maj ikke tilendebragt. Skøn over statens finanser i 1998 vil derfor på dette tidspunkt være behæftet med særlig stor usikkerhed og alene være af en meget foreløbig karakter. Dette skøn vil blive offentliggjort i forbindelse med fremsættelsen af finanslovforslaget for 1998 i august.
- Morten Bonde Pedersen (+45) 33 96 96 51.
(c) Reuters Limited 1997.
