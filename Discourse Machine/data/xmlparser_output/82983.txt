Rasmussen &amp; Schiøtz ændrer navn til NTR Holding.

KØBENHAVN, 23 april (Reuter) - Den tidligere entreprenørkoncern Rasmussen og Schiøtz ændrer nu navn til NTR Holding efter frasalget af entreprenøraktiviteterne, fremgår det onsdag af indkaldelsen til selskabets ordinære generalforsamling.
Selskabets nye formål er, direkte og indirekte som holdingsselskab, at drive handel, håndværk og industri, foretage finansiering og investering samt udøve anden virksomhed, der står i naturlig forbindelse hermed, fremgår det af indkaldelsen.
Den eneste ændring i selskabets formål i forhold til før salget af entreprenøraktiviteterne er, at disse er fjernet under selskabets formålparagraf.
Svenske NCC købte i september 1996 entreprenøraktiviteterne i Rasmussen &amp; Schiøtz.
- Jørn Nurkka (+45) 33 96 96 55.
(c) Reuters Limited 1997.
