Gefion får ny adm dir Jens Erik Karlskov Jensen.

KØBENHAVN, 20 marts (Reuter) - Finansieringsselskabet Gefion får ny adm. direktør, da Anne Marie Nielsen har meddelt, at hun ikke ønsker at forny sin tidsbegrænsede kontrakt, der udløber den 30. april i år. Det fremgår af en meddelelse til Fondsbørsen torsdag.
- Selskabets bestyrelse har herefter indgået aftale med selskabets hidtidige formand, direktør Jens Erik Karlskov Jensen, om at denne overtager stillingen som Gefions nye adm. direktør fra den 1. maj 1997, skriver Gefion.
(c) Reuters Limited 1997.
