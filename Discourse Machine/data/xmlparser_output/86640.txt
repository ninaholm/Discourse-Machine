CSFB nedjusterer Novo til hold fra køb efter hlv.

KØBENHAVN, 14 august (Reuter) - Investeringsbanken Credit Suisse First Boston (CSFB) nedjusterer sin anbefaling af Novo Nordisk-aktie til hold fra køb efter fremlæggelse af halvårsregnskabet onsdag. Det fremgår af et notat dateret i dag den 14. august.
Novo Nordisk levede med et resultat før skat på 1.345 mio. kr. i de første seks måneder mere end op til de finansielle markeders forventninger.
- Men en analyse af resultatet afspejler beskeden volumenvækst, som er hjulpet af en gunstig valutaudvikling. Vi reducerer vores indtjeningestimater for 1998 og skifter til en hold-anbefaling, skriver CSFB i analysen.
(c) Reuters Limited 1997.
