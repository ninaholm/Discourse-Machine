Novo Nordisks enzym-salg steg 11 pct i 1996.

KØBENHAVN, 12 marts (Reuter) - Salget i Novo Nordisk Enzyme Business divisionen steg i 1996 11 pct. til 3.388 mio. kr., fremgår det onsdag af årsregnskabet fra medicinalkoncernen.
- Salgsstigningen skyldes en stigning på 9 pct. i solgte mængder og et forbedret produktmix samt en positiv valutakurspåvirkning på to pct., hovedsaglig på grund af stigningen i USD målt i forhold til DKK. De gennemsnitlige priser i 1996 var på niveau med 1995, skriver Novo Nordisk i onsdagens regnskabsmeddelelse.
(c) Reuters Limited 1997.
