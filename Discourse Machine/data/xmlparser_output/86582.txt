Finanstilsynets dir bør gå ud af VL-gruppe - EL.

KØBENHAVN, 13 august (Reuter) - Enhedslisten (EL) vil have opløst de nuværende VL-grupper, hvor virksomhedsledere i den private og offentlige sektor mødes på frivilligt basis for at drøfte fælles problemstillinger.
Enhedslistens ordfører Frank Aaen siger onsdag, at Finanstilsynets direktør Henrik Bjerre-Nielsen som eksempel ikke kan sidde i VL-gruppe med chefen for et selskab, som tilsynet er sat til at kontrollere.
- Derfor kalder jeg nu statsminister Poul Nyrup Rasmussen i samråd. Vi må have regeringschefens syn på, om det er i orden, at en stribe ministre og ledende embedsmænd sidder i hemmelige gruppe med private erhvervsledere fra private virksomhedere, som de skal træffe afgørelser om, siger Frank Aaen.
Politiken bringer onsdag lange lister med navnene på de personer, der sidder i 56 forskellige VL-grupper.
- Det er meget betænkeligt, at embedsmænd deltager i hemmelige foreninger, der kun giver adgang for topledere, og som alene er dannet for at skabe et tæt netværk mellem beslutningstagerne. Problemerne med habiliteten er i særklasse tilstede, når dommere, ministre og skattemyndigheder mødes med private virksomhedsledere, hvis sager de skal behandle, siger han.
Frank Aaen har onsdag stillet en række spørgsmål til forskellige ministre om problematikken. Og han annoncerer onsdag et forslag med forbud mod den slags grupper, som vil blive fremsat, så snart Folketinget begynder sin nye lovgivningssæson til oktober.
- Erik Matzen (+45) 33 96 96 51.
(c) Reuters Limited 1997.
