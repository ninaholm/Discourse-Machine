UDLAND SÆNKER OBLIGATIONER MED OVER ET KURSPOINT.

KØBENHAVN, 6 december (Reuter) - Dramatiske kursfald i de amerikanske obligationer torsdag og natten til fredag gav de danske statspapirer nogle gevaldige lussinger fredag morgen. En obligationshandler vurderer, at det er svært at forudsige kursudviklingen henover dagen, da der sandsynligvis vil stå panik i øjnene på investorerne.
- Det er ikke til at sige, om markedet har fundet et niveau. Men der vil nok være nogen, der køber på de lavere niveauer fra morgenstunden, siger han.
Statens 8 pct. 2006 handles kl. ca. 8.45 i kurs 108,50 mod 109,55 sent torsdag.
(c) Reuters Limited 1996.
