DANSKE OBLIGATIONER TRÆKKES OP MED UDLANDET.

KØBENHAVN, 29 november (Reuter) - Det danske obligationsmarked starter fredag morgen højt og flot - næsten to promille højere end torsdag eftermiddag.
Benchmarken, statens 8 pct. 2006, er i formarkedet i kurs 108,85, svarende til en rente på 6,69 pct.
- Vi kører op med udlandet, der bl.a. trækkes af den stærke amerikanske dollar. Men markedet er stille og tyndt, og vi ser ikke de store købsinteresser, siger en obligationschef.
Benchmarken skal sandsynligvis op og teste kurs 109,00 i dagens løb, vurderer obligationschefen.
(c) Reuters Limited 1996.
