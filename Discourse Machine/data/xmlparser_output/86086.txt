APM-partner melder om succesfuld boring i Algeriet.

LONDON, 29 juli (Reuter) - Mærsk Olie &amp; Gas&apos; ene partner i Algeriet, det britiske olieselskab Lasmo meddelte tirsdag, at selskabet har foretaget en succesfuld prøveboring i Algeriet.
Ifølge selskabet er boringen, HBNSE-1 i blok 404, blevet boret til en dybde af 3.310 meter og testet med en prøve på 17,092 tønder til en kvalitetsgrad af 47,6 API-olie, samt med 37,5 mio. kubic fod gas per dag.
Mærsk Olie &amp; Gas har 25 pct. af koncessionen på et efterforskningsområde på 21.500 kvadratkilometer.
Britiske Lasmo har ligeledes 25 pct., mens operatøren amerikanske Anadarko Petroleum Corp har 50 pct.
Anadarko&apos;s formand, Robert Allison, har i juli udtalt til Wall Street Journal, at oliefelterne i Algeriet sandsynligvis er større en ventet. Selskabet havde indtil da forventet en produktion på 300.000 tønder om dagen efter år 2000.
Ifølge en analyse fra Goldman Sachs i maj kan olieproduktionen på felterne nå 495.000 tønder om dagen.
- Jørn Nurkka (+45) 33 96 96 55.
(c) Reuters Limited 1997.
