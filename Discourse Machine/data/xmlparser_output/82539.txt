Nykredit trængt på erhvervsmarked - BN.

KØBENHAVN, 11 april (Reuter) - Nykredit er ved at miste sin tiltrækningskraft overfor danske virksomheder. Positionen som noget nær urørlig på udlånet til dansk erhvervsliv er ved at smuldre. Det viser en interview-undersøgelse, som PA Consult har udført for Børsens Nyhedsmagasin, BN.
- For første gang i en årrække er Nykredit blevet slået af Realkredit Danmark som erhvervslivets foretrukne alternativ. Der er 21 pct., der ville vælge Realkredit Danmark, og 20 pct. foretrækker Nykredit, skriver BN.
For blot et år siden så det helt anderledes ud. Da var Nykredit i en suveræn position som den foretrukne hos 33 pct. af virksomhederne, mens Realkredit Danmark lå og rodede nede på 10 pct., skriver nyhedsmagasinet.
Blandt årsagerne til den for Nykredit så bedrøvelige udvikling nævner BN, at usikkerheden omkring finansalliancen med BG Bank og Topdanmark er taget til.
- Samtidig har hovedkonkurrenten realkredit Danmark pudset profilen af. Bl.a. med lancering af Flexlån, skriver BN.
- Morten Bonde Pedersen (+45) 33 96 96 51.
(c) Reuters Limited 1997.
