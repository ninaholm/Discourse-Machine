S-E-Banken ser ledighed under 8 pct i 2 kvt 1997.

KØBENHAVN, 16 april (Reuter) - Skandinaviska Enskilda Banken (S-E-Banken) forventer, at den danske ledighed i andet kvartal 1997 vil til under otte pct. Det fremgår af bankens publikation Nordic Weekly for perioden 14-18 april.
- Vi forventer en fald til otte pct. i marts og et brud ned under otte pct. i andet kvartal, skriver bankens økonom på danske forhold, Thomas Thygesen.
I februar faldt ledigheden til 8,1 pct. fra 8,2 pct. i januar. Ifølge Thomas Thygesen var det meste af faldet forårsaget af en reel stigning i beskæftigelsen.
S-E-Banken ser fortrøstningsfuldt på de danske inflationsudsigter, der på kort sigt betegnes som gode. Banken venter, at de faldende oliepriser vil dominere de kommende måneders inflationstal.
De danske obligationer ser banken ligeledes på kort sigt som et bedre køb end salg i forhold til Tyskland.
- Eva Elgaard Pedersen (+45) 33 96 96 58.
(c) Reuters Limited 1997.
