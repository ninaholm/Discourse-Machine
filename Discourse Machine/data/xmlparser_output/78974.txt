DANMARK OVER REKORDLAV EU-INFLATION I NOV - EU.

KØBENHAVN, 13 januar (Reuter) - Inflationen i EU var i november 2,2 pct. - det laveste siden EU begyndte at føre statistik i 1983. Det oplyser EU&apos;s statistiske bureau, Eurostat. Dermed ligger den europæiske inflation under den amerikanske, der var på 3,3 pct., men over Japan, der oplevede en årlig inflation på kun 0,1 pct. ifølge november-tallene.
I EU lå Danmark en smule over gennemsnittet med en årlig inflation på 2,4 pct. Dermed har Danmark siden oktober passeret EU-gennemsnittet. I september og oktober fulgte Danmark EU-snittet med henholdvis 2,3 og 2,4 pct.
I Tyskland var den årlige inflation ifølge november-tallene 1,4 pct.
Seks lande lå under gennemsnittet og havde alle en inflation på mindre end 2,0 pct. Sverige lå lavest og oplevede faktisk deflation på 0,3 pct. over 12 måneder. Finland var næstlavest med en årlig inflation på 0,7 pct.
Højdespringeren var igen Grækenland, der oplevede en inflation på 7,7 pct. og lagde sig klart foran Spanien, der oplevede EUs næsthøjeste inflation på 3,2 pct., oplyser Eurostat. (/mbp).
(c) Reuters Limited 1997.
