Dresdner B vil notere nulkuponobligationer på KF.

KØBENHAVN, 13 august (Reuter) - Dresdner Bank har udstedt 50 mio. kr. fem-årige nulkuponobligationer, hvor indfrielseskursen vil blive reguleret i forhold til udviklingen på det japanske Nikkei aktieindeks i perioden, og ønsker dem noteret på Københavns Fondsbørs per 20. august, fremgår det af en meddelelse til Københavns Fondsbørs.
Udstedelsen er en del af den tyske storbanks seks mia. US-dollars store Euro Medium Term Note programme.
- Søren Linding Jakobsen (+45) 33 96 96 53.
(c) Reuters Limited 1997.
