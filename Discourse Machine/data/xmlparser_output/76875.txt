DDB HÆVER ANBEFALING PÅ FALCK TIL OUTPERFORM.

KØBENHAVN, 15 oktober (Reuter) - Analytikerne i Den Danske Bank har hævet deres anbefaling på Falck fra Match plus til Outperform, fremgår det af det seneste nummer af Aktienøglen.
Outperform betyder at Falck-aktien over de kommende 12 måneder forventes at udvikle sig mindst fem pct. bedre end det øvrige aktiemarked.
- Aktien bliver ifølge vores estimater for 1997 nu handlet med en præmie på otte pct. i forhold til aktiemarkedet. Vi forventer en fortsat meget høj EPS vækst på niveauet 25 pct. i alle estimatårene, skriver banken.
For det danske aktiemarked forventer analytikerne en EPS vækst (indtjening pr. aktie) på seks pct. i 1996 og på 17 pct. i 1997. (/jnu).
(c) Reuters Limited 1996.
