Presserunde - Erhverv onsdag 16 april.

Reuters står ikke inde for avisartiklernes nøjagtighed 1) Danske skibsværfter bygger på nogle af verdens teknologisk mest avancerede skibe. Men ordrebøgerne er tynde og kun få værfter er optimistiske. Fremtidsudsigterne forværres, idet EUs industriministre 24. april ventes at ville godkende ekstraordinære milliardtilskud til værfter i Tyskland, Spanien og Grækenland. Erhvervsminister Jan Trøjborg (S) forsøger lige til det sidste at hindre bevillingen på 12 mia. kr., da den vil forværre den danske situation yderligere. (JP E&amp;Ø side 4)
2) Øget aktivitet på olie-og gasområdet i det nordlige Norge giver et større behov for udenlandsk assistance. Den øgede boreaktivitet får nu nordmændene til at lede efter udenlandske underleverandører, og her kommer Danmark ind i billedet. &quot;Tendensen er nu, at olieselskaberne i større grad forsøger at arbejde med underleverandører, som går sammen om de enkelte projekter&quot;, siger Erling Adelstein Bortne, der er rådgiver for Euro Info Center i Norge. (Berlingske Erhverv side 4).
(c) Reuters Limited 1997.
