FONDSBØRSEN OVERVEJER AT DROPPE NORDISK SAMARBEJDE.

KØBENHAVN, 24 januar (Reuter) - Københavns Fondsbørs overvejer at droppe det nordiske samarbejde, hvis det ikke kommer i gang i år, skriver Børsens Nyhedsmagasin.
- Tiden er moden for et nordisk samarbejde nu. Kommer det ikke i stand i 1997, løber tiden fra det. Så vil vi træde vande og vente på, at der kommer er europæisk samarbejde i gang, som vi kan deltage i, siger Fondsbørsens direktør, Lars Johansen til Børsens Nyhedsmagasin (BN).
Ideen er i første omgang at udvikle et fælles edb-system mellem Danmark, Norge, Sverige og Finland.
På lidt længere sigt er formålet at give aktiehandlerne lettere, hurtigere og billigere adgang til at handle et større antal papirer.
Norden har tidligere forsøgt at gå sammen om et fælles informationssystem, det såkaldte Nordquote. Men det døde i 1995, fordi børserne tilsyneladende ikke kunne blive enige om at bruge det, skriver BN.
- Når Københavns Fondsbørs nu vender sig mod det europæiske børsmarked, skyldes det blandt andet udsigten til den integration, der vil følge med den kommende fælles europæiske valuta, euro&apos;en. Det vil få obligationsmarkederne til at smelte sammen og dermed bane vejen for et samarbejde om aktiehandel, skriver BN. (/mbp)@.
(c) Reuters Limited 1997.
