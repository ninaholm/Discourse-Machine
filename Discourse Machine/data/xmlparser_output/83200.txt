Teknik bag lavere 97 BNP-skøn - Finansministerium.

KØBENHAVN, 30 april (Reuter) - Regeringens skøn for væksten i bruttonationalproduktet (BNP) i 1997 på 2,8 pct. er ikke udtryk for lavere forventninger til den økonomiske vækst i år. At det er 0,1 pct.point lavere end regeringens seneste skøn på 2,9 pct. i Økonomisk Oversigt fra december skyldes udelukkende beregningstekniske årsager, oplyser Finansministeriet.
- Der er ikke tale om nye skøn. Det er en ren teknisk tilpasning til ændrede nationalregnskabstal. Det skal der ikke lægges noget i, understreger afdelingschef i Finansministeriet, Per Callesen.
Regeringens BNP-skøn på 2,8 pct. for 1997 fremgår det af publikationen &quot;Danmark som Foregangsland&quot;, som regeringen offentliggjorde onsdag. Det er et langsigtet økonomisk reformprogram frem til år 2005.
I Finansministeriets Finansredegørelsen fra december 1996, der blev offentliggjort ca. to uger før Økonomisk Oversigt fra Økonomiministeriet, lød regeringens BNP-skøn på 3,1 pct. Men det skøn nedjusterede regeringens økonomer til 2,9 pct. i Økonomisk Oversigt.
De næste officielle økonomiske prognose fra regeringen kommer til maj i Økonomisk Oversigt fra Økonomiministeriet.
- Per Bech Thomsen (+45) 33 96 96 56.
(c) Reuters Limited 1997.
