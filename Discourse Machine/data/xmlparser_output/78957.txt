BEDSTE EKSPORTUDSIGTER I MERE END TO ÅR - ØU.

KØBENHAVN, 13 januar (Reuter) - Afsætningsmulighederne på Danmarks vigtigste eksportmarkeder tegner i øjeblikket bedre end på noget tidspunkt i det seneste to et halvt år skriver Økonomisk Ugebrevs mandag.
- Usikkerheden om den reelle styrke i de udenlandske konjunkturer, der for bare to til tre måneder siden slørede de danske eksportudsigter, er nu afløst af et meget stærkt signal om dansk eksportfremgang, viser ugebrevets eksportbarometer.
Ugebrevets eksportbarometer er en samvejning af OECD&apos;s ledende indikatorer for den økonomiske vækst, valutakurserne og den relative prisudvikling på Danmarks 10 største markeder, og det dækker således 75 pct. af dansk eksport.
- I øjeblikket peger barometeret på pæne økonomiske vækstrater i ni ud af de 10 største danske markeder i 1997. Især tegner udviklingen i Tyskland, England, Frankrig og til dels Sverige sig for en styrket eksport, hedder det i ugebrevet.
(c) Reuters Limited 1997.
