IKKE FINANSLOVFORLIG FOR ENHVER PRIS - ENGELL.

KØBENHAVN, 24 september (Reuter) - Den konservative formand Hans Engell understreger, at de konservative ikke for enhver pris er villige til at indgå et forlig om næste år finanslov med regeringen. Det gjorde han klart i sit debatindlæg på Industrien Årsdag i København tirsdag.
- Vi kræver balance på det offentlige budget i 1997. Den offentlige gældsætning skal bremses. Det skal opnås gennem gode, gedigne besparelser - og det er et afgørende krav, fastslog Hans Engell, der dog fortsat håber på et forlig med regeringen.
De konservative leder krævede ligeledes lettelser for industrien, som fremover kan forbedre konkurrenceevne.
Ifølge Danske Industris beregninger har Danmark siden 1990 nemlig lidt et konkurrenceevne tab på omkring 10 pct.
Venstres politiske ordfører Anders Fogh Rasmussen krævede i sit indlæg på Industriens Årsdag ligeledes besparelser fra regeringens side. Men samtidig rakte han dog en hånd frem.
- Venstre møder op med den klare hensigt at opnå resultater med regeringen. Og hvis det er muligt, er Venstre også til at få i tale, sagde Anders Fogh Rasmussen. Han er dog klar over, at regeringen ikke vil diskutere alle punkterne i Venstres oplæg til finansloven for 1997. (/eep/pbt).
(c) Reuters Limited 1996.
