NYRUPS TALE ER TYND OG SELVMODSIGENDE - ENGELL.

KØBENHAVN, 1 oktober (Reuter) - Statsminister Poul Nyrup Rasmussens åbningstale til Folketinget er selvmodsigende og tynd, mener Hans Engell, der er formand for Det Konservative Folkeparti.
- Der er mange pæne hensigter og borgerlig snusfornuft i Poul Nyrup Rasmussens tale. På afgørende punkter er talen imidlertid en stor selvmodsigelse, siger Hans Engell i en kommentar til statsministerens tale.
Nyrup Rasmussen taler om behov for forandring, men fastholder sin reformpause, mener Hans Engell.
- Statsministerens totale kovending i retspolitikken hilser de konservative velkommmen, siger Hans Engell.
Når det gælder udenrigs-og Europa-politikken er talen ifølge Engell uhyre tynd.
- Den viser en regering, som ikke formår at sætte dagsordenen i Europa-debatten - hverken i Danmark eller EU, siger Hans Engell. (/olm).
(c) Reuters Limited 1996.
