Reuters Finans - Vinder af Sommerquiz 1997.

KØBENHAVN, 28 juli (Reuter) - Favoritterne løb af med sejren i dette års udgave af Tour de France. Ihvertfald favoritterne ifølge deltagerne i Reuters Finans&apos; sommerquiz, hvor vinderne af de tre trøjer skulle gættes.
Hele 86 pct. af deltagerne havde Erik Zabel som vinder af den grønne pointtrøje, mens 59 pct. havde gættet på Richard Virenque som vinder af den prikkede bjergtrøje.
Derimod skuffer Bjarne Riis med sin syvende plads hele 55 pct. af quiz-deltagerne, der troede på en gentagelse af successen fra 1996. At det blev Riis&apos; holdkammerat, Jan Ullrich, kommer dog ikke helt bag på tour-eksperterne blandt Reuters Finans&apos; læsere. 17 pct. havde Ullrich som vinder af den gule trøje. Det gjorde ham til tredje største favorit lige efter Abraham Olano, der havde 19 pct. af deltagernes opbakning i jagten på den gule trøje.
Den rigtige besvarelse på hovedsplørgsmålet blev således Ullrich, Virenque og Zabel, der hhv. vandt den gule, prikkede og grønne trøje.
Da der var 13 rigtige besvarelser er der trukket lod om den udlovede aluracer fra Heino Cykler til en værdi af ca. 8.000 kr.
Den heldige vinder blev:
Torben Nielsen
Tele Danmark, Finansafdelingen.
Tour-redaktionen ønsker tillykke og takker samtidig alle, der har deltaget i quiz&apos;en.
- Per Bech Thomsen (+45) 33 96 96 56.
(c) Reuters Limited 1997.
