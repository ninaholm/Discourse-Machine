Tele DKs omsætningsfremgang trukket af Belgacom.

KØBENHAVN, 18 marts (Reuter) - Tele Danmarks omsætningsfremgang på hele 4.304 mio. kr. i 1996 til 23.304 mio. kr. (netto) skyldes primært, at den belgiske teleoperatør Belgacom indgår i regnskabet for første gang, fremgår det af årsregnskabsmeddelelsen tirsdag.
Tele Danmark ejer 16,5 pct. af Belgacom.
- Stigningen skyldes primært, at Belgacom indgår i Tele Danmarks regnskab fra 1. april 1996. Omsætningen i de danske forretninger steg med 771 mio. kr. svarende til 4,1 pct., hvoraf 400 mio. kr. kan henføres til udviklingen på mobilområdet, skriver Tele Danmark.
Belgacom bidrog til omsætningen i 1996 med 3.260 mio. kr.
Før skat nåede Tele Danmark et overskud på 5.067 mio. kr. mod 5.438 mio. kr. i 1995.
(c) Reuters Limited 1997.
