DFDS NOTERER FREMGANG I ENGLAND I 1996 - LLOYD&apos;S.

KØBENHAVN, 21 januar (Reuter) - Fragt-og færgerederiet DFDS noterede i 1996 en fremgang i sine aktiviteter ind og ud af Harwich International Port. Det skriver Lloyd&apos;s List.
- Passagerer på DFDS&apos; færgeruter til og fra Harwich steg til 544.000 fra 517.000 i 1995. I alt blev 91.000 personbiler fragtet over Nordsøen, op fra 85.000, mens fragtmængden steg til 129.000 teu fra 121.000 teu, skriver Lloyd&apos;s List.
DFDS sejler fra Harwich til Esbjerg i Danmark, Göteborg i Sverige og Hamborg i Tyskland.
DFDS er ikke imponeret over fragtvæksten i 1996, men har større forventninger til 1997
- I 1996 var der ingen betydelig vækst i fragttrafikken, men vi ser nu tegn på, at der vil være vækst i år, især inden for importen med det stærke britiske pund, siger DFDS&apos; adm. direktør i Storbritannien, Ebbe Pedersen til Lloyd&apos;s List.
Han tilføjer, at importen nu ser ud til at komme igen efter at have ligget henslængt i de seneste to-tre år, mens eksporten fortsat skønnes at klare sig godt.
DFDS servicerer også havnene Immingham og Newcastle på den engelske vestkyst.
I 1995 havde DFDS et overskud efter skat på 83 mio. kr. og forventer for 1996 en &quot;meget tilfredsstillende indtjening&quot;. (/slj).
(c) Reuters Limited 1997.
