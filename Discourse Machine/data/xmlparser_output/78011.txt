STATKRAFT FORHØJER 4 PCT OBLIGATIONSLÅN.

KØBENHAVN, 2 december (Reuter) - Det norske Statkraft SF har besluttet at forhøje et 4 pct. obligationslån, som blev udbudt til salg i dag, oplyser Den Danske Bank, der arrangerer lånet.
- Forhøjelsen er på 200 mio. kr., så det samlede obligationslån herefter er på 600 mio. kr. Også de ekstra 200 mio. kr. obligationer vil blive udbudt til salg gennem Den Danske Banks afdelinger fra i dag, skriver banken i en meddelelse til Fondsbørsen.
Lånet løber til den 5. december 2002 og vil blive optaget til notering på Fondsbørsen den 5. december 1996, fremgår det af meddelelsen. (/olm).
(c) Reuters Limited 1996.
