KRONEN ER LIDT OVERVURDERET MOD DEM - GOLDMAN S.

KØBENHAVN, 27 december (Reuter) - Den danske krone er lidt overvurderet mod den tyske valuta, vurderer Goldman Sachs i sin seneste prognose over dansk økonomi.
Ifølge den amerikanske investeringsbank er den beregnede ligevægtskurs ved udgangen af 1996 3,92 kr. per D-mark mod den nuværende spotkurs omkring kurs 3,83. Men alligevel forventer Goldman Sachs, at kronen i det kommende år vil være stabil omkring kurs 3,82-3,84.
- Vi forventer, at den danske krone vil ligge stabilt mod D-mark i de kommende 12 måneder, skriver Goldman Sachs i sin prognose.
De amerikanske økonomer forventer, at kronen i 1997 vil holde en kurs over for D-mark på 3,82-84, mens den danske valuta gradvist vil blive styrket mod den amerikanske dollar til 5,57 kr. ved udgangen af 1997 fra det nuværende niveau omkring 5,95 kr. per USD. (/eep).
(c) Reuters Limited 1996.
