JELVED ØNSKER LØNSTIGNINGER PÅ LINIE MED UDLAND.

KØBENHAVN, 10 december (Reuter) - Lønstigningerne i 1997 skulle i Danmark gerne holde sig omkring de udenlandske stigningstakter. Det forklarede økonomiminister Marianne Jelved ved præsentationen af Økonomisk Oversigt december.
- Ambitionen er, at vores lønstigninger ligger inden for de lønstigninger, vi ser i udlandet, sagde hun.
Ifølge oversigten ventes lønstigninger i 1997 på 4,0 pct., hvilket samtidig er 0,5 pct.point over udlandet og 1,5 pct.point over lønudviklingen i EU&apos;s kernelande, konstateres det.
Også inflationen skulle gerne rette sig ind efter kernelandende, dvs. holde sig omkring 2,0 pct., forklarede Marianne Jelved videre.
- Konjunkturforløbet er i Danmark lidt anderledes, hvilket tilsiger en lidt højere inflation, sagde hun.
Økonomiministeriet forudser i december-oversigten, at den danske inflation vil blive på 2,3 pct. i 1997 og 1998. I år ventes en inflation på 2,1 pct.
(c) Reuters Limited 1996.
