BG Bank nedjusterer DDB-anbefaling, opjusterer FLS.

KØBENHAVN, 14 april (Reuter) - BG Bank har nedjusteret sin anbefalng på Den Danske Bank, mens anbefalingen på FLS Industries er blevet opjusteret, fremgår det af månedsmagasinet Indsigt, som BG Bank udgiver.
Analytikerne hos BG Bank anbefaler nu salg af aktier i Den Danske Bank, mens anbefalingen for en måned siden hed hold. Anbefalingen er dateret den 4. april, hvor kursen på DDB-aktier var 555. Siden er aktierne faldet yderligere, og lukkede fredag i kurs 545.
Aktierne i FLS får nu anbefalingen hold, mens der i sidste måned blev anbefalet et salg, fremgår det.
- Ole Mikkelsen (+45) 33 96 96 54.
(c) Reuters Limited 1997.
