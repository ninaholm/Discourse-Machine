DANMARK BETALTE 9,7 MIA I RENTE, UDBYTTE MV I NOV.

KØBENHAVN, 20 december (Reuter) - Betalingsbalancens løbende poster eksklusive vare-og tjenestebalancen samt søtransport viste i november 1996 et minus på netto 9,7 mia. kr. mod minus 8,4 mia. kr. i november 1995, oplyser Nationalbanken i Finansiel Månedsstatistik for november.
Renteposten viser et minus på 7,4 mia. kr., mens der er en nettoudgift fra udbytter på 0,2 mia. kr.
Bidraget til EU blev i november på netto 0,1 mia. kr., mens posten rejser viser et underskud på 0,4 mia. kr. De ensidige overførsler på betalingsbalancens løbende poster viste i november et samlet minus på 1,6 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden december 1995 til november 1996 vist et underskud på 40,0 mia. kr. ifølge Nationalbankens opgørelse mod minus 40,4 mia. kr. i den foregående årsperiode. (/olm).
(c) Reuters Limited 1996.
