Fortsat prisstigning på enfamiliehuse - DS.

KØBENHAVN, 30 april (Reuter) - Priserne er fra tredje til fjerde kvartal 1996 steget for følgende kategorier: Enfamiliehuse (3,8 pct.), ejerlejligheder (3,2 pct.), sommerhuse (2,0 pct.) og grunde under 2.000 kvm (0,9 pct.) Det oplyser Danmarks Statistik onsdag.
Der har været et lille fald for landbrugsejendomme 30-60 ha (2,2 pct.).
Priserne måles i almindelig frihandel i pct. af ejendomsværdien per 1. januar 1996.
Sammenlignet med samme periode året før er prisniveauet højere for følgende kategorier: Enfamiliehuse (11,3 pct.), ejerlejligheder (12,1 pct.), sommerhuse (8,1 pct.) og landbrugsejendomme (4,2 pct.).
Der har været fald for grunde under 2.000 kvm (3,0 pct.).
(c) Reuters Limited 1997.
