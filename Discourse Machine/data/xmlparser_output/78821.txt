EU KLAR MED VÆRFTSSVAR I SLUTNING AF JAN - KILDE.

BRUXELLES, 8 januar (Reuter) - Den danske værftssag karakteriseres af en kilde i EU-Kommissionen over for Reuters som en særdeles kompleks sag. Kilden forventer, at Kommissionen har et svar klar til Danmark i slutningen af denne måned.
Kommissionen er ved at afslutte gennemgangen af den danske værftssag, og vil således komme med et udspil til den danske regering snart. Kilden oplyser endvidere, at Kommissionen endnu ikke har taget endelig stilling til &quot;i relation til hvor mange, hvis nogen, af sagerne, der kan have overskredet støtteloftet.&quot;
Men Kommissionen vil kræve den værftsstøtte tilbagebetalt, der har overskredet EUs regler for støtte, oplyses det. EU har tilladt støtte på op til ni pct. af skibskontraktens værdi.
Kommissionen oplyste i juli 1996, at den ville se på sagen om den danske værftsstøtte. På det tidspunkt oplyste Kommissionen, at der var tegn på, at skibsbygninger i 65 tilfælde var finansieret på basis af et opskruet prisniveau, hvilket medførte en risiko for, at EUs støtteloft er overskredet. (/frd).
(c) Reuters Limited 1997.
