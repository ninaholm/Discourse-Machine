Irak ses genoptage olieproduktionen - Saga.

KØBENHAVN, 30 juni (Reuter) - Omend det er med en vis skepsis, ser oliemarkedet frem til, at Irak genoptager sin olieproduktion i løbet af en uge. Irak har ikke solgt olie siden maj, fordi en for lille del af den humanitære hjælp, der finansieres af oliesalget, er blevet distribueret ud i landet, som den skal, for at landet lever op til FN kravene. Nu ser det imidlertid ud til, at Irak genoptager produktionen i løbet af en uge.
Ifølge Saga Petroleum udtalte den irakiske olieminister onsdag, at oliesalget kunne begynde, når en ny distributionsplan for den humanitære hjælp bliver godkendt i FN.
Der er stadig en skeptisk holdning til, om Iraks olie kommer på markedet i løbet af ugen.
Augustkontrakten forventes i den kommende uge at bevæge sig i prisbåndet 17,50-18,50 USD per tønde mod en pris per tønde i sidste uge på 17,71-18,45 USD.
- Carl Johan Corneliussen (+45) 33 96 96 57.
(c) Reuters Limited 1997.
