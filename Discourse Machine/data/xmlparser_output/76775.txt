AGFS HÅVARD FLO SOLGT TIL WERDER BREMEN - BREMEN.

KØBENHAVN, 9 oktober (Reuter) - AGFs og Superligaens topscorer, norske Håvard Flo, har skrevet under på en fire-årig kontrakt med den tyske klub Werder Bremen, meddeler Werder Bremen onsdag.
Det tyske nyhedsbureau annoncerede tirsdag, at Werder Bremen og Flo lå i forhandlinger, og at man ventede, at de sidste formaliteter ville falde på plads i dag.
AGFs formand, Mogens Boyter, har ikke nogen kommentar til salget, men oplyser, at det er Håvard Flo, der selv står for forhandlingerne, og at AGF ikke har ført forhandlinger med Werder Bremen.
Ifølge Ekstra-Bladet tirsdag har den norske landsholdspiller i sin kontrakt med AGF indføjet et maximalt transferbeløb, og dermed er der ikke udsigt til nogen stor transferindtægt til den børsnoterede århusianske fodboldklub, der i øjeblikket ligger nummer tre i Superligaen. (/eep).
(c) Reuters Limited 1996.
