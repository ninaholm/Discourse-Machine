NATWEST ANBEFALER KØB AF SAS PÅ KURS 76.

KØBENHAVN, 10 januar (Reuter) - SAS-aktien handles til en uretmæssig stor discount i forhold til både de øvrige fly-aktier og de lokale aktiemarkeder. Det vurderer det britiske børsmæglerselskab, NatWest Securities og anbefaler køb på kurs 76 i sin dagsrapport fredag på baggrund af en ny analyse.
- SAS slår fra sig med reviderede produkter, friske besparelsestiltag og stærkere alliancer. Som et resultat heraf skulle indtjeningen stabilisere sig i fjerde kvartal, før den stiger i 1997, skriver NatWest Securities, der hører under National Westminster Bank.
(c) Reuters Limited 1997.
