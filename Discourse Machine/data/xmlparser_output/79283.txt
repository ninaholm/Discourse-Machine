JAMO-KURS KAN STIGE YDERLIGERE 10 PCT-AMTSSPAR FYN.

KØBENHAVN, 22 januar (Reuter) - Analytikerne i Amtssparekassen Fyn ser fortsat positivt på mulighederne i Jamo, og ser et kurspotentiale på minimum 10 pct. over det næste halveår. Det fremgår onsdag af bankens månedlige publikation Impuls.
- Til trods for at aktien er steget knap 20 pct. siden første noteringsdag, er vi fortsat positive på aktien. Dette skyldes, at vi mener aktien skal prisfastsættes som en vækstaktie, skriver analytikerne i Amtssparkassen Fyn.
Jamo ligger onsdag kl. 10.40 i kurs 480, hvilket er uændret i forhold til tirsdagens lukkekurs. (/jnu).
(c) Reuters Limited 1997.
