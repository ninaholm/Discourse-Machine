NOVO OG BOEHRINGER INGELHEIM I SAMARBEJDE OM FEDME.

KØBENHAVN, 7 november (Reuter) - Novo Nordisk og det tyske Boehringer Ingelheim har indgået en flerårig aftale om forskning inden for medicinsk behandling af fedme, oplyser Novo Nordisk torsdag.
- Forskningsaftalen er rettet mod udvikling af nye lægemidler, som gennem påvirkning af hjerne-eller fedtcellernes receptorer kan regulere madindtagelsen, energiforbruget eller antallet af fedtceller hos overvægtige personer med henblik på at mindske fedtophobningen, hedder det.
(c) Reuters Limited 1996.
