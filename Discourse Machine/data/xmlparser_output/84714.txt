Presserunde - Erhverv fredag 13 juni.

Reuters står ikke inde for avisartiklernes nøjagtighed 1) Telia satser stærkt på at blive Danmarks næststørste tele-selskab efter Tele Danmark. Det sker selv om selskabet i 1996 fik et underskud på 100 mio. kr. i Danmark. På flere områder, herunder trafik og omstilling, er Telia allerede nr. to. (Børsen side 4)
2) Meget tyder på, at ØKs ordførende direktør, Michael Fiorini, foreløbig har redet den værste storm af omkring sprøjtegiftfabrikken i Bangkok og virksomhedens eksport til Burma. (Børsen side 28, Det Fri Aktuelt side 5)
3) Den spæde start på forhandlingerne imellem det franske Canal+ og Tele Danmark er foreløbigt endt i et dødvande. Parterne udelukker dog ikke, at der der kan være muligheder i et samarbejde. Canal+ er en af de tungeste aktører i europæisk privatejet TV, og nu vil koncernen relancere sine hidtil skrantende betalingskanaler FilmNet 1, FilmNet 2 og SuperSport som to nye kanaler nemlig en fællesnordisk, Canal+, og en lokal, Canal + Gul. (Berlingske Erhverv side 1 og 3)
4) Detailhandelens hidtidige skepsis mod storcentre har nu vendt, og butikkerne betegner nu konkurrencen med mastodonterne som mere sund end unfair. Opførelsen af en række storcentre i det jyske har stik imod forventningerne ikke ført til lukninger af de mindre butikker (Berlingske Erhverv side 1)
(Presserunden er udarbejdet af Finansinformation).
(c) Reuters Limited 1997.
