Danisco-omsætning steg trods fald i emballagesalg.

KØBENHAVN, 25 juni (Reuter) - Danisco-koncernens omsætning steg fem pct. i 1996/97 til 17.002 mio. kr. trods en faldende omsætning inden for bølgepap-og emballagevirksomhederne, fremgår det af årsregnskabet udsendt onsdag.
- Aktivitetsforøgelser, gunstige valutakurser og omsætning i de virksomheder, der blev erhvervet i andet halvår 1995/96 medførte imidlertid en større omsætningsfremgang, således at fremgangen i eksisterende virksomheder blev i alt fire pct., skriver Danisco.
Koncernens resultat af den ordinære drift før skat steg 12 pct. til 1.789 mio. kr., mens den primære drift gik ni pct. op til 1.952 mio. kr.
(c) Reuters Limited 1997.
