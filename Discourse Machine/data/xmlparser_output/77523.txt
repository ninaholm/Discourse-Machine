OVERSKUDSGRAD I COLOPLAST FALDT I 1995/96.

KØBENHAVN, 14 november (Reuter) - Overskudsgraden i Coloplast faldt i 1995/96 til 13,2 pct. mod 13,9 pct. i 1994/95 trods selskabets erklærede mål om at nå en overskudsgrad på 15 pct. Det fremgår af en regnskabsmeddelelse torsdag.
Coloplast fremlagde torsdag et overskud af driften på 260,0 mio. kr., svarende til en stigning på 11 pct. mod selskabets egen forventning på 15 pct.
Coloplast tilskriver selv den faldende overskudsgrad med fire faktorer.
For det første påvirker de lavere valutakurser omsætningen mere end de påvirker omkostningern, da ca. halvdelen af de kontante omkostninger og hovedparten af afskrivninger er afholdt i danske kroner.
For det andet har det ikke været muligt at øge salgspriserne i takt med inflationen. På visse markeder er der endda gennemført prisnedsættelser. Enten som følge af ændrede markedsføringsstrategier eller som et led i politiske ønsker om at reducere omkostningerne, fremgår det.
(c) Reuters Limited 1996.
