JL-NETTORESULTAT FREM PÅ TILBAGEFØRT SKAT I 1996.

KØBENHAVN, 21 februar (Reuter) - J. Lauritzen koncernen (JL) kunne i regnskabsåret 1996 notere en fremgang i nettoresultatet til 139 mio. kr. fra minus 49 mio. kr. i 1995. Fremgangen skyldes primært en tilbageførsel af hensættelserne til udskudt skat på 135 mio. kr, fremgår det fredag af koncernen årsregnskab.
- JL har med udgangspunkt i sambeskatningen med J. Lauritzen Holding kunnet reducere hensættelsen til udskudt skat fra 135 mio. kr. til nul, skriver ledelsen i regnskabet.
Det ordinære resultat i koncernen blev et overskud på 11 mio. kr. mod et underskud året før på 26 mio. kr.
Fremgangen i det ordinære resultat tilskrives en kombination af en væsentlig større indtjening end forventet i Lauritzen Reefers og lavere end forventet i Lauritzen Kosan Tankers og Lauritzen Bulkers, hedder det videre.
- Set under et, har forløbet af 1996 været tilfredsstillende, og en væsentlig milepæl i JL&apos;s udvikling er nået, skriver ledelsen.
For regnskabsåret 1997 venter rederiet et højere resultat end i 1996.
- Hovedmålet for 1997 vil være et resultat før skat, der viser driftsmæssig fremgang i forhold til 1996, skriver ledelsen i regnskabet.
- Jørn Nurkka (+45) 33 96 96 55.
(c) Reuters Limited 1997.
