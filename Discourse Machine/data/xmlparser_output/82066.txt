FLS Fuller Engineering omsatte i 96 for 8 mia kr.

KØBENHAVN, 25 marts (Reuter) - FLS datterselskab, ingeniørvirksomheden F.L. Smith-Fuller Engineering (FEE), omsatte i regnskabsåret 1996 for otte mia. kr., hvilket er otte pct. mere end i det foregående år, fremgår det tirsdag af årsregnskabet fra FLS, som viste et koncernresultat før skat på 951 mio. kr. mod 566 mio. kr. i 1995.
- De seneste års meget store ordreindgang betød, at omsætningen i FFE i 1996 blev på otte mia. kr., hvilket er en stigning på 1,5 mia. kr. eller 22 pct. Dette resulterede i det hidtil bedste økonomiske resultat. Resultatet før skat blev således på 477 mio. kr., hvilket er en forbedring på 10 pct. i forhold til året før, skriver ledelsen i regnskabet.
(c) Reuters Limited 1997.
