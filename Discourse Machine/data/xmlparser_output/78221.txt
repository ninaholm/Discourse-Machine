Valuta - USD stærkere efter US-inflationstal.

KØBENHAVN, 12 december (Reuter) - Den amerikanske
dollar omsættes på styrkede priser torsdag eftermiddag, og
forklaringen skal findes i offentliggørelsen af nøgletal
fra USA kl. 14.30.
- Inflationstallet for november kom ud som forventet
med en stigning på 0,3 pct., men detailsalget var lidt
lavere end markedet havde forudset, og det fik
obligationerne til at stige i USA, fortæller dealere på
valutamarkedet.
De stigende obligationer trak derefter dollaren op i
dagens højeste niveauer, siger dealerne.
- Folk er lettede over, at onsdagens fald i de
finansielle markeder ikke er fortsat i dag, og de køber
derfor nogle af de US-dollar tilbage, som de solgte i går,
uddyber Ben Strauss, assistant vice president i Julius
Bear &amp; Co.
Tidligere i dag støttede Alexandre Lamfalussy, leder
af det Europæiske Monetære Institut, den amerikanske
valuta, med kommentaren: &quot;På det nuværende niveau
forekommer dollaren mig undervurderet i forhold til de
store europæiske valutaer&quot;.
I det europæiske valutamarked er der beherskede
bevægelser, og lille handelsaktivitet op til weekendens
EU-topmøde i Dublin.
Kl. 17.00 dansk tid starter det såkaldte ECOFIN-møde
mellem EU&apos;s Finansministre, hvor forhold omkring
budget-disciplinen i de enkelte lande skal drøftes.
DEM/DKK  USD/DKK FRF/DKK USD/JPY USD/DEM
Torsdag   15.32  3,8305   5,9200  1,1325  113,20  1,5465
Torsdag   11.14  3,8300   5,9135  1,1330  113,15  1,5445
(/klp).
(c) Reuters Limited 1996.
