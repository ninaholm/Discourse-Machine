CARLSBERG-BRYGGER MISTER PEPSILICENS PÅ CYPERN.

NICOSIA, 18 september (Reuter) - Forhandlingerne mellem den lokale brygger af Carlsberg på Cypern, Photiades Breweries, og PepsiCo om licensen til at producere og sælge pepsicola, er alligevel ikke blevet til noget, oplyser Photiades onsdag.
Tidligere på året havde de to selskaber indgået en foreløbig aftale efter, at Photiades havde overtaget den hidtidige producent Loizos Louca and Sons.
- Pepsi forlangte en urealistisk høj pris for licensen, siger adm. direktør Pavlos Photiades til den lokale avis Financial Mirror.
Ifølge direktøren falder aftalen om overtagelse af bryggeriet Loizos Louca and Sons også til jorden, da den handel var betinget af, at licensen på pepsi faldt på plads. (/Reuter/jnu).
(c) Reuters Limited 1996.
