Cheminova fremlægger Nicaragua-rapport fredag.

KØBENHAVN, 23 maj (Reuter) - Cheminova fremlægger fredag kl. 13.00 virksomhedens redegørelse om salget af sprøjtemidlet malathion i Nicaragua og Guatamala. Det fremgår af en meddelelse fra Cheminova fredag morgen.
To af Cheminovas medarbejdere har i perioden 10.-18. maj været i Centralamerika for at indsamle oplysninger om brugen af sprøjtemidlet, der ifølge en udsendelse i Danmarks Radio har forårsaget dødsfald blandt landarbejdere på grund af forkert brug.
Cheminovas informationschef Kurt Aabo ville fredag morgen ikke oplyse om indholdet af redegørelsen.
- Stig Ørskov Pedersen (+45) 33 96 96 59.
(c) Reuters Limited 1997.
