UDLANDET TRÆKKER DANSKE OBLIGATIONER HØJERE.

KØBENHAVN, 18 oktober (Reuter) - De danske obligationer starter fredag morgen omkring et kvart kurspoint højere end de sluttede torsdag. Stigningen kommer efter en pæn dag i det amerikanske marked samt, at der fra morgenstunden har været udenlandsk købsinteresse i statens 8 pct. 2006, fortæller en obligationschef.
- Begivenhederne i Rusland påvirker ikke rigtigt markedet. Derimod kan de tyske Ifo-tal sætte gang i markedet til formiddag, siger obligationschefen, der forudser et handlesinterval i benchmarken på 107,40 til 107,80. 8&apos;06-eren er kl. 8.50 i kurs 107,70/6,85 pct.
(c) Reuters Limited 1996.
