TELE DK-GRUPPE ENGAGERER RÅDGIVNING SNART.

KØBENHAVN, 31 januar (Reuter) - Den arbejdsgruppe, som er nedsat i forbindelse med vurderingen af værdien af statens ejerandel af Tele Danmark, vil i nær fremtid engagere finansiel og juridisk rådgivning, oplyser Tele Danmark i en fondsbørsmeddelelse.
Arbejdsgruppen blev nedsat bl.a. på baggrund af at de politiske aftaler om telesektoren udløber i foråret 1997.
- På denne baggrund blev der ultimo 1996 nedsat en arbejdsgruppe bestående af embedsmænd fra Forskningsministeriet og Finansministeriet med henblik på at undersøge perspektiverne for statens ejerskab. Gruppen vil i den nærmeste fremtid engagere finansiel og juridisk rådgivning i denne forbindelse, skriver Tele Danmark.
(c) Reuters Limited 1997.
