Valutastilling steg 16,1 mia i sept-aug 95/96.

KØBENHAVN, 8 oktober (Reuter) - Danmarks internationale likviditet steg i perioden september 1995 til august 1996 med 16,1 mia. kr. Det fremgår tirsdag af Nationalbankens valutastatistik over registrerede betalinger fra og til udlandet ultimo august 1996.
I de første otte måneder af 1996 er valutastillingen forbedret med 15,0 mia. kr. mod en forbedring på 8,4 mia. kr. i samme periode 1995.
Danmarks nettoindtægt fra løbende betalinger faldt i perioden januar til august 1996 til 12,15 mia. kr. fra 7,82 mia. kr. året før.
Den samlede nettoindtægt fra kapital-og løbende betalinger steg til 18,2 mia. kr. fra 2,5 mia. kr. i 1995.
Posten &quot;fejl og udeladelser&quot; dækkede en kapitaleksport på 3,2 mia. kr. mod en kapitalimport på 5,9 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/pbt).
(c) Reuters Limited 1996.
