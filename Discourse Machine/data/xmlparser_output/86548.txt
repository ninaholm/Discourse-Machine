EU-folkeafstemning tidligst medio marts - Helveg.

KØBENHAVN, 12 august (Reuter) - Folkeafstemningen om Amsterdam-trakten bliver tidligst medio marts 1998, fremgik det af udtalelser fra udenrigsminister Niels Helveg Petersen tirsdag.
- Der bliver god tid til debatten. Vi er først lige startet på diskussionen, og folkeafstemningen kommer tidligst om syv måneder fra nu af, sagde Niels Helveg Petersen på et pressemøde.
Det betyder, at folkeafstemningen tidligst holdes i midten af marts.
På pressemødet afviste han igen kritikken fra SF&apos;s formand, Holger K. Nielsen, der mener, at Danmark kan opnå forbedringer ved at kræve genforhandling af traktaten.
Tværtimod vil Danmark blive sat uden for indflydelse, hvis befolkningen stemmer nej, mener Niels Helveg Petersen.
- Erik Matzen (+45) 33 96 96 51.
(c) Reuters Limited 1997.
