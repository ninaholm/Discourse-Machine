Valuta - USD konsoliderer sig på niveauerne.

KØBENHAVN, 27 januar (Reuter) - US-dollar åbner højere
i USA mandag eftermiddag, men ifølge valutahandlere skal
der friske begivenheder til at flytte dollaren endnu
højere - enten i form af nye økonomiske tal eller
officielle udtalelser.
Selv om den konsoliderende tone omkring dollaren
fortsætter fra fredag, så er stigningen i nat i Asien og i
Europa et meget konstruktivt tegn, siger Marc Chandler,
senior-analytiker ved Deutsche Morgan Greenfell
- Vi havde adskillige grunde til at sende dollaren ned
tidligere, men gjorde det ikke, tilføjer han.
Dollaren kan dog bevæge sig ud i et fald, hvis de
øvrige finansielle markeder i USA falder, vurderer en
valutahandler.
- Valutamarkederne holder derfor også øje med det
amerikanske aktiemarked efter fredagens store svækkelse,
siger han.
I Europa er valutahandlen på meget lavt blus, og der
er mest opmærksomhed på dollarens stigninger mod D-marken
mandag eftermiddag, lyder en vurdering.
DEM/DKK  USD/DKK FRF/DKK USD/JPY USD/DEM
Mandag    15.15  3,8130   6,2450  1,1310  119,35  1,6385
Mandag    11.36  3,8125   6,2415  1,1305  119,15  1,6375
(/klp).
(c) Reuters Limited 1997.
