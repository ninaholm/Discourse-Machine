År 2000-problem koster Danmark 20-40 mia kr - PA.

KØBENHAVN, 16 juni (Reuter) - Problemet med at få computere af ældre dato til at kunne klare overgangen fra 1999 til år 2000 vil i Danmark koste et sted mellem 20 og 40 mia. kr. Det anslår PA Consulting i Teknologirådets blad, TeknologiDebat. PA Consulting har netop gennemført en spørgeundersøgelse over for 111 danske IT-chefer,
- Flertallet af de IT-ansvarlige, både i den private sektor og i den offentlige, gætter på, hvad det vil koste og hvilke konsekvenser år 2000 har og har for 80 pct.&apos;s vedkommende ikke analyseret problemets omfang tilstrækkeligt, siger Gorm Østergaard fra PA Consulting.
Ifølge den britiske pendant til Teknologirådet, POST, vil det koste ca. 150 mio. kr. at klargøre et mellemstort IT-system til år 2000.
Et af verdens største konsulentfirmaer Gartner Group mener, at mere end 100 af de virksomheder, som ligger på Fortune 500 listen over de største virksomheder i USA, taber førende markedspositioner på gulvet eller direkte går konkurs på grund af år 2000, fremgår det i TeknologiDebat.
- Eva Elgaard Pedersen (+45) 33 96 96 57.
(c) Reuters Limited 1997.
