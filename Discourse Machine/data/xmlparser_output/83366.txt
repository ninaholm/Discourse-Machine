Regeringsplan rammer industrien - DI.

KØBENHAVN, 5 maj (Reuter) - Regeringens økonomiske indgreb, som SF og Enhedslisten mandag gav deres tilslutning til, rammer industrien, skriver Dansk Industri i en pressemeddelelse.
- Nye skatte-og afgiftsstigninger, under dække af et forbrugsbegrænsende indgreb, vil øge industriens omkostninger og skade beskæftigelsen, hedder det i meddelelsen.
DI vurderer, at ikke mindst øgede afgifter på biler og på flytrafikken vil ramme erhvervslivet.
- Det er uforståeligt, at regeringen ikke udviser større forståelse for danske virksomheders konkurrencesituation, skriver direktør Jørgen Hansen, DI.
DI mener, at regeringen gør det private forbrug til syndebuk, selvom problemet er, at den offentlige udgiftsvækst fortsætter i &quot;nærmest eksplosivt tempo&quot;.
- Den bedste løftestang for en holdbar samfundsøkonomisk udvikling er gunstige vilkår for eksporterhvervene, lyder det i meddelelesen.
- Morten Bonde Pedersen (+45) 33 96 96 51.
(c) Reuters Limited 1997.
