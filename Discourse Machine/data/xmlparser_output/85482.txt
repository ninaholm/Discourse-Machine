Fremgang for byggevare-og træindustri - BYG.

KØBENHAVN, 7 juli (Reuter) - Fremgangen i byggeriet smitter positivt af på byggevare-og træindustrien, vurderes det i Byggeriets Konjunkturoversigt, der mandag blev udsendt af Byggeriets Arbejdsgivere (BYG). Indenfor træindustrien melder BYG således om årsstigninger i ordretilgangen på mellem 20 og 30 pct. i årets første halvdel.
For den del af byggevareindustrien, der leverer tegl, cement og betonelementer vurderes udviklingen ligeledes positiv.
- Indenfor de seneste seks måneder, hvor der foreligger produktiondata, er omsætningen og ordrebeholdningen steget markant i kølvandet på efterspørgselsstigningen i byggeriet, hedder det i konjunkturoversigten.
BYG venter, at der i 1997 påbegyndes 7,45 mio. kvadratmeter nyt byggeri, svarende til en stigning på syv pct. i forhold til 1996, hvor der blev påbegyndt 6,9 mio. kvadratmeter. I 1998 venter BYG, at der påbegyndes 7,55 mio. kvadratmeter, svarende til en stigning på en pct. i forhold til 1997.
- Stig Ørskov Pedersen (+45) 33 96 96 59.
(c) Reuters Limited 1997.
