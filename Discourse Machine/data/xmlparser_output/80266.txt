Nycomed ses få 96-overskud før skat 427 mio NOK.

OSLO, 17 februar (Reuter) - Otte analytikere forventer i gennemsnit, at norske Nycomed i 1996 fik et overskud før skat på 427 mio. norske kr., fremgår det af en undersøgelse foretaget af Reuters. Analytikernes forventninger spænder fra et overskud på 364 mio. NOK til et overskud på 482 mio.
På bundlinien forventes et resultat på 261 mio. kr. Driftsresultatet i Imaging-divisionen forventes at have ligget på 1.759 mio. norske kr., mens indtjeningen på Pharma spås at have været ca. 521 mio. norske kr.
Analytikerne ser i spænding frem til yderligere oplysninger i regnskabet om prisudviklingen på røntgenkontrastmidler i USA. Ved aflæggelsen af Nycomeds seneste kvartalsregnskab, fremhævede selskabet, at indtjeningen var presset som følge af prispres i USA.
Ud af de otte analytikere anbefaler to køb af Nycomed-aktien, mens de resterende seks fordeler sig ligeligt mellem sælg og hold.
Regnskabet forventes offentliggjort onsdag den 19. februar kl. ni.
- Reuter (+47) 22 93 69 02.
(c) Reuters Limited 1997.
