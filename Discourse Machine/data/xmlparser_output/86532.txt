Midtbank opjusterer prognose for hele 1997.

KØBENHAVN, 12 august (Reuter) - Midtbank benytter offentliggørelsen af halvårsregnskabet til at opjustere forventningerne til hele regnskabsåret, fremgår det af halvårsregnskabet.
- Således har Midtbank med det opnåede resultat (i første halvår, red.) skabt et godt fundament til at opnå en rigtig god egenkapitalforrentning også i 1997, skriver ledelsen i regnskabet, der viste et resultat før skat på 65,0 mio. kr. mod 48,4 mio. kr. i den tilsvarende periode sidste år.
Ledelsen har hidtil givet udtryk for en forventning om en pæn forrentning af egenkapitalen i 1997.
(c) Reuters Limited 1997.
