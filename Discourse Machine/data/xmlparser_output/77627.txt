SOPHUS BERENDSEN STIGER PÅ KORREKTION - DEALERE.

KØBENHAVN, 19 november (Reuter) - Sophus Berendsen har i de første to timers handel genvundet lidt af det tabte efter mandagens nedjustering. Aktien handles således på niveauet 685-690 svarende til en stigning på 10-15 kr. efter gårsdagens fald på 51 kr. Omsætningen er nået op omkring 35.000 stk. alt inklusive.
En dealer kalder det en &quot;klassisk korrektion&quot; dagen derpå. Men det er ifølge flere dealere meget usikkert om kursen kan holde det nuværende niveau.
- Efter det store fald i går er det lidt modreaktion i dag. Nu må vi se de kommende dage om den kan holde niveauet. En ting er dog sikkert, ledelsen troværdighed i Sophus Berendsen har lidt et knæk, som det vil tage længere tid at komme over, siger en dealer.
Han henviser til den meget kortfattede meddelelse for selskabet mandag.
Afgørende for den videre kursudvikling vil være de udlandske investorers reaktion, når de har vurdereret meddelelsen nærmere, påpeger flere handlere.
Samtidig følges kursudvikling på Rentokil, samt udviklingen i GBP&apos;s værdi. Sophus Berendsen ejer 35,7 pct. af Rentokil. (/uha).
(c) Reuters Limited 1996.
