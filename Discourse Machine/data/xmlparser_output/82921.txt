Superfos vedtager lavere stk-størrelse på aktier.

KØBENHAVN, 22 april (Reuter) - På den ordinære generalforsamling i Superfos blev bestyrelsens forslag om at nedsætte stykstørrelsen på selskabets aktier vedtaget, fremgår det af en meddelelse fra selskabet.
- Vi foreslår den lavere stykstørrelse, dels i forventning om en øget omsætning i aktien, som dermed gøres mere tilgængelig for private aktionærer, dels for at tiltrække flere udenlandske investorer. I udlandet er der tradition for lave stykstørrelser, sagde Poul Andreassen, der er formand for bestyrelsen, på generalforsamlingen.
Stykstørrelsen ændres til 20 kr. fra 100 kr.
- Ole Mikkelsen (+45) 33 96 96 54.
(c) Reuters Limited 1997.
