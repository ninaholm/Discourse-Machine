Udlandet på jagt efter danske obligationer - ØU.

KØBENHAVN, 12 maj (Reuter) - De udenlandske investorer udviser en stigende interesse for lange danske obligationer, skriver Økonomisk Ugebrev (ØU) mandag.
- Det er først og fremmest realkreditpapirerne, de går efter. Til gengæld har de i stort omfang tilbagesolgt papirer med en løbetid på under fem år, skriver ugebrevet på baggrund af beregninger foretaget over Danmarks Statistiks kvartalsvise obligationsstatistik.
Af en tabel i ØU fremgår det, at udlandet ejer lange realkreditobligationer (løbetid over 20 år) for 34.766 mia. kr. per 26 marts. 1997.
- Mens der gennem mere end to år har været en jævnt stigende udenlandsk beholdning af lange realkreditobligationer med en løbetid på over 20 år, er der langt større udskiftning i beholdningen af statspapirer, skriver ØU.
- Morten Bonde Pedersen (+45) 33 96 96 51.
(c) Reuters Limited 1997.
