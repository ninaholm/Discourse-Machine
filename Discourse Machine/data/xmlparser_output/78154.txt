KREATIV BOGFØRNG OG SKATTER GIVER OVERSKUD - V.

KØBENHAVN, 10 december (Reuter) - Regeringen kan kun opnå overskud på de samlede offentlige finanser i 1997 ved hjælp af højere skatter og kreativ bogføring, siger Venstres politiske ordfører, Anders Fogh Rasmussen, i en kommentar til Økonomisk Oversigt, der blev offentliggjort tirsdag.
- Som forventet har regeringen brugt alle kneb for at kunne vise et beskedent overskud på de samlede offentlige finanser i 1997. Ved at tømme krigsskadeforsikringen for skibe samt ved at lade staten sælge ejendomme til sig selv, bliver der bogført en indtægt på 2,3 mia. kr.. Dertil kommer højere kommuneskatter, højere bruttoskat samt større indtægter fra selskabsskatten, siger Fogh Rasmussen.
Regeringen venter, at de samlede offentlige finanser i 1997 vil vise et overskud på 2,0 mia. kr. stigende til 4,8 mia. kr. i 1998, fremgår det af Økonomisk Oversigt. december.
(c) Reuters Limited 1996.
