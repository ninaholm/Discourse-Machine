Danske aktier understøttes af stærkt USA-marked.

KØBENHAVN, 11 marts (Reuter) - Mandagens stigning i det amerikanske Dow Jones indeks på 1,1 pct. til det nye rekordniveau 7079,39 vurderes tirsdag morgen at kunne løfte det danske aktiemarked, selv om den amerikanske dollar er svækket til niveauet lige omkring 1,70 DEM for 1 USD mod 1,71 DEM mandag morgen.
- Det stærke USA-marked og stort set uændrede amerikanske renter giver i udgangspunktet en positiv undertone, der kan give stigninger på 1/4 - 1/2 pct. hen over dagen, vurderer en handler, der samtidig spår en noget større omsætning end mandag.
(c) Reuters Limited 1997.
