Skjern Bank øger forventninger til hele 1997.

KØBENHAVN, 13 august (Reuter) - Skjern Bank opjusterer i forbindelse med offentliggørelsen af halvårsregnskabet sine forventninger til hele 1997, fremgår det.
- Med udgangspunkt i udsigterne til et uændret renteniveau i resten af 1997, opjusterer banken sine forventninger til 1997-resultat til at ligge på niveau med 1996, det vil sige et resultat før skat på ca. 26 mio. kr., skriver ledelsen i halvårsregnskabet, der viste et resultat før skat på 18,3 mio. kr. mod 12,8 mio. kr. i den tilsvarende periode sidste år.
Ledelsen i banken har tidligere givet udtryk for en forventning om et lidt lavere resultat i 1997 end i 1996.
(c) Reuters Limited 1997.
