Finsk medicinalgrossist vil ekspandere i Danmark.

HELSINKI, 21 februar (Reuter) - Den finske medicinalgrossist Tamro planlægger at ekspandere i Danmark, fremgår det fredag af selskabets 1996-regnskab.
- Vi undersøger mulighederne for yderligere udvidelse af aktiviteterne i Medicinal-og Laboratoriedivisionen, samt en udvidelse af distributionsservicen i Danmark, skriver selskabets ledelse.
Tamros indtræden på det danske marked forventes bl.a. kunne mærkes hos den danske medicinalgrossist Nomeco, som kommer til at se en øget konkurrence på markedet.
Nomeco havde i 1995 en omsætning på 4.303 mio. kr. og et primært resultat på 130 mio. kr.
Tamro kom ud af 1996-regnskabet med et resultat af den primære drift på 242 mio. FIM mod 181 mio. FIM (1 FIM = 1,28 kr., red.) året før. Omsætningen i 1996 steg 23 pct. til 13.220 mio. FIM.
- Redaktionen (+45) 33 96 96 55.
(c) Reuters Limited 1997.
