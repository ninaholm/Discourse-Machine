Dom i grundlovssag tidligst i feb/marts - Krarup.

KØBENHAVN, 24 juli (Reuter) - Der kan tidligst ventes en Højesteretsdom i den verserende Grundlovs-sag i februar eller marts 1998. Det vurderede en af sagsøgernes advokater i sagen, professor dr. jur. Ole Krarup, på et pressemøde torsdag.
- Hvis alt klapper i sagen, kan vi vel forvente, at domsforhandlingerne kan finde sted i februar eller marts næste år, sagde Ole Krarup.
Efter domsforhandlingerne skal dommerne i Højesteret votere om sagen, hvilket betyder, at den endelig dom tidligst kan ventes i marts, hvis vurderingen holder.
(c) Reuters Limited 1997.
