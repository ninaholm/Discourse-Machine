KTO VENTER ØGET LØNRAMME VED OK97 END OK95 - RB.

KØBENHAVN, 17 december (Reuter) - Formanden for Kommunale Tjenestemænd og Overenskomstansatte (KTO), Poul Winckler forventer, at lønrammen ved overenskomstforhandlingerne i 1997 ikke vil blive mindre end i 1995, skriver Ritzaus Bureau (RB).
Poul Wincklers forventning kom frem, da han tirsdag fremlagde KTOs overenskomstkrav for repræsentantskabet.
- Rammen bliver ikke mindre end i 1995. Nok snarere tværtimod, sagde Poul Winckler ifølge RB.
I 1995 blev den samlede ramme på 3,5 procent over to år, samt en reguleringsordning, der sikrer en parallel lønudvikling med det private arbejdsmarked.
KTO er hovedorganisationen for de godt 650.000 ansatte i amter og kommuner. Poul Winckler mener således, at der er plads til en pæn reallønsfremgang, selvom de offentlige arbejdsgivere har lagt op til det modsatte.
KTO-formanden afviste samtidig, at organisationen vil gå med til tre-årige overenskomster i stil med overenskomsteerne i industrien.
- Der har været store spekulationer om overenskomstperiodens længde. Den er to år for vores område, sagde KTO-formanden. (/uha).
(c) Reuters Limited 1996.
