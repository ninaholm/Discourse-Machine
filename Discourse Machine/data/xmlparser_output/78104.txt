Valuta - USD holder stand, CHF svækket.

KØBENHAVN, 9 december (Reuter) - Den amerikanske
dollar holder fast i sit nye høje leje over 1,55 mod
D-marken efter den amerikanske valutahandel åbnede mandag.
I Europa satte den schweisiske franc ny bundrekord
over for D-marken, idet francen nåede sit laveste niveau i
30 måneder i kurs 0,8520 DEM/CHF.
Jena-Pierre Roth fra Swiss National Bank sagde
tidligere i dag, at han var tilfreds med den svagere
franc, og han betegnede det nuværende niveau som &quot;mere
realistisk&quot;. Han fastslog samtidig, at man vil fortsætte
med den lempelige pengepolitik.
I mellemtiden er den schweisiske industri bekymret
over effekten af Euro&apos;en. En svag Euro med mange
deltagerlande ventes at skabe massive kapitalstrømme ind i
den solide schweisiske franc, hvilket ville skade
eksporten og væksten i økonomien, lyder det.
Banksektoren er dog mindre bekymret.
- Fra mit synspunkt er det ikke klart, at en monetær
union i Europa udgør en trussel mod Schweiz, siger
Christof Kutscher fra Swiss Bank Corp. i Basel.
Hans Tietmeyer fra Bundesbanken opsummerede tidligere
på dagen holdningen hos centralbankcheferne fra
G10-landene efter deres møde i dag.
- Vi har set på inflationen. Udfra den tilgængelige
information synes der ikke at være behov for bekymring,
siger Hans Tietmeyer.
Samtidig fortalte han, at mam mente, at sidste uges
reaktion på Greenspans udtalelser var en overreaktion.
Den italienske lire holder stand mod D-marken i kurs
985,30 mens den svenske kroner er gledet en lalv øre
tilbage til 4,3960 DEM/SEK.
DEM/DKK  USD/DKK FRF/DKK USD/JPY USD/DEM
Mandag    14.15  3,8275   5,9380  1,1325  113,10  1,5520
Mandag    11.02  3,8280   5,9430  1,1330  113,20  1,5530
(/clm).
(c) Reuters Limited 1996.
