Aktier ses fortsætte op efter endnu en rekord.

KØBENHAVN, 13 juni (Reuter) - De danske aktier ventes at fortsætte opturen mandag, efter en rolig fredag, da KFX-indekset sneg sig op på alle tiders rekord for tredje gang i denne uge.
Ved lukketid lå indekset 0,47 point oppe i 171,23.
- Jeg tror, markedet fortsætter op efter de positive producent-pris tal fra USA (kl. 14.30). Det tyder den første halve time på det amerikanske marked også på, siger en dealer.
Det amerikanske Dow Jones-indeks lå ved 16.00-tiden 0,69 pct. oppe i 7764,85.
(c) Reuters Limited 1997.
