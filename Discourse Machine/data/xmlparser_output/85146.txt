Aktiemarked danser sidelæns med Danisco i fokus.

KØBENHAVN, 25 juni (Reuter) - De seneste par ugers stigning i Danisco-aktien fik en brat afslutning onsdag, da koncernen offentliggjorde sit årsregnskab, der levede fint op til markedets forventninger, men markedsdeltagerne var ikke så glade for fremtidsudsigterne. Det sendte aktien 15 kr. ned i et marked, der bevægede sig i en let nedadgående tendens.
KFX-indekset sluttede dagen 0,28 point lavere i 172,00, og i de kommende dage vil indekset formentligt bevæge sig sidelæns eller sive yderligere, vurderer en aktiehandler.
(c) Reuters Limited 1997.
