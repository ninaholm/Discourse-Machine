Mols-Linien kan blive ramt af konflikt - blad.

KØBENHAVN, 19 marts (Reuter) - Mols-Linien risikerer at blive ramt af den konflikt, som kan opstå, hvis forhandlingerne mellem LO og DA bryder sammen. Det skriver Dansk Metalarbejderforbunds blad, Metal.
Bladet skriver også, at de rederier, som er organiseret under Danmarks Rederiforening, risikerer at blive ramt af arbejdskamp.
Ifølge Jyllands-Posten onsdag er en storkonflikt på LO-DA-området rykket nærmere, efter at forhandlingerne på bygge og transport-området brød sammen mandag aften.
- Redaktionen (+45) 33 96 96 51.
(c) Reuters Limited 1997.
