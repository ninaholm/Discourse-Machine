Icopal fastholder 97-forventninger efter 1 kvt.

KØBENHAVN, 9 april (Reuter) - Entreprenørkoncernen Icopal fastholder sine forventninger til hele 1997-regnskabet efter de første tre måneder af regnskabsåret, fremgår det af en meddelelse fra koncernen.
- Koncernens omsætning blev i første kvartal lidt højere end året før. Der var fremgang i Norge, Danmark, USA og Sverige, mens Frankrig, Tyskland og England havde tilbagegang i omsætningen. Forventningerne til hele året 1997 er stadig, som udtrykt i årsberetningen, en omsætning og driftsresultat på niveau med 1996, hedder det i meddelelsen.
(c) Reuters Limited 1997.
