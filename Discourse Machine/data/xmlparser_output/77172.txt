Valuta - Lille USD-effekt af BNP, GBP i fremgang.

KØBENHAVN, 30 oktober (Reuter) - Dollaren reagerede
ikke det store, da BNP for 3. kvartal fra USA viste en
stigning på 2,2 pct. mod forventede 1,8 pct.
USA-valutaen er svækket marginalt efter vækst-tallet,
men har ikke haft særligt store udsving. Derimod reagerede
den lange T-bond med pæn volatilitet, men lige før kl.
15.00 onsdag har den 30-årige obligation stabiliseret sig
omkring kurs 101,04 - omtrent samme kurs som før
BNP-offentliggørelsen.
Det britiske pund steg i pris mod US-dollar og D-mark
efter renteforhøjelsen fra centralbanken tidligere i dag.
Den officielle mindstelånerente blev sat 25 bp op til
6,00 pct., og det fik umiddelbar effekt på de finansielle
markeder. Obligationerne og aktierne faldt, mens valutaen
steg.
Pundet brød gennem nøglemodstandspunkter, og sprintede
til 22-måneders højeste kurs mod D-marken. Onsdag
eftermiddag er prisen på et pund 2,4635 D-mark mod 3,4493
lige før den pengepolitiske stramning.
Over for den amerikanske dollar er prisen 1,6338 mod
1,6200 før renteforhøjelsen.
Centralbankchef Eddie George udtalte efter ændringen,
at renteforhøjelsen forbedrer chancerne for at nå målet
for inflationsudviklingen. Også Finansminister Kenneth
Clarke udtrykte beslutsomhed mht., at holde et fast greb
om prisernes udvikling.
DEM/DKK  USD/DKK FRF/DKK USD/JPY USD/DEM
Onsdag    14.55  3,8430   5,7960  1,1360  114,40  1,5180
Onsdag    11.08  3,8430   5,8085  1,1350  114,30  1,5115
(/klp).
(c) Reuters Limited 1996.
