AKTIEMARKED VENTES AT HOLDE NIVEAUET TORSDAG.

KØBENHAVN, 27 november (Reuter) - Der er forventning om, at aktiemarkedet kan holde niveauet i morgen, efter at det onsdag faldt lidt tilbage ovenpå pæne stigninger mandag og tirsdag.
- Aktiemarkedet har sat sig en smule i dag på linie med de øvrige markeder i Europa. Så det tyder på, at investorerne lige skal finde pusten ovenpå fremgangen først på ugen. Men vi venter, at markedet holder niveauet i morgen, fordi efterspørgslen stadig er god, siger en handler.
KFX indekset faldt onsdag med 1,30 point til 130,19.
(c) Reuters Limited 1996.
