AKTIER GAV BEDST UDBYTTE I FJOR HOS SYD INVEST.

KØBENHAVN, 6 februar (Reuter) - Aktierne gav i fjor det største udbytte hos investeringsforeningen Syd Invest, fremgår det af en meddelelse med de foreløbige afkast, som foreningen har offentliggjort.
Størst afkast gav aktieafdelingen &quot;Europa&quot; med 30,8 pct., mens afdelingen &quot;Danmark&quot; gav 27,9 pct. &quot;Verden&quot; gav et afkast på 15,2 pct.
I afdelingen &quot;Latinamerika&quot; og &quot;Fjernøsten&quot; blev afkastet hhv. 27,5 pct. og 22,0 pct.
I afdelingerne med obligationer, der ikke er børsnoteret, blev afkastet noget lavere. De danske obligationspuljer gav hhv. 4,5 pct. og 8,0 pct. i afkast, mens de udenlandske obligationer kastede 10,9 pct. af sig.
- Morten Bonde Pedersen (+45) 33 96 96 51.
(c) Reuters Limited 1997.
