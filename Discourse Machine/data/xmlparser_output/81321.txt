Rekord-dag på dansk aktiemarked - KFX 1,8 pct op.

KØBENHAVN, 11 marts (Reuter) - Det var rekorddag på det danske aktiemarked tirsdag, hvor KFX-indekset steg 2,87 indekspoint til ny lukkerekord i 161,47, svarende til en stigning på 1,8 pct. Seneste rekord blev sat 20. februar, hvor KFX-indekset sluttede i 159,12. Den store fremgang tilskrives ikke mindst A. P. Møller papirerne, der steg 6-7 pct. Samtidig gik Novo Nordisk aktien 20 kr. frem til ny lukkerekord i kurs 695 før onsdagens regnskab.
- Fremgangen kan fortsætte onsdag. Som det ser ud nu, er der faktisk tale om stykmangel. Det virker som om, der ikke er flere aktier til salg, siger en handler.
(c) Reuters Limited 1997.
