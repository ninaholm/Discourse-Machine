MEDLEMSFORMUE I DANSK PORTEFØLJE FORDOBLET I 1996.

KØBENHAVN, 21 februar (Reuter) - Medlemsformuen i Dansk Portefølje blev mere end fordoblet i 1996, fremgår det af en pressemeddelelse fra investeringsforeningen.
Formuen blev øget til 490 mio. kr. fra 205 mio. kr. året før.
- Af formueforøgelsen på 285 mio. kr. stammer 26 mio. kr. fra årets afkast, mens nyindskudte midler udgjorde netto 259 mio. kr., skriver foreningen.
Afdeling 1, der investerer i internationale obligationer, fik et resultat på 20,3 mio. kr. - svarende til et afkast på 5,8 pct.
Afdeling 2, der investerer i aktier, opnåede et resultat på 5,8 mio. kr. - svarende til et afkast på 8,6 pct. for perioden april til december sidste år.
Begge afdelinger er kommet godt fra start i 1997, fremgår det.
- Ole Mikkelsen (+45) 33 96 96 54.
(c) Reuters Limited 1997.
