Danske aktier ventes at stige i takt med udlandet.

KØBENHAVN, 7 april (Reuter) - De danske aktier ventes at stige tirsdag i takt med de udenlandske markeder, vurderer en handler.
- Jeg regner med, at omsætningen vil være moderat, og at kurserne vil stige tirsdag, siger handleren, uden at ville sige, hvor meget.
Han forklarer, at det er de udenlandske markeder, der sætter retningen i det danske marked for tiden. Og både det engelske FTSE-indeks og det tyske DAX ligger mandag ved 16.30-tiden højere end fra morgenstunden. Det danske KFX-indeks steg mandag 2,08 point til 151,10.
-- Morten Bonde Pedersen (+45) 33 96 96 51.
(c) Reuters Limited 1997.
