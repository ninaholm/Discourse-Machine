HAANDVÆRKERBANKEN VIL ÅBNE TO NYE AFDELINGER.

KØBENHAVN, 25 februar (Reuter) - Haandværkerbanken vil som et led i bankens ekspansion etablere nye filialer i Slagelse og Haslev, oplyser banken tirsdag.
- Vi er i gang med forhandlinger om ledige lokaler i både Slagelse og Haslev - og hvis disse forhandlinger falder på plads, vil vi kunne åbne nye afdelinger i løbet af omkring et halvt år, siger Haandværkerbankens direktør Hermann Höhrmann.
Banken har specielt haft en stor tilgang af erhvervskunder fra dele af det sjællandske område.
Banken vil fra de nye afdelinger forbedre rådgivningen til de nye erhvervskunder i området, oplyser bankens direktør.
- Uffe Hansen (+45) 33 96 96 58.
(c) Reuters Limited 1997.
