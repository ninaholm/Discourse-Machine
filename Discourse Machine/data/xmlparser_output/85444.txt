Kampagne for mobiltelefoner koster ca 150 mio kr.

KØBENHAVN, 4 juli (Reuter) - Sommerens krig om mobiltelefonkunder, der brød ud den 20. maj og slutter i morgen, har kostet Tele Danmark og Sonofon ca. 150 mio. kr. tilsammen.
- Vi har hver fået godt 60.000 nye kunder, og hver kunde koster os omkring 1300 kroner. Der er nu også mange unge og studerende, som har købt mobiltelefoner. De er gået bort fra den almindelige fastnettelefon, siger vicedirektør i Sonofon Allan Koch til Reuters Finans fredag.
Kampagnen har med andre ord kostet selskaberne henved 150 mio. kr.
Sonofon kan ligesom Tele Danmark mærke, at danskerne benytter mobiltelefonerne over hele døgnet, hvilket er en ny tendens.
- Carl Johan Corneliussen (+45) 33 96 96 58.
(c) Reuters Limited 1997.
