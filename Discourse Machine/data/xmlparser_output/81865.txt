Sigte med intervention ændret i 1996 - Natbank.

KØBENHAVN, 20 marts (Reuter) - Nationalbanken ændrede i 1996 sigte med sine interventioner i valutamarkedet. Det fremgår torsdag af Nationalbankens årsberetning for 1996.
- Interventionerne har ikke været større end tidligere, men sigtet er blevet ændret. I 1995 skete valutakøbene med henblik på at tilbagekøbe den valuta, der var blevet solgt under valutakrisen i 1992-93. Hermed kunne statens udlandsgæld nedbringes. Siden har sigtet været at dæmpe de daglige udsving i kronekursen, skriver Nationalbanken i beretningen.
Netto købte Nationalbanken i 1996 valuta for 24,8 mia. kr. Heraf blev 4,0 mia. kr. brugt til at nedbringe statens udlandsgæld. Således blev valutareserven i 1996 forøget med 20,8 mia. kr. før kursreguleringer og udgjorde ved udgangen af året 85,2 mia. kr.
- Per Bech Thomsen (+45) 33 96 96 56.
(c) Reuters Limited 1997.
