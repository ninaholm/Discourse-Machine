V inviterer radikale til velfærdssamarbejde - Fogh.

KØBENHAVN, 11 august (Reuter) - Venstre er på praktisk talt alle punkter enig med Det radikale Venstre, når det gælder reformer af velfærdsstaten, siger Venstres politiske ordfører, Anders Fogh Rasmussen i en kommentar til det lille regeringspartis oplæg til en velfærdsreform.
- Oplægget fra de radikale viser, at den kommende borgerligt-liberale regering vil kunne gennemføre en reform af velfærdsstaten sammen med Det radikale Venstre. Derimod kan de radikale næppe komme igennem med reformer, så længe partiet har bundet sig så stærkt og ensidigt til Socialdemokratiet, siger Anders Fogh Rasmussen.
- Søren Linding Jakobsen (+45) 33 96 96 53.
(c) Reuters Limited 1997.
