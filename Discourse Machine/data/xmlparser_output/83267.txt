Sparbank Vest åbner filial i København.

KØBENHAVN, 1 maj (Reuter) - Sparbank Vest vil i efteråret åbne sin første afdeling i København. Det bliver tilmed bankens første afdeling uden for Jylland. Det fremgår af en meddelelse fra Sparbank Vest torsdag.
Afdelingen vil blive placeret i det centrale København nærmere betegnet Åbenrå 18, som Skive Sparekasses Fond har købt.
- Bag beslutningen om at etablere sig i København, ligger ønsket om at skabe et større og bredere kundeunderlag, hedder det i meddelelsen.
Sparbank Vest har i forvejen 30 afdelinger spredt ud over Jylland.
- Eva Elgaard Pedersen (+45) 33 96 96 55.
(c) Reuters Limited 1997.
