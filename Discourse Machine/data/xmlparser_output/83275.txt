500.000 danske familier købte mobiltelefon i 1996.

KØBENHAVN, 2 maj (Reuter) - Næsten en halv milion danske familier anskaffede sig en mobiltelefon i 1996. Flere købte mere end en telefon, hvormed det samlede salg nåede op på 600.000, viser tal fra Gallup, som Leverandørforeningen for Radio-og Telekommunikation (LRF) har bestilt.
- I alt har eller disponerer omkring 900.000 danske husstande - eller 38 pct. - over mindst en mobiltelefon, skriver LRF.
Analysen er foretaget i begyndelsen af 1997 og omfatter godt 2.000 interviews over hele landet. Rene erhvervs-telefoner er ikke medtaget i undersøgelsen.
Gallup er ydermere fundet frem til, at kun tre pct. af mobil-brugerne anvender telefonen til mere avancerede teknologiske muligheder som at sende data eller fax via PC.
De fleste mobiltelefoner er købt hos en radio/TV-forhandler (34 pct.), mens mobiltelfonforhandlere kommer ind på andenpladsen (27 pct.) og varehuse på trediepladsen (16 pct.).
Tre ud af fire ejer deres egen mobiltelefon, mens resten ejes af et firma, fremgår det.
- Søren Linding Jakobsen (+45) 33 96 96 53.
(c) Reuters Limited 1997.
