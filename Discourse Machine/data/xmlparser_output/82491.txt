CIC forventer ord 97-resultat på niveau med 1996.

KØBENHAVN, 10 april (Reuter) - Continental Investment Company (CIC) har beherskede forventninger til udviklingen i 1997, fremgår det af et referat fra selskabets ordinære ordinære generalforsamling.
- De første måneder af 1997 har været præget af fortsat afmatning. Forventningerne til 1997 er derfor fortsat beherskede. Det skønnes, at det vil være muligt at forbedre indtjeningen i det vigende marked, således at resultatet af den ordinære drift bliver på niveau med 1996, hedder det i referatet fra generalforsamlingen.
I 1996 fik CIC et ordinært resultat efter skat på 1,5 mio. kr. ud af en omsætning på 41,2 mio. kr.
- Eva Elgaard Pedersen (+45) 33 96 96 58.
(c) Reuters Limited 1997.
