Højere aktiekurs tvinger ATP til salg - Heinesen.

KØBENHAVN, 12 august (Reuter) - Aktieloftet vil tvinge ATP til at sælge gode aktier inden for en overskuelig tid, og dermed får pensionisterne en dårligere pension. Det skrev ATP&apos;s formand Knud Heinesen til arbejdsminister Jytte Andersen i et brev den 24. marts 1997, som Reuters Finans tirsdag har fået aktindsigt i.
Det fremgår heri, at ATP&apos;s bestyrelse på sit møde 19. marts besluttede at henvende sig til ministeren. En sådan beslutning kan kun vedtages i ATP, når LO&apos;s og DA&apos;s repræsentanter er helt enige, sådan som ATP-loven kræver.
Knud Heinesen skriver, at ATP ønsker &quot;en ligestilling med hensyn til investeringer, således at ATP får samme muligeder for at investgere i aktier som andre pensionsforsikrings-institioner.&quot;
- Det skal i denne forbindelse bemærkes, at de nuværende rammer vil kunne betyde, at ATP i tilfælde af fortsat stigende aktiekurser vil blive tvunget til at realisere gode værdipapirer inden for en overskuelig tid alene af hensyn til investeringsloftet. Derved vil de kommende pensionister miste mulighederne for yderligere værdistigninger på disse papirer og dermed også få en dårligere pension, skrev formanden Knud Heinesen.
Finansrådets formand, Unibanks direktør Thorleif Krarup, siger til Reuters Finans, at pengeinstitutterne står helt bag ATP&apos;s og LD&apos;s ønsker om ligestilling med pensionskasserne, og han har heller ikke noget imod at få sat aktieloftet op til 50 pct.
- De efterhånden mange år med pensionskasserne, ATP og LD har vist, at de optræder yderst fornuftigt med deres investeringer, og jeg tror ikke det vil forholde sig anderledes ved et højere aktieloft, så den bestræbelse står Finansrådet bag, siger Thorleif Krarup.
- Erik Matzen (+45) 33 96 96 51.
(c) Reuters Limited 1997.
