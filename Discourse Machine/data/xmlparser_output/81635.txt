ISS 96-res tegner godt for fremtiden - analytiker.

KØBENHAVN, 18 marts (Reuter) - ISS&apos; netop aflagte regnskab for 1996 tegner godt for koncernens fremtid, er den umiddelbare reaktion fra en ISS-aktieanalytiker. Det på trods af koncernen kom ud af 1996 med et underskud på 1.856 mio. kr. mod et revideret overskud på 20 mio. kr. i 1995.
- Specielt uden ISS Inc. ser det fornuftigt ud. Driften i Scandinavia og Europe divisionerne ser faktisk en anelse bedre ud end forventet, siger en analytiker.
Inklusive aktiviteterne i ISS Inc. kom koncernen ud af 1996 med et driftsresultat på 619 mio. kr. mod 572 mio. kr. På forhånd havde en række analytikere over for Reuters Finans forventet et driftsresultat på 630 mio. kr.
Uden de amerikanske aktiviteter gav driften et overskud på 553 mio. kr. i 1996 mod 405 mio. kr. året før.
(c) Reuters Limited 1997.
