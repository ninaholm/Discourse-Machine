PSC overtager Danyard for 100 mio USD - Lauritzen.

KØBENHAVN, 1 april (Reuter) - J. Lauritzen Holding har tirsdag i Kuala Lumpur i Malysia indgået en aftale med Penang Shipbuilding Construction (PSC), hvorefter PSC overtager 48 pct. af aktiekapitalen i Danyard A/S samt 40 pct. af aktiekapitalen i et udskilt Danyard Aalborg for ialt 100 mio. US-dollars. Det fremgår af en meddelelse til Fondsbørsen.
Ved aftalens indgåelse er der deponeret en mio. USD. Yderligere ni mio. USD stilles som sikkerhed, når de malaysiske myndigheder i løbet af to-tre måneder har godkendt aftalen.
- De resterende 90 mio. USD betales ved final closing, der forudsættes at ske inden udgangen af august 1997 efter godkendelse af købers aktionærkreds, skriver J. Lauritzen.
(c) Reuters Limited 1997.
