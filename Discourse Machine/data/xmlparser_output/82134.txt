KFX falder 2 pct, ventes falde 3 pct - dealer.

KØBENHAVN, 1 april (Reuter) - KFX-indekset faldt tirsdag i løbet af den første handelstime 3,12 indekspoint til 151,46, svarende til et fald på 2,20 pct. Det store fald er ifølge handlere en reaktion på påskens markante kursfald på det amerikanske aktiemarked, hvor Dow Jones indekset fra onsdag til mandag faldt 4,3 pct.
- Det er gået, som vi ventede fra morgenstunden. Men et yderligere fald på omkring 1 pct. må ventes, når vi får alle KFX-papirerne handlet, siger en aktiedealer.
Ni af de 20 KFX-papirer var således ikke handlet kl. 10.00.
Det britiske FTSE 100 indeks var kl. 10.00 faldet 2,27 pct., mens det franske CAC 40 indeks var faldet 2,69 pct.
- Stig Ørskov Pedersen (+45) 33 96 96 59.
(c) Reuters Limited 1997.
