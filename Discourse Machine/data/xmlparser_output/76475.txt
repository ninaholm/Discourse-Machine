NOVO LÆNGST FREMME I MEIOSE-FORSKNING - NOVO.

KØBENHAVN, 24 september (Reuter) - Der er andre end Novo Nordisk og Schering, der forsker i fertilitetsprodukter, men indenfor meiose-aktiverende substanser (MAS) er Novo flere skridt foran konkurrenterne, vurderer Novo selv.
- Vi er klart dem, der er nået længst. Vi startede forskningen for ca. to år siden i samarbejde med en læge på Rigshospitalet, siger Anders Rosbo fra Novo Nordisk Koncern Kommunikation til Reuters Finans tirsdag.
Novo meddelte tidligere tirsdag, at Novo og den tyske medicinalkoncern Schering har indgået et samarbejde.
De to medicinalkoncerner skal samarbejde om at forske og udvikle stoffer, som kan hjælpe ufrivilligt barnløse par med at få børn, og stoffer, som modsat kan bruges til at forhindre uønsket graviditet.
[MORE].
