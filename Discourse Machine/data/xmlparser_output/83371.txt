Falck venter reddere genoptage arbejdet snart.

KØBENHAVN, 5 maj (Reuter) - De henved 85 Falckreddere i Århus-området, som mandag formiddag gik i strejke, ventes at genoptage arbejdet i løbet af aftenen. Det oplyser Falcks pressechef, Niels Petersen, til Reuters Finans.
- De 85 reddere har nu markeret deres utilfredshed med overenskomst-forhandlingerne, men jeg regner med, at de går i arbejde i aften eller i morgen tidlig, siger Niels Petersen.
Tidligt mandag morgen var Silkeborg området ramt af 40 Falck-redderes arbejdsnedlæggelse, men de genoptog arbejdet før middag.
Falckreddernes organisation og Falck har ellers aftalt møde i Forligsinstitutionen i denne uge. I sidste uge markerede redderne i Københavns Amt deres utilfredshed.
Der har trods arbejdsnedlæggelserne hele tiden været et nødberedskab klar på Falck-stationerne, oplyser Falck.
- Carl Johan Corneliussen (+45) 33 96 96 57.
(c) Reuters Limited 1997.
