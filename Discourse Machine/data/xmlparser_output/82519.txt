Dyrup gav større overskud hos MTH i 1996.

KØBENHAVN, 10 april (Reuter) - Glædesbarnet i Monberg &amp; Thorsen Holding (MTH) i 1996 var datterselskabet, S. Dyrup &amp; Co., fremgår det af selskabets årsregnskab for 1996.
Regnskabet viste et ordinært resultat efter skat i MTH på 130 mio. kr. mod 116 mio. kr. året før.
- Udviklingen skyldes større indtægt fra S. Dyrup &amp; Co., som primo 1996 blev hel-ejet, skriver MTH, der ejer fire større selskaber.
Foruden Dyrup er det Codan Gummi, Monberg &amp; Thorsen og Nomeco.
(c) Reuters Limited 1997.
