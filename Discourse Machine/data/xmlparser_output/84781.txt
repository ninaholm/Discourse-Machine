Presserunde - Erhverv mandag 16 juni.

Reuters står ikke inde for avisartiklernes nøjagtighed 1) FLS Industries er ramt af den kinesiske vrede over den danske regering. Forhandlingerne om store ordrer gik helt i stå, da Danmark gik i spidsen for et forslag i FN, der fordømte Kinas overtrædelse af menneskerettighederne. Også landbruget er ramt af Kinas vrede, og i Dansk Industri venter man, at den stigende eksportkurve til Kina tager et knæk om nogle måneder. (Børsen side 1, 17, 18, 19 og 20)
2) Tele Danmark forhandler om køb af det tyske mobiltelefon-selskab Talkline, der køber og videresælger net-kapacitet til forbrugerne. Prisen ventes at være på ca. en mia. kr., og forhandlingerne ventes afsluttet om en til to uger, meddeler Tele Danmark. (Børsen side 6)
3) Cheminovas direktør Bjørn Albinus beskyldning mod DR-TVs program &quot;Made In Denmark&quot; er &quot;beskidt og sjofel&quot;, siger Jørgen Pedersen, som var redaktør på det pågældende program. Bjørn Albinus har beskyldt journalisterne for at have iscenesat sekvenser, og det får nu DR til at true direktøren med en injuriesag. (Jyllands-Posten side 3)
4) Ugens Aktie i Berlingske Tidende: Elite Shipping (Berlingske Erhverv side 7)
5) Ugens Aktie i Jyllands-Posten: Incentive (Jyllands-Posten Erhverv &amp; Økonomi side 7)
(Presserunden er udarbejdet af Finansinformation).
(c) Reuters Limited 1997.
