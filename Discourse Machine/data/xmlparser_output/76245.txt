NORDBANKEN VIL INDLØSE AKTIER FOR FEM MIA SEK.

STOCKHOLM, 11 september (Reuter) - Nordbanken vil indløse egne aktier til en værdi af fem mia. kr., oplyser den svenske bank i en pressemeddelelse onsdag. Antallet af aktier bliver dermed mindsket med 15-18 pct.
Alle aktionærer får mulighed for at indløse aktier, og den svenske stat vil deltage med hele sin beholdning af aktier.
Indløsningsbeløbet pr. aktie foreslås at ligge ca. tre pct. under markedsprisen i et interval på 130-155 SEK.
- Ved en sådan pris vil en indløsning være mere gunstig for staten end et salg på markedet. Samtidig kan det generelt set være mere fordelagtig for de øvrige aktionærer ikke at udnytte tilbuddet om indløsning, skriver Nordbanken.
Hvis den svenske stats udbud udnyttes fuldt ud, vil dens ejerandel mindskes til 58 pct. af aktierne mod nu 65,5 pct.
