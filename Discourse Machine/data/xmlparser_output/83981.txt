Sivende aktiemarked med lav omsætning i udsigt.

KØBENHAVN, 23 maj (Reuter) - Fredagens danske aktiemarked ventes at fortsætte, hvor det slap torsdag - med sivende kurser og lav omsætning. Et fald i det amerikanske Dow Jones indeks på 0,4 pct. torsdag, fortsat stigende amerikanske renter og en svagere amerikansk dollar er alle faktorer, der trækker ned i markedet. Samtidig går det amerikanske marked en lang weekend i møde med Memorial Day på mandag, hvilket allerede fredag ventes at give et noget afdæmpet amerikansk aktiemarked.
- Højere renter sendte kurserne ned i går. Derfor vil der igen fredag være fokus på renterne, siger en handler.
(c) Reuters Limited 1997.
