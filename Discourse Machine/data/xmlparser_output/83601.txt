Lykketoft håber på uændret vækst i kommunerne.

KØBENHAVN, 13 maj (Reuter) - Finansminister Mogens Lykketoft håber, at kommunernes og amternes budgetter vil stige med samme takt i 1998 som de foregående år. til gengæld tror han ikke på en nul-vækst. Det sagde han på et pressemøde umiddelbart efter offentliggørelsen af Budgetredegørelse 97.
- Presset for at forbedre sygehusstandarden og psykiatrien og flere andre områder er for stort både i kommunerne og i Folketinget til, at jeg tror på en absolut nul-vækst, sagde Lykketoft og henviste til forhandlingerne mellem staten og (amts-)kommunerne om kommunernes og amternes budgetter, der indledes den 23. maj 1997.
(c) Reuters Limited 1997.
