Valuta - DEM svagere i de fleste valutakryds.

KØBENHAVN, 27 januar (Reuter) - D-marken ligger
blandet i de europæiske kryds, men den tyske valuta er til
formiddag svækket over for flertallet af de europæiske
valutaer.
- Inflationstallet fra Hessen gik dog næsten sporløst
hen over valutamarkedet, fortæller en valutahandler.
Han hentyder til CPI fra Hessen, der ved 9.30-tiden
blev offentliggjort til en stigning på 1,6 pct. i januar
mod 1,4 pct. i december
Den amerikanske valuta ligger på samme kursniveau som
fredag eftermidddag i forhold til japanske yen.
Dollaren får dog støtte fra fornyet ængstelse over den
japanske banksektor, siger en dealer.
- De japanske aktieindeks faldt næsten to pct. efter
rygter om, at bankerne stadig har problemer, og at nogle
af dem kan se frem til store tab på derivater, siger
dealeren.
Bekymringen for bankerne har også smittet af på den
japanske yen og yen-nominerede obligationer mandag,
oplyser han.
Mandag eftermiddagen kommer kun et enkelt nøgletal.
Det drejer sig om boligsalg for december fra USA kl.
16.00. Forventningerne til nøgletallet lyder på fire mio.
Økonomernes estimater ligger mellem 3,9 mio. og 4,2 mio.
DEM/DKK  USD/DKK FRF/DKK USD/JPY USD/DEM
Mandag    11.36  3,8125   6,2415  1,1305  119,15  1,6375
Fredag    15.25  3,8155   6,2235  1,1310  119,10  1,6315
(/klp).
(c) Reuters Limited 1997.
