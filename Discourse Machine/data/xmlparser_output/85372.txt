Reuters Finans - Sommerquiz - Tour de France 1997.

KØBENHAVN, 3 juli (Reuter) - Så er det quiztid for alle cykelentusiasterne blandt Reuters Finans&apos; læsere. Tour de France er overskriften på sommerquiz&apos;en, hvor læserne hver dag i Tour de France-perioden kan gætte med og vinde.
Hovedpræmien er en specialbygget aluracer fra Heino Cykler til en værdi af ca. kr. 8.000, mens den daglige spurtpræmie er tre flasker rødvin.
Hovedspørgsmålet, der gælder cyklen, er: Hvem vil stå øverst på sejrsskamlen, når rytterne er kørt over målstregen på Champs Elysées søndag den 27. juli 1997?
Da de fleste sandsynligvis lader sig rive med af Riis-feberen og tipper på &quot;Ørnen fra Herning&quot;, udvides spørgsmålet. Der skal også gættes på den endelige vinder af den grønne pointtrøje og af den prikkede bjergtrøje.
Vinderen er den, der rammer flest rigtige. I tilfælde af flere rigtige besvarelser, trækkes der lod blandt de rigtige svar.
Svarene på hovedspørgsmålene skal indsendes senest torsdag den 10. juli kl. 13.00. Vinderen af hovedpræmien offentliggøres mandag den 28. juli 1997 kl. 15.00.
De daglige Tour-spørgsmål om tre flasker rødvin udsendes hver børsdag kl. 10.15 sammen med navnet på gårsdagens vinder. Svarene på dagens spørgsmål skal indsendes senest kl. 13.00 samme dag. I tilfælde af flere rigtige svar, trækkes der også her lod blandt de rigtige besvarelser.
Send svarene, med tydelig angivelse af navn, ansættelsessted og adresse, telefon-og faxnummer, til Reuters Finans på fax: 33 93 84 57 (kun svar via fax accepteres). HOVEDSPØRGSMÅL:
Hvem vinder følgende trøjer i Tour de France 1997:
Den gule førertrøje: Den grønne pointtrøje: Den prikkede bjergtrøje:
Svarfrist: Torsdag den 10. juli kl. 13.00 God fornøjelse! Tour-Redaktionen (+45) 33 96 96 56.
(c) Reuters Limited 1997.
