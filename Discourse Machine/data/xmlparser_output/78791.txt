DANSK PORTEFØLJE GODKENDT SOM FONDSMÆGLERSELSKAB.

KØBENHAVN, 7 januar (Reuter) - Dansk Portefølje har fået Finanstilsynets tilladelse til at drive fondsmæglerselskab, oplyser Dansk Portefølje i en pressemeddelelse.
Et fondsmæglerselskab har adgang til at handle værdipapirer direkte på Københavns Fondsbørs.
Dansk Portefølje er ejet af en kreds af store danske institutioner, bl.a. ATP, Kommunernes Pensionsforsikring, Lønmodtagernes Dyrtidsfond, PKA, Codan Bank, Sparinvest og Lån &amp; Spar Bank.
- Selskabets forretningsområder er afgrænset til udelukkende at omfatte forvaltning af værdipapirporteføljer for en bredt sammensat kundekreds bestående af pensionskasser, erhvervsvirksomheder, foreninger, fonde og større private investorer. Den forvaltede formue udgør i dag mere end ni mia. kr., skriver Dansk Portefølje.
Selskabet skifter i forbindelse med tilladelsen navn til Dansk Portefølje Fondsmæglerselskab. (/uha).
(c) Reuters Limited 1997.
