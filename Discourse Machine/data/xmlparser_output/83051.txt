SAS indbyder til pressemøde om storalliance 14/5.

KØBENHAVN, 28 april (Reuter) - SAS indbyder for første gang officielt til pressekonference for at fortælle om det seneste tiltag i udviklingen af det skandinaviske flyselskabs strategiske samarbejder. Det fremgår af en pressemeddelelse mandag.
- Ledelsen i SAS, United Airlines, Lufthansa, Thai Airways International og Air Canada vil på en pressekonference den 14. maj 1997 offentliggøre sine planer for at etablere en multilateral alliance, skriver SAS.
De fem selskaber har i dag alle bilaterale samarbejdsaftaler, som skal udvikles i en multilateral retning, anfører SAS. Der bliver ikke tale om nogen ændringer i ejerstrukturen, understreger SAS, der samtidig slår fast, at alle selskaber beholder deres egen identitet.
Et udvidet samarbejde mellem alliancepartnerne har flere gange inden for de sidste måneder været genstand for megen spekulation.
- Søren Linding Jakobsen (+45) 33 96 96 53.
(c) Reuters Limited 1997.
