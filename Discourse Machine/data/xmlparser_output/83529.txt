Saga ser juni Brent på 18-19 USD i uge 20.

KØBENHAVN, 12 maj (Reuter) - Et lavt niveau for de amerikanske benzinlagre vil i den kommende uge være med til at støtte prisen på råolie. Det vurderer det norske olieselskab Saga Petroleum i sin ugentlige markedsrapport. Saga forventer, at prisen på en tønde råolie til lastning i juni vil ligge mellem 18 og 19 USD.
- En faktor som kan støtte priserne på dette niveau er de lave amerikanske benzinlagre kombineret med lavere benzinpriser i USA set i forhold til samme periode i fjor, skriver Saga.
Sidste uges lagerstatistik fra American Petroleum Institute viste, at der er ca. 13,2 mio. tønder benzin færre på lager i USA i øjeblikket i forhold til den samme periode sidste år.
- Eva Elgaard Pedersen (+45) 33 96 96 57.
(c) Reuters Limited 1997.
