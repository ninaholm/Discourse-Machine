UNIBANK ARRANGERER OBLIGATIONSLÅN PÅ 150 MIO FIM.

KØBENHAVN, 25 september (Reuter) - Unibank arrangerer et 10-årigt obligationslån med &quot;step-up&quot; kupon og mulighed for indfrielse efter fem år for finske Kommunefinans AB, oplyser Unibank onsdag.
Lånet er på nominelt 150 mio. FIM og udløber den 18. september 2006.
Kuponrenten udgør de første fem år 5,875 pct., og i år seks til 10 er kuponrenten 8,950 pct. Emissionsprisen er 99,30, og obligationerne kan med et varsel på mindst 30 dage til den 18. september 2001 indfries til kurs 100.
Kommunefinans er en offentlig finsk udsteder af værdipapirer med en rating på Aaa/AAA i FIM, oplyser Unibank. (/jnu).
(c) Reuters Limited 1996.
