FERIE TRAK OLIETANKERES AKTIVITET NED, RATE FALDT.

OSLO 6 januar (Reuter) - Juleferien lagde en dæmper
på aktiviteten på markedet for de store olietankskibe i
sidste uge. Markedet var samtidig præget af faldende rater
på standardstrækningen Den Persiske Golf-Rotterdam.
Det fremgår mandag af det norske skibsmæglerfirma,
Bassøe Shipbrokers&apos; ugentlige rapport.
Således faldt fragtraten for de store olietanksskibe
over 160.000 tons dødvægt (VLCC&apos;er) med 2,5 point til WS
52,5 point på nævnte standardstrækning. WS er et indeks,
der angiver fragtrater uafhængigt af skibenes størrelse og
rute. På øvrige strækninger var der kun mindre ændringer.
I Danmark er det først og fremmest rederiet A. P.
Møller , der har olietankskibe. Men
også D/S Torm og D/S Norden er
beskæftiget med sejlads af råolie.
Bassøe rapporterer om følgende rater for en VLCC
(265-275.000 tons dødvægt) på strækningen Golfen-Rotterdam
(WS-point):
3.jan  27.dec    20.dec    13.dec    6.dec   52,5    55  52,5  50  50
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollars):
3.jan 27.dec    20.dec    13.dec    6.dec
15.600     14.400    12.800    11.400    10.800
(115) (116)     (114)     (111)     (116)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
3.jan 27.dec    20.dec    13.dec    6.dec
24.900     23.600    21.900    20.150    19.800
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 3. januar var det 0,5 mio. tons ledig spottonnage
(en enkelt ULCC&apos;er) i Den Persiske Golf. Dette er uændret
fra ugen før.
De næste 15 dage vil 3,7 mio. tons ledig spottonnage
ankomme til Den Persiske Golf fordelt på fem af de største
olietankskibe på over 320.000 ton (ULCC&apos;er) og otte
VLCC&apos;er. Dette er 1,5 mio. tons mere end ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio. tons dødvægt
I 1994 var tilgangen 9,7 mio. dwt.
Der blev ikke rapporteret om nogle store tanksskibe
solgt til skrot. Således blev der i alt skrottet 15
stortankere i 1996 mod 30 stortankere i 1995.
(/Reuter/uha).
(c) Reuters Limited 1997.
