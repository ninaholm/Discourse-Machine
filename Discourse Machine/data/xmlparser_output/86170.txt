Tele Danmark får mobillicens i Østrig - Tele DK.

KØBENHAVN, 1 august (Reuter) - Tele Danmark har sammen med norske Telenor, engelske Orange, tyske VIAG og østrigske Radex Heraklith og den østrigske bank, Constantia, fået tildelt en landsdækkende DCS 1800 mobillicens i Østrig, oplyser selskabet fredag.
Tele Danmarks andel i konsortiet, Connect Austria, er 15 pct., og licensbetalingen udgør 2,3 mia. ATS (ca. 1,245 mia. kr.).
(c) Reuters Limited 1997.
