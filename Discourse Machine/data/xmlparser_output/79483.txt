LARS KOLIND MODTAGER MANAGEMENTPRISEN - MANA.

KØBENHAVN, 28 januar (Reuter) - Adm. direktør Lars Kolind, Oticon, modtager tirsdag Managementprisen 1996, skriver lederorganisationen MANA i en pressemeddelelse.
- Prisen tildeles Lars Kolind for hans vision, mod og evner til at gå nye veje som leder, skriver MANA.
I begrundelsen for pristildelingen fremhæves Lars Kolind for sin utraditionelle lederstil og hans nærmest provokatoriske opgør med organisationsmæssige traditioner.
Managementprisen gives til ledere, der gennem en bemærkelsesværdig indsats har skabt væsentlige resultater eller markant forbedret deres virksomheders position.
- Ifølge bedømmelseskomiteen har Lars Kolinds ledelse frigjort både stor kreativitet og handleevne hos Oticons medarbejdere - og har derved været en væsentlig forudsætning for den succes, som Oticon har haft gennem de senere år, skriver MANA.
Blandt de tidligere prismodtagere er Palle Marcus, Danisco, Niels Due Jensen, Grundfos og Anders Knutsen, B&amp;O. (/mbp).
(c) Reuters Limited 1997.
