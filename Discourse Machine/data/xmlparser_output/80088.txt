ISS HAR TJENT MERE PÅ DRIFTEN I 96 END I 95 - BLAD.

KØBENHAVN, 12 februar (Reuter) - Rengøringskoncernen ISS har tjent væsentligt mere på driften i 1996 end i 1995, fremgår det af en artikel i ISS-News, som koncernen udgiver.
- Den stærke udvikling i vores skandinaviske og europæiske divisioner betyder, at vi venter betydelig højere driftsoverskud i 1996 end i 1995, skriver koncerndirektør Waldemar Schmidt i bladets leder.
Koncernen havde i 1995 et driftsoverskud på 572,1 mio. kr., mens overskuddet af den ordinære drift var 380,9 mio. kr.
(c) Reuters Limited 1997.
