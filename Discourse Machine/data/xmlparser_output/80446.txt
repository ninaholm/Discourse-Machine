96-OVERSKUD I SPAR VESTSJÆLLAND LAVERE END I 95.

KØBENHAVN, 20 februar (Reuter) - 1996-resultate i Sparekassen Vestsjælland blev 14 pct. lavere end overskuddet i 1995, fremgår det af sparekassens årsregnskab torsdag.
I 1996 blev det ordinære resultat før skat på 57,8 mio. kr. mod 67,6 mio. kr. i 1995. Alligevel udtrykker sparekassens ledelse tilfredshed med resultatet.
- Resultatet er meget tilfredsstillende. Sparekassen har endnu en gang forøget sin basisindtjening, skriver sparekassen i sin regnskabsmeddelelse.
Selve sparekassedriften gav et overskud i 1996 på 35,5 mio. kr. mod 28,9 mio. i fjor.
At det samlede resultat alligevel blev lavere skyldes, at overskuddet på kursreguleringerne faldt med 58,3 pct. fra 21,8 mio. kr. til 9,1 mio. kr.
- Morten Bonde Pedersen (+45) 33 96 96 51.
(c) Reuters Limited 1997.
