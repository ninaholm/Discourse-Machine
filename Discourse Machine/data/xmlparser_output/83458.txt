Bruttoskat-ændring eklatant forligsbrud - CD.

KØBENHAVN, 7 maj (Reuter) - Regeringen, SF og Enhedslisten står bag et lovforslag, der sikrer, at arbejdsmarkedsbidraget, bruttoskatten, ikke sættes ned til 7,9 pct. fra 8,0 pct. til næste år, som skattereformen ligger op til. Det er et eklatant forligsbrud, siger CD&apos;s finanspolitiske ordfører Peter Duetoft til Radioavisen onsdag morgen.
- Det er det mest eklatante forligsbrud, der er sket på Christiansborg i årevis, siger Peter Duetoft.
Finansminister Mogens Lykketoft kalder derimod ændringen for en &quot;praktisk, teknisk justering&quot;.
CD var sammen med Socialdemokratiet og de Radikale bagmændene bag skattereformen, der løber frem til og med 1998.
- Søren Linding Jakobsen (+45) 33 96 96 53.
(c) Reuters Limited 1997.
