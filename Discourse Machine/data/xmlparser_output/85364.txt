Positivt aktiemarked ses fortsætte torsdag.

KØBENHAVN, 2 juli (Reuter) - Det danske aktiemarked er så gennemsyret af positive undertoner, at der også torsdag er lagt op til nye rekordhøjder, vurderer en aktiehandler.
- Hvis den amerikanske dollar holder sit stærkere niveau, og hvis obligationerne ligger uændret hen over FOMC-mødet, burde der ikke være noget i vejen for, at markedet fortsætter op, siger samme markedsdeltager.
KFX-indekset steg onsdag 0,95 point til 175,58.
Han påpeger, at en korrektion vil være naturlig efter så markante kursstigninger, men han forventer ikke, at den kommer på det helt korte sigt.
(c) Reuters Limited 1997.
