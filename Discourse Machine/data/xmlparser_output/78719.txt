Valuta - USD mod nye rekorder vs JPY og DEM.

KØBENHAVN, 6 januar (Reuter) - Den amerikanske dollar
fortsætter sin fremfærd over for D-mark og yen efter
fredagens stigning i det amerikanske Dow Jones
aktie-indeks på 1,58 pct.
Pessimisme omkring den japanske og den tyske økonomi
er ligeledes medvirkende til at understøtte dollaren,
forlyder det i markedet.
Dollaren nåede 117 yen, det stærkeste niveau siden
marts 1993 og 1,5714 D-mark i nattens fjernøstlige handel,
men faldt over for yen tilbage til fredagens niveau 115,80
i Europa mandag formiddag. D-mark handles omkring 1,5660.
Analytikere fortæller, at svage kapitalmarkeder i
Japan kombineret med en lav rente fortsat skaber
kapitaludstrømninger fra Japan, hvilket svækker den
japanske yen.
Gerard Lyons fra DKB International i London ser
dollaren styrkes yderligere i det nye år.
Japans vice-finansminister Tadashi Ogawa gav mandag
midlertidigt yen&apos;en kunstigt åndedræt ved at sige, at
Japan fortsat ville reagere på overreaktioner på
valutamarkederne, samt at en yen-svækkelse eller
-styrkelse ikke var konstruktivt for den japanske økonomi.
@
Derudover mente han stadig, at det økonomiske opsving
fortsætter i Japan.
Den danske krone klarer sig fortsat stærkt over for
D-mark og handles omkring figuren 3,8200 DEM/DKK.
DEM/DKK  USD/DKK FRF/DKK USD/JPY USD/DEM
Mandag    10.58  3,8200   5,9795  1,1310  115,80  1,5660
Fredag    14.50  3,8205   5,9290  1,1310  115,90  1,5430
(/clm).
(c) Reuters Limited 1997.
