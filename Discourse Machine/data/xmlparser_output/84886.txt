Svensk bank afviser fusion med BG Bank - avis.

KØBENHAVN, 18 juni (Reuter) - BG Bank kan blive en interessant samarbejdspartner for den svenske Föreningssparbanken, men en fusion er ikke aktuel, oplyser Göran Collert fra Föreningssparbanken til den svenske avis FinansTidningen onsdag.
- Vi har en tydelige Norden-strategi, men i den indgår ikke, at vi skal gå ind og drive lokal bankvirksomhed i andre lande, siger Göran Collert, der er ordførende direktør i Föreningssparbanken.
Til gengæld forudser han, at der vil blive en fælles nordisk produktplatform, hvor bankens to datterselskaber, Robur og Spintab, får en vigtig rolle, og her kan BG Bank komme ind i billedet, fordi de to banker kender hinanden fra samarbejdet i Nordic Banking Group, hvor der også indgår finske og norske banker.
Bankanalytikeren Catherine Woods fra investeringsbanken JP Morgan udpegede tirsdag over for Reuters Finans Föreningssparbanken og Unibank som de to mest sandsynlige bejlere til BG Bank.
Spekulationerne om BG Bank er opstået efter at banken har opgivet det tætte samarbejde med Nykredit
Föreningssparbanken er resultatet af en fusion mellem svenske Swedbank og Föreningsbanken, og banken ejer allerede fem pct. af aktiekapitalen i BG Bank.
- Ole Mikkelsen (+45) 33 96 96 54.
(c) Reuters Limited 1997.
