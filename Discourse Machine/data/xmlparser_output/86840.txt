Midtbank ændrer Novo-anbefaling til hold fra køb.

KØBENHAVN, 19 auguST (Reuter) - Midtbank ændrer sin anbefaling på Novo Nordisk til hold fra køb oven på Novo Nordisks halvårsregnskab.
- Novo Nordisk offentliggjorde et regnskab, der på bundlinien var bedre end markedsforventningerne. Imidlertid stod en positiv valutakursudvikling for 25 pct. af omsætnings-og indtjeningsstigningen, mens 75 pct. er opnået ved hjælp af volumenforbedringer og et forbedret produktmix, skriver Midtbank og fortsætter:
- Især det amerikanske marked, hvor det blandt andet er svært at fastholde medarbejderne, er under pres, og introduktionen af bløderproduktet NovoSeven er blevet udskudt. Godkendelsen er dog højt prioriteret hos FDA. Vi ændrer vor anbefaling fra køb til hold, skriver Midtbank.
Novo Nordisk fik i 1. halvår et resultat før skat på 1.345 mio. kr. mod 1.229 mio. kr. i samme periode i 1996, en stigning på ni pct.
- Carl Johan Corneliussen (+45) 33 96 96 58.
(c) Reuters Limited 1997.
