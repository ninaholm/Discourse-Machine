Svenske Pripps vil sælge øl i Danmark - avis.

KØBENHAVN, 21 april (Reuter) - Det svenske bryggeri Pripps vil etablere sig i Danmark for at tage konkurrencen op med grænsehandlen, der er forårsaget af høje svenske skatter på øl. Det skriver Dagens Industri mandag.
- Vi kan ikke bare se på, at vores salg i Sverige mindskes, når svenskerne køber deres øl i Danmark i stedet, siger Björn Persson, chef for Pripps i Danmark.
Allerede fra næste uge vil lastbiler lastet med svensk stærk øl begynde at rulle over grænsen for at servicere tørstige svenske kunder i butikker i Helsingør, København, Dragør, Frederikshavn og Grenå.
Det svenske bryggeri forventer ikke, at danskerne vil begynde at drikke svensk øl.
- Eva Elgaard Pedersen (+45) 33 96 96 58.
(c) Reuters Limited 1997.
