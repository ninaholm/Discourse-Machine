NYT INFLATIONSINDEKS FLYTTER KUN LIDT - SHB.

KØBENHAVN, 20 NOVEMBER (REUTER) - DANMARKS STATISTIKS ÆNDRING AF METODEN TIL OPGØRELSE AF INFLATIONEN I SAMFUNDET FÅR LANGT FRA DEN BETYDNING, SOM FLERE ØKONOMER PÅ FORHÅND HAVDE VENTET, OPLYSER ØKONOM THOMAS THYGESEN FRA SVENSKA HANDELSBANKEN (SHB).
- DEN ALMINDELIGE OPFATTELSE FORUD FOR OFFENTLIGGØRELSEN AF SAMMENSÆTNINGEN VAR, AT REVISIONEN AF INDEKSET VIL REDUCERE INFLATIONSTALLENE. MEN VORES FØRSTE BEREGNINGER PÅ BAGGRUND AF DEN NYE INDEKS VISER, AT DET HAR VÆRET FOR OPTIMISTISK, SIGER THOMAS THYGESEN.
HAN OPLYSER, AT SHB HAVDE FORVENTET ET FALD I INFLATIONSTALLENE PÅ 0,1-0,2 PCT., OG AT DET GÆT VAR BLANDT DE LAVESTE.
- VORES FØRSTE BEREGNINGER HAR VIST SIG AT VÆRE FOR OPTIMISTISKE. ÆNDRINGEN I INDEKSET VÆGTNING SER NU UD TIL AT REDUCERE INFLATIONEN MED MINDRE EN 0,1 PCT., SIGER THOMAS THYGESEN. HAN HAR DERFOR OPJUSTERET SINE FORVENTNINGER TIL INFLATIONEN I OKTOBER TIL 2,4 PCT. FRA 2,2 PCT.
DET VAR MENINGEN, AT DANMARKS STATISTIK SKULLE OFFENTLIGGØRE OKTOBER-TALLENE ONSDAG, MEN TALFABRIKKEN HAR VÆRET NØDT TIL AT UDSKYDE OFFENTLIGGØRELSEN TIL EN GANG INDEN UDGANGEN AF NOVEMBER PÅ GRUND AF TEKNISKE PROBLEMER I FORBINDELSE MED DEN NYE SAMMENSÆTNING.
- OVERRASKELSEN ER, AT DER FORUD FOR OFFENTLIGGØRELSEN AF SAMMENSÆTNINGEN BLEV FOKUSERET MEGET PÅ MOBILTELEFONER OG PC&apos;ERE, DER FÅR STØRRE VÆGT. MEN DER ER FAKTISK TALE OM VÆSENTLIGT STØRRE FORANDRINGER. DER ER EN RÆKKE OMRÅDER DER FÅR HØJERE VÆGT, OG DER ER EN RÆKKE OMRÅDER, DER FÅR LAVERE VÆGT, SIGER THOMAS THYGESEN.
NÅR MOBILTELEFONER OG PC&apos;ERE FÅR STØRRE BETYDNING FOR INDEKSET, HAR DEN ALMINDELIGE HOLDNING VÆRET, AT DET VIL KUNNE TRÆKKE INFLATIONSTALLET NED, FORDI DER HAR VÆRET STORE PRISFALD PÅ DE TO OMRÅDER.
- DET ER IKKE SÅ ENTYDIGT. FOR EKSEMPEL FÅR TJENESTEYDELSER EN STØRRE VÆGT, OG DE STIGER HURTIGERE I PRIS END RESTEN AF INDEKSET, OG DET MODVIRKER PRISFALD PÅ MOBILTELEFONER OG PC&apos;ERE, SIGER THOMAS THYGESEN. (/OLM).
(C) REUTERS LIMITED 1996.
