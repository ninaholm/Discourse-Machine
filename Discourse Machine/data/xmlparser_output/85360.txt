Tele DK køber Talkline til høj pris - analytiker.

KØBENHAVN, 2 juli (Reuter) - Tele Danmarks køb af den tyske tele service provider Talkline er sket til en for høj pris i forhold til indtjeningen. Det siger en tele-analytiker til Reuters Finans onsdag.
- Jeg synes, at prisen på 570 mio. DEM (ca. 2,2 mia. kr.) er noget høj. Vores prisestimat viste, at prisen burde være mellem 220 og 250 mio. DEM, siger en analytiker.
Han pointerer, at Talkline i sit seneste regnskab kom ud med et nul på bundlinien.
- Jeg har svært ved at se, at det rykker på bundlinien. Problemet er, at Talkline køber en ydelse hos operatører og sælger det videre til kunderne. Spørgsmålet er, hvor store marginer man kan få hjem på det. Mobiloperatørerne vil formentlig selv på et tidspunkt have kunderne, siger han.
Tele Danmark indgik onsdag den endelig aftale om købet af det tyske mobilkommunikationsselskab fra industrikoncernen RWE.
- Carl Johan Corneliussen (+45) 33 96 96 58.
(c) Reuters Limited 1997.
