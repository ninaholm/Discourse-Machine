Lauritzen ser garantibetaling om nogle dage - fmd.

KØBENHAVN, 15 august (Reuter) - J. Lauritzen Holding forventer de første betalinger fra den malaysiske køber af knap halvdelen Danyard-værftet i løbet af nogle dage. Det oplyser J. Lauritzens bestyrelsesformand, Michael Christiansen, til Reuters Finans fredag.
- De endelige formaliteter er ikke på plads. Det forventer vi sker i løbet af nogle dage, og vi forventer derved også, at der vil ske en eller anden form for down payment, siger Michael Christiansen.
Det var oprindelig meningen, at den malaysiske køber, PSC Industries, skulle betale en garantibetaling på ni mio. USD (63 mio. kr.) inden udgangen af juni. Men pga. forhandlinger om vurderingen af værdien af Danyard-værftet er sagen blevet forsinket et par måneder, oplyser bestyrelsesformanden.
Parterne er nu blevet enige, oplyste J. Lauritzen i en fondsbørsmeddelelsen tidligere fredag, hvori det også blev oplyst, at prisen fortsat er 100 mio. USD.
(c) Reuters Limited 1997.
