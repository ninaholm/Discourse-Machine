LYKKETOFT UDNÆVNT TIL ÅRETS FINANSMINISTER - BLAD.

KØBENHAVN, 24 september (Reuter) - Finansminister Mogens Lykketoft er af det britiske magasin, Euromoney, udnævnt til årets finansminister, oplyser magasinet tirsdag.
Siden han blev finansminister i januar 1993 har Mogens Lykketoft gjort et effektivt stykke arbejde, de politiske begrænsninger taget i betragtning, hedder det i en pressemeddelelse.
- Lykketoft er en skarpsindig politiker. Inden for det politiske systems begrænsninger har Lykketoft medvirket til at kick-starte økonomien med en skatte-reform, som over de seneste tre år har genoplivet privatforbruget, skriver Euromoney i begrundelsen for valget af den danske finansminister. (/pbt).
(c) Reuters Limited 1996.
