<?xml version="1.0" encoding="UTF-8"?>

<newsitem date="1997-03-19" id="root" itemid="81808" xml:lang="da">
<title></title>
<headline> Sonofon investerer 500 mio kr i GSM-net i 97 - GN. </headline>
<byline></byline>
<dateline></dateline>
<text>
<p> KØBENHAVN, 19 marts (Reuter) - Sonofon vil fortsat investere store summer i opbygning og forbedring af det eksisterende GSM-mobiltelefonnet, selv om det stort set dækker hele landet. Det sagde koncerndirektør Jørn Lindegaard fra storaktionæren GN Store Nord ved en investorpræsentation onsdag. </p>
<p> - Vi skal forbedre kvaliteten, og der er fortsat kapacitetsproblemer på nettet, sagde Jørn Lindegaard. </p>
<p> Han tilføjede, at forbedringen af kvaliteten på mobiltelefonnettet er nødvendigt for, at Sonofons store tele-satsning i fjerde kvartal kan blive en succes. </p>
<p> Satsningen, der i grove træk går ud på at tilbyde de danske teleforbrugere den totale mobilitet uden brug af det faste net, kommer i forlængelse af den tildelte licens til det såkaldte DCS 1800-net. Licensen indebærer, at Sonofon nu vurderer, at selskabets egen infrastruktur er god nok til at kunne erstatte alle de ydelser, som det faste net i øjeblikket kan tilbyde. </p>
<p> Mobiloperatøren, der har passeret 500.000 abonnenter, vil mod slutningen af året lancere sit nye koncept til priser, der er sammenlignelige med taksterne på mobilnettet. </p>
<p> Adm. direktør i Sonofon, Torben Svanberg var ved pressemødet i forbindelse med tildelingen af de nye mobiltelefonlicenser onsdag meget sparsom med oplysninger om størrelsesordenen af de investeringer, som skal foretages i de mobile net. </p>
<p> Jørgen Kildegaard oplyste derimod, at investeringsrammen for det nye DCS 1800 net i kombination med det eksisterende GSM-net over de næste ti år kan løbe op i fire mia. kr. Den estimerede nedre grænse er sat til en mia. kr. i hvert af de to net. Sonofon vurderes selv at kunne stå for finansieringen. </p>
<p> Udbredelsen af mobiltelefoner i Danmark er nået op på 25 pct. af befolkningen, og Sonofon tror på, at op mod 70 pct. af alle danskere om 10 år vil være brugere af en mobiltelefon. </p>
<p> - Hvis det holder stik, vil investeringerne ligge i den øvre ende med fire mia. kr., sagde Jørgen Kildegaard. </p>
<p> Han forklarede tillige, at udbredelsestakten af mobiltelefoni nu er inde i en stagnationsfase. Det bliver svært at nå meget højere end 25-30 pct. med de nuværende takster og strukturer, mente han. </p>
<p> - Da der ikke er andre lande at skele til, når det gælder substitution af fastnettet med mobiltelefoni, er det ret jomfruelig jord, vi betræder, sagde Jørgen Kildegaard. </p>
<p> Sonofon vil i de kommende år stå for en større og større del af GN Store Nords samlede omsætning og indtjening. GN Store Nord ejer 53,5 pct. af Sonofon. Den resterende del ejes af amerikanske BellSouth. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-19"></editdetail></code></codes>
<codes class="bip:topics:1.0">
<code code="DSNT">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C24">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>