<?xml version="1.0" encoding="UTF-8"?>

<newsitem date="1997-07-11" id="root" itemid="85675" xml:lang="da">
<title></title>
<headline> Budgetbesparelser truer ikke Coloplast-vækst - dir. </headline>
<byline></byline>
<dateline></dateline>
<text>
<p> KØBENHAVN, 11 juli (Reuter) - Færre offentlige bevillinger til sundhedssektoren i specielt de europæiske lande bringer ikke Coloplasts mål om en samlet omsætning på tre mia. kr. i år 2000 i fare, vurderer koncerndirektør i Coloplast, Carsten Lønfeldt. </p>
<p> - Den nuværende organiske vækst er nok til at bringe omsætningen op på tre mia. kr. i år 2000, siger Carsten Lønfeldt til Reuters Finans. </p>
<p> Han tilføjer, at besparelsesiveren på de offentlige sundhedsbudgetter efterhånden er blevet hverdag for Coloplast, der forventer, at situationen vil fortsætte. </p>
<p> Selv om den organiske vækst forventes at være tilstrækkelig til at realisere den bebudede stigning i salget, vil Carsten Lønfeldt ikke udelukke nye virksomhedsopkøb i dette årti, hvis ellers det er muligt at finde egnede emner eller forretningsområder. </p>
<p> Den organiske vækst i medico-virksomheden, der bl.a. producerer stomi-poser og brystproteser, skal især trækkes af nye produkter og en bedre udnyttelse af det store potentiale på det amerikanske marked. Desuden arbejder Coloplast på at gå ind på helt nye forretningsområder. </p>
<p> - Vi vil gøre mere ud af at fastholde kontakten med patienterne efter, at de har forladt hospitalerne. Det er mulige nye produktområder for os, siger Carsten Lønfeldt, der ikke ønsker at være mere konkret. </p>
<p> I regnskabsmeddelelse for første halvår 1996/97 fra maj fremgik det, at vækstraterne på de europæiske markeder som ventet havde været lavere end i samme periode året før, og at enkelte lande direkte havde set en tilbagegang. </p>
<p> Den europæiske vækst kunne derfor ikke leve op til de forventede 10 pct. målt ved uændrede valutakurser. Det får dog ikke Carsten Lønfeldt til at vakle i troen på en vækst i Europa på omkring 10 pct. for hele 1996/97. </p>
<p> Men han tilføjer, at de lidt pressede europæiske markeder betyder et øget pres for en højere vækst i USA. </p>
<p> - Det er vigtigt for os at komme op på en høj vækstrate på det amerikanske marked, da vi har et meget stort potentiale, siger Carsten Lønfeldt. </p>
<p> Coloplast tager tallene fra første halvår af indeværende regnskabsår som bekræftelse på, at selskabet er på rette vej efter flere års vanskeligheder med at sammenkøre de tilkøbte virksomheder. </p>
<p> - Væksten på otte pct. i første halvår skulle gerne fordobles i løbet af de næste 12 til 18 måneder. I år når vi nok en vækst i USA på 10 pct., vurderer Carsten Lønfeldt. </p>
<p> I sidste regnskabsår 1995/96 havde Coloplast en omsætning på knap to mia. kr. med et ordinært overskud på 280 mio. kr. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-11"></editdetail></code></codes>
<codes class="bip:topics:1.0">
<code code="CPLAST">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="I372">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-07-11"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>