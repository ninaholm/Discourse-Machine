<?xml version="1.0" encoding="UTF-8"?>

<newsitem date="1997-08-13" id="root" itemid="86588" xml:lang="da">
<title></title>
<headline> INTERVIEW - Tele DK ser ingen partner ved aktiesalg. </headline>
<byline></byline>
<dateline></dateline>
<text>
<p> KØBENHAVN, 12 august (Reuter) - Tele Danmark får ingen strategisk partner i forbindelse med statens salg af sine 51,73 pct. af aktierne i selskabet, vurderer bestyrelsesformand i Tele Danmark, Knud Heinesen, i et interview med Reuters Finans. </p>
<p> - På nuværende tidspunkt kan vi ikke se en strategisk partner, som vi kunne knytte os til i forbindelse med et statsligt salg, siger Knud Heinesen. </p>
<p> I begyndelsen af juni i år var der ellers rygter om, at British Telecom ville købe en større del af statens aktier. </p>
<p> Knud Heinesen afviser også, at der kan blive tale om et partnerskab med British Telecom. </p>
<p> - Vi har allerede et fortræffeligt samarbejde med British Telecom. Vi ser ikke på nuværende tidspunkt nogen grund til at underbygge det med et ejerskab, siger han. </p>
<p> Forskningsminister Jytte Hilden annoncerede tidligere på sommeren, at staten vil sælge dele af eller alle sine aktier i Tele Danmark. Salget ventes at komme på den politiske dagsorden i løbet af efteråret. Værdien af statens aktiemajoritet er tidligere blevet vurderet til omkring 23 mia. kr. </p>
<p> Til gengæld vil Knud Heinesen ikke udelukke, at Tele Danmark selv køber en del af aktierne, som flere markedsdeltagere over for Reuters Finans har påpeget er ønskeligt. </p>
<p> - Det er et synspunkt, vi er åbne overfor. Jeg vil ikke udelukke, at Tele Danmark er rede til at købe en del af aktierne. Vi er selvfølgelig interesserede i, at vi ikke forbliver overkapitaliserede, men ender med en egenkapital, der er passende til virksomhedens størrelse, siger Knud Heinesen, og tilføjer, at Tele Danmark løbende vurderer, hvor meget der kan tages af egenkapitalen i lyset af fortsatte investeringer i udlandet. </p>
<p> Ved udgangen af 1996 var Tele Danmarks egenkapital 27,9 mia. kr. ud af en samlet balance på 39,0 mia. kr. </p>
<p> Når staten beslutter sig for at sælge ud af aktierne i Tele Danmark, mener Knud Heinesen, at staten bør sælge alle aktierne, og ikke beholde nogen overhovedet. </p>
<p> - Mit personlige politiske synspunkt er, at når staten først opgiver aktiemajoriteten, vil det naturligste være, at man sælger alle aktierne, siger han. </p>
<p> Staten har hyret den britiske investeringsbank N.M. Rothschild og Den Danske Bank som rådgivere ved aktiesalget, og de to ventes at komme med sine anbefalinger i begyndelsen af september. </p>
<p> Tele Danmark har hyret den amerikanske investeringsbank Goldman Sachs som sin rådgiver. </p>
<p> Endnu er der ingen meldinger om, hvad de hver især vil anbefale, men ifølge Knud Heinesen er der sammenfaldende interesser. </p>
<p> - Langt henad vejen er der sammenfaldende interesser imellem staten, der skal se på det ud fra statsfinanserne og en bredere samfundsmæssig interesse, og så Tele Danmark, der skal se på alle aktionærernes interesser. Men det er først i den nærmeste fremtid, at staten kan fortælle os om, i hvilken retning deres overvejelser går, siger han. </p>
<p> Han siger, at han endnu ikke selv har set nogen anbefalinger fra hverken N.M. Rothschild eller Goldman Sachs. </p>
<p> - Carl Johan Corneliussen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-13"></editdetail></code></codes>
<codes class="bip:topics:1.0">
<code code="BTCOM">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="C183">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>