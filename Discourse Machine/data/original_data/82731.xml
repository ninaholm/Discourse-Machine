<?xml version="1.0" encoding="UTF-8"?>

<newsitem date="1997-04-17" id="root" itemid="82731" xml:lang="da">
<title></title>
<headline> Natbank afviser dilemma i pengepolitik - Nyboe. </headline>
<byline></byline>
<dateline></dateline>
<text>
<p> KØBENHAVN, 17 april (Reuter) - Nationalbanken står ikke i noget dilemma i udformningen af pengepolitikken. Det slog Nationalbankdirektør Bodil Nyboe Andersen fast i en tale på Realkreditrådets årsmøde torsdag. </p>
<p> Det er især udenlandske iagttagere af dansk økonomi, der for tiden peger på, at hensynet til den danske krone tilsiger en uændret pengepolitik, mens hensynet til en nedkøling af økonomien taler for en rentestramning. </p>
<p> - Vi føler ikke noget dilemma. For det er helt klart, at valutakursmålsætningen er afgørende for dansk pengepolitik, sagde Bodil Nyboe Andersen. </p>
<p> Den gældende arbejdsdeling giver Nationalbanken ansvaret for at sikre en stabil valutakurs uafhængig af udviklingen i konjunkturerne. Stabilisering af den danske økonomi påhviler den øvrige økonomiske politik, primært finanspolitikken, belærte Bodil Nyboe Andersen. </p>
<p> Hun tilføjede, at den danske krone har ligget stabilt omkring centralkursen i det europæiske valutasamarbejde, og at der ikke umiddelbart er udsigt til højere korte danske renter. </p>
<p> - Derfor er der ikke behov for en forhøjelse af de korte renter, så længe det øvrige Europa fastholder den nuværende rentepolitik, sagde Bodil Nyboe Andersen. </p>
<p> Nationalbankens øverste chef pointerede, at det primært er fra udenlandske kommentatorer, at sådanne udlægninger stammer. Det kan skyldes, at især Tyskland, USA og Storbritannien bruger pengepolitikken anderledes aktivt i bestræbelserne på at kontrollere den økonomiske udvikling, tilføjede hun. </p>
<p> - Vi har haft gode erfaringer med den valgte arbejdsdeling mellem finanspolitikken og pengepolitikken, og derfor har vi ingen planer om at ændre på dette-så der er ikke noget dilemma, sagde Bodil Nyboe Andersen. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>