<?xml version="1.0" encoding="UTF-8"?>

<newsitem date="1997-05-14" id="root" itemid="83676" xml:lang="da">
<title></title>
<headline> Presserunde - Generelle nyheder onsdag 14 maj. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Danmarks miljøkommissær Ritt Bjerregaard vil kontakte statsminister Poul Nyrup Rasmussen (S), efter at det er kommet frem, at de to ikke har talt sammen i to år, og at det er blevet et emne i pressen. &quot;Det her skal ikke udarte sig til en strid om, hvem der vil ringe til hvem. Jeg ringer gerne til statsministeren og beder om et møde,&quot; sagde Ritt Bjerregaard. (Jyllands-Posten side 5, Det Fri Aktuelt side 1 og 4) </p>
<p> 2) Danskerne må imødese nye skattestigninger i amter eller kommuner. Det sker, selv om regeringen i en budgetredegørelse i går slog fast, at høje amtskommunale udgifter ikke nødvendigvis gav borgerne en bedre service eller større tilfredshed. &quot;Jeg kan ikke forestille mig, at vi kan blive enige om absolut nul-stigninger i udgifterne for amter og kommuner,&quot; siger Mogens Lykketoft (S) forud for forhandlingerne med kommunerne. (Jyllands-Posten side 1, Børsen side 14) </p>
<p> 3) Det såkaldte forsoningsmøde mellem CDs Mimi Jakobsen og statsminister Poul Nyrup Rasmussen slog fejl. CD og regeringen er stadig lige uenige om forløbet i regeringens nye afgiftsstramninger. &quot;Men CD er stadig parlamentarisk grundlag for regeringen,&quot; sagde Mimi Jakobsen efter mødet. (Berlingske Tidende side 4, Jyllands-Posten side 5, Det Fri Aktuelt side 6) </p>
<p> 4) Boligministeriet har ingen kontrol med de mange milliarder, som årligt bruges på alment boligbyggeri. Rigsrevisionen kritiserer i sin nye rapport om almennyttige boligselskaber Boligministeriet for ikke at have det nødvendige overblik. &quot;Det er skandaløst, at Boligministeriet ikke har det nødvendige overblik. Det betyder en alvorlig risiko for misbrug og fejl,&quot; siger Hans Engell, statsrevisor valgt af de konservative. (Berlingske Tidende side 6, Politiken side 2, Det Fri Aktuelt side 11) </p>
<p> 5) De socialdemokratiske kernevælgere tjener godt - lige så godt som de borgerlige. Socialdemokratiets gennemsnitsvælger har en indkomst på 350.000 eller mere, og det er kun lidt mindre end det borgerlige gennemsnit. En ny undersøgelse, foretaget af Greens Analyseinstitut viser at færre kvinder og flere ældre stemmer socialdemokratisk. (Børsen side 16) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-14"></editdetail></code></codes>
<codes class="bip:topics:1.0">
<code code="I85">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>