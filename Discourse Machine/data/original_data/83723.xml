<?xml version="1.0" encoding="UTF-8"?>

<newsitem date="1997-05-15" id="root" itemid="83723" xml:lang="da">
<title></title>
<headline> NeuroSearch får stærk købsanbefaling af BG Bank. </headline>
<byline></byline>
<dateline></dateline>
<text>
<p> KØBENHAVN, 15 maj (Reuter) - I en analyse af forskningsvirksomheden NeuroSearch giver BG Bank selskabet en kraftig købsanbefaling. Bankens evalueringsmodel indikerer en aktiekurs på 1242. Det svarer omtrent til en tredobling af kursen, der torsdag formiddag handles i underkanten af kurs 400. Analysen er dateret den 30. april, hvor kursen var 318. </p>
<p> - Den høje kurs afspejler det unikke ved de produkter, NeuroSearch udvikler, og at der for tiden ingen konkurrenter er. Markederne for NeuroSearchs mulige produkter er allerede store og kan vokse yderliger, hvis nyskabende produkter introduceres, skriver bankens analytikere. </p>
<p> Kun inden for behandling af angsttilstande er en konkurrerende virksomhed i færd med at undersøge metoder, der bygger på principper, som dem NeuroSearch benytter, anfører analytikeren. </p>
<p> Det store kurspotentiale dækker over, at modstridende faktorer påvirker kursen, hedder det videre i analysen. </p>
<p> - For det første er aktien undervurderet, fordi dynamikken i den bioteknologiske sektor ikke helt er forstået. På den anden side afspejler prisen det implicitte risikoniveau i en investering som NeuroSearch, skriver analytikerne. </p>
<p> Men selvom NeuroSearch er en traditionel højrisikoaktie har selskabet valgt en strategi, der repræsenterer en lav risiko, mener BG Bank. </p>
<p> - I stedet for at forsøge at udvikle produkter alene, har selskabet indgået en række samarbejdsaftaler med store medicinal-selskaber. Disse aftaler har mangfoldige fordele. Bl.a. udstyrer de NeuroSearch med kontanter til at fortsætte det nødvendige forsknings-og udviklingsarbejde, hedder det. </p>
<p> BG Bank fremhæver i den forbindelse samarbejdet med Bristol Myers Squibb om NeuroSearchs mest fremskredne projekt, Brasofensin, til behandling af Parkinsons syge. BG Bank forventer, at Brasofensin vil blive introduceret i år 2000 og salget af Brasofensin ventes at kulminere i 2003 med et salg over 1,3 mia. USD. </p>
<p> - NeuroSearch vil modtage globale royalties på mindst 10 pct. af salget, pointerer banken. </p>
<p> BG Bank tager dog et forbehold for modellens beregninger af en aktiekurs over 1200. </p>
<p> - Realistisk forventer vi ikke, aktiekursen når det beregnede niveau, fordi markedet altid er forsigtig med at vurdere selskaber, der byder på håb for fremtiden snarere end et overskud i dag, hedder det. </p>
<p> NeuroSearch kom ud af 1996 med et resultat før skat på 3,4 mio. kr. I indeværende regnskabsår venter selskabet et underskud på 15-20 mio. kr. BG Bank er en anelse mere optimistisk på vegne af NeuroSearch og forudser et underskud på 14,4 mio. kr. i 1997 stigende til minus 24,5 mio. kr. i 1998. </p>
<p> At banken alligevel er positiv overfor selskabet skal bl.a. ses i lyset at forventningerne om vækst i den bioteknologiske branche i det kommende årti. </p>
<p> - Nyskabende forskning, en stærk ledelse og et produkt-mix der udnytter de forretningsmæssige muligheder er vigtige faktorer, når en aktie skal vælges inden for denne sektor. NeuroSearch opfylder disse kriterier, og er en af vores foretrukne aktier, lyder forklaringen på købsanbefalingen af NeuroSearch. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-15"></editdetail></code></codes>
<codes class="bip:topics:1.0">
<code code="NEUSDK">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-05-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>