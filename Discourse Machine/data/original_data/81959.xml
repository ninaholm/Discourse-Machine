<?xml version="1.0" encoding="UTF-8"?>

<newsitem date="1997-03-21" id="root" itemid="81959" xml:lang="da">
<title></title>
<headline> FLS-overskud steg 30 pct i 1996 - analytikere. </headline>
<byline></byline>
<dateline></dateline>
<text>
<p> KØBENHAVN, 21 marts (Reuter) - FLS Industries forventes at komme ud af regnskabsåret 1996 med et ordinært resultat før skat, der ligger 30 pct. højere end det resultat koncernen opnåede i 1995. Det viser et gennemsnit af syv danske og udenlandske analytikeres estimater forud for offentliggørelsen af regnskabet i begyndelsen af næste uge. Analytikerne forventer således et ordinært resultat før skat på 735 mio. kr. mod 566 mio. kr. i 1995. </p>
<p> I 1997 forventes FLS &quot;kun&quot;, at kunne fremvise en vækst i det ordinære resultat på 23 pct. til 907 mio. kr. </p>
<p> Dermed ventes FLS, at kunne leve op til sine egne forventninger til regnskabsåret 1996, som blev fremlagt i forbindelse med halvårsregnskabet i august. </p>
<p> Koncernen skrev dengang, at det økonomiske resultat for hele 1996 forventes, at blive betydelig bedre end i 1995, samt at stigningen primært skulle komme fra ingeniørvirksomhederne. </p>
<p> Ledelsen i FLS skrev således i det interne blad, Orientering, i januar, at koncernen i regnskabsåret har indfriet forventningerne til regnskabsresultatet, som blev stillet ved årets begyndelse. </p>
<p> - Det er helt klart ingeniørdivisionen som trækker indtjeningen op i FLS, og det virker som om, at smertesbarnet Aerospace er ved at være på rette vej. Vi venter at underskuddet i Aerospace vil blive reduceret betydeligt, men FLS vil stadigvæk tabe penge på den aktivitet i de næste par år, siger en analytiker. </p>
<p> Analytikerne estimerer således, at ingeniørdivisionen vil fremvise en vækst i det ordinære resultat på 27 pct. til 442 mio. kr. mod 347 mio. kr. i 1995. I indeværende år ventes ingeniørdivisionen ikke at kunne leve op til de samme vækstrater. </p>
<p> Her ventes en vækst i resultatet på 11 pct. til 490 mio. kr. </p>
<p> I Aerospacedivisionen, som har kostet FLS-koncernen mange penge, ventes underskuddet at falde med 52 pct. til et underskud på 68 mio. kr. mod et underskud året før på 141 mio. kr. Tendensen med faldende underskud ventes at fortsætte i 1997, hvor underskuddet estimeres til 29 mio. kr. </p>
<p> FLS&apos; adm koncerndirektør Birger Riisager sagde i december til Reuters Finans, at han ventede en omsætning på 19,5 mia. kr. i 1996. </p>
<p> Dagen efter udsendte Birger Riisager en fondsbørsmeddelelse, hvor han tilbageviste, at han skulle have oplyst et konkret omsætningstal til Reuters Finans. </p>
<p> Omtalen af det mulige omsætningstal i FLS-koncernen er dog ikke blevet glemt af analytikerne, hvis estimater ligger meget tæt på Birger Riisagers mulige udtalelse. </p>
<p> Analytikerne forventer således en omsætning i 1996 på 19.753 mio. kr. mod 18.024 mio. kr. i 1995. I indeværende regnskabsår lyder buddet på 21.227 mio. kr. </p>
<p> Resultatet af den primære drift, eksklusive associerede selskaber, ventes at fremvise en vækst på 19 pct. til 739 mio. kr. </p>
<p> De pæne forventninger til resultatsfremgangen afspejler sig også i analytikernes købsanbefalinger. </p>
<p> Således anbefaler fem af analytikerne køb af FLS-aktien, mens de to sidste henholdsvis anbefaler hold og sælg. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-21"></editdetail></code></codes>
<codes class="bip:topics:1.0">
<code code="SMDTHF">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="I32">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-21"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-21"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-21"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>