<?xml version="1.0" encoding="UTF-8"?>

<newsitem date="1996-12-18" id="root" itemid="78445" xml:lang="da">
<title></title>
<headline> NKT I NYT KURSLEJE EFTER OPJUSTERING - ANALYTIKERE. </headline>
<byline></byline>
<dateline></dateline>
<text>
<p> KØBENHAVN, 18 december (Reuter) - NKTs opjustering af de samlede forventninger til 1996 onsdag, kom bag på de fleste analytikere. </p>
<p> Dog ventes opjusteringen ikke at sende aktiekursen ud på den helt store flyvetur, fordi NKT prisfastsættes på prognoserne for 1997 og 1998. Og på det punkt er NKTs egne udsagn mere på linie med markedets forventninger. </p>
<p> - Vi forventer ikke, at aktien kommer videre op, fordi 1996 snart rinder ud. Og der er i meddelelsen meget lidt påvirkning af estimaterne for 1997 og 1998, som aktien prissættes efter, siger en analytiker. </p>
<p> NKT steg umiddelbart 20 kr. på opjusteringen til kurs 335, og har siden holdt sig på det niveau. </p>
<p> En anden analytiker forventer, at aktiekursen vil holde sig omkring kurs 340-350 kr. i den nære fremtid. </p>
<p> NKT oplyste onsdag eftermiddag, at NKTs andel af det samlede koncernresultat bliver på ca. 180 mio. kr. før skat i 1996. I 1997 forventes et resultat på samme niveau eller måske lidt bedre. I 1995 var det tilsvarende resultat på 94 mio. kr. </p>
<p> Tidligere har NKT blot oplyst, at der ventes et bedre resultat i år end i 1995. </p>
<p> De tre analytikere, som Reuters Finans har talt med, er enige om, at opjusteringen primært er dikteret af de nye resultatforventninger for NKT Cables og Lexel. </p>
<p> - Der er en væsentlig effekt fra NKT Cables samt en positiv effekt fra Lexel. Specielt NKT Cables&apos; forventninger afviger beløbsmæssigt fra vores estimater. Men det skyldes primært, at den nye fabrik i Kalundborg er taget senere i brug, hvilket betyder færre afskrivninger i 1996, siger en analytiker. </p>
<p> NKT oplyser, at NKT Cables nu forventer et resultat før skat i 1996, der vil være væsentligt over resultatet i 1995, hvor det blev på 60 mio. kr. Det begrundes med stigende salg til byggeriet samt den senere ibrugtagning af kabelfabrikken i Kalundborg. </p>
<p> Om Lexel, som NKT ejer halvdelen af, konstateres det, at selskabet fortsat har en meget tilfredsstillende indtjening, og der ventes et resultat over 1995, hvor NKTs andel gav et overskud på 109 mio. kr. </p>
<p> Michael Hemicke, Nykredit Bank, tillægger dog samtidig oplysningerne om Nilfisk stor psykologisk betydning, fordi selskabet nu begynder at tjene penge. </p>
<p> - For første gang siden 1994 tjener Nilfisk nu penge på at sælge støvsugere. Nilfisk har nu et positivt dækningsbidrag, hvilket er første gang i lang tid, siger han. </p>
<p> Endnu forventes Nilfisks samlede resultat før skat dog ikke at nå et plus. I 1996 forventes et underskud før skat på ca. 95 mio. kr., oplyser NKT. I 1997 ventes et nul-resultat. </p>
<p> - Det er vigtigt, at Nilfisk nu er på vej op. Når der ses på, hvor meget Nilfisk har belastet NKT indtil videre, og man begynder at lægge en pæn fremgang i Nilfisk ind i estimaterne, vil det give nogle helt andre regnskabsresultater for NKT i årene fremover og dermed også en helt anden aktiekurs på NKT, siger Michael Hemicke. (/uha). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-18"></editdetail></code></codes>
<codes class="bip:topics:1.0">
<code code="NKT">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="I31">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="I8396">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="IBCS">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="IMET">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-12-18"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-12-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>