<?xml version="1.0" encoding="UTF-8"?>

<newsitem date="1997-05-20" id="root" itemid="83834" xml:lang="da">
<title></title>
<headline> Robust stigning i BNP i 1997-98 - Nykredit Bank. </headline>
<byline></byline>
<dateline></dateline>
<text>
<p> KØBENHAVN, 20 maj (Reuter) - Det danske bruttonationalprodukt (BNP) ventes at vise en robust stigning i både 1997 og 1998, primært som følge af en fortsat høj indenlandsk efterspørgsel. Det vurderer Nykredit Bank i sin seneste prognose over dansk økonomi, Konjunktur Oversigt 1997:2. </p>
<p> Banken opjusterer i prognosen sit hidtidige skøn for væksten i år til 2,6 pct. fra 2,3 pct. Til næste år ventes en BNP-vækst på 3,0 pct. mod tidligere ventet 2,5 pct. </p>
<p> - Dansk økonomi præges fortsat af en høj indenlandsk efterspørgsel, der først og fremmest trækkes af vækst i det private forbrug og de faste bruttoinvesteringer. I 1996 var bidraget til BNP-væksten fra disse to områder tilsammen ca. 80 pct. af den samlede stigning i BNP. Første kvartal af 1997 tyder på at have været en fortsættelse af denne tendens, skriver Nykredit Bank. </p>
<p> Det private forbrug understøttes i øjeblikket af et stigende detailsalg og en stigende forbrugertillid. De to ting tilsammen taler for, at privatforbruget endnu ikke har toppet, vurderer banken. </p>
<p> Derudover understøttes forbruget af udsigten til en stigende disponibel indkomst til næste år. </p>
<p> - ...hvilket kombineret med formueeffekten fra de stigende ejendomspriser understøtter forventningerne om en fortsat robust vækst i privatforbruget i 1998, skriver Nykredit Bank. </p>
<p> Bankens økonomer spår en vækst i privatforbruget i år på 3,0 pct. faldende til 2,8 pct. i 1998. </p>
<p> Investeringerne ventes stige bl.a. som følge af opførelsen af den faste forbindelse over Øresund, opførelsen af den københavnske minimetro og opstillingen af mobiltelefonmaster. </p>
<p> Det gunstige vækstscenario forventer Nykredit Bank vil smitte af på beskæftigelsen, der estimeres til at falde til 8,2 pct. i år og 8,0 pct. i 1998. Men samtidig vil der komme en vis opdrift i prisstigningstakten. </p>
<p> Men det afholder ikke Nykredit Bank fra at nedjustere sit skøn for inflationen i år til 2,1 pct. stigende til 2,5 pct. i 1998. Tidligere ventede banken en inflation i år på 2,5 pct. </p>
<p> - Det er uændret den højere lønstigningstakt og det robuste forbrug, der betyder, at vi ser et mindre løft i inflationsniveauet i prognoseperioden. Energipriserne ventes til gengæld af trække i modsat retning, og dermed ventes årsstigningstakten ved årets udgang af ligge omkring 2,6 pct., vurderer Nykredit Bank. </p>
<p> Bankens økonomer spår, at overskuddet på betalingsbalancen i både 1997 og 1998 vil være ca. 10 mia. kr. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-20"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-05-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>