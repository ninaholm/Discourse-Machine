<?xml version="1.0" encoding="UTF-8"?>

<newsitem date="1997-04-10" id="root" itemid="82495" xml:lang="da">
<title></title>
<headline> Prognose - Lang rente stiger knap 50 bp på et år. </headline>
<byline></byline>
<dateline></dateline>
<text>
<p> KØBENHAVN, 10 april (Reuter) - Den lange danske obligationsrente vil stige knap et halvt pct.point på et år til 7,07 pct. Det forudser en prognose, som Reuters Finans har lavet på baggrund af tal fra 17 danske og udenlandske økonomer. </p>
<p> På tre måneders sigt forventer økonomerne kun en svag stigning i den 10-årige obligationsrente på knap 0,1 pct.point til 6,66 pct. fra det nuværende niveau omkring 6,59 pct. Ved indgangen til oktober forventes en lang rente på 6,91 pct. </p>
<p> Den danske rente vil ikke stige isoleret, vurderer økonomerne. Også den lange tyske rente vil krybe opad, og med stort set samme hastighed som den tilsvarende danske. </p>
<p> Afstanden mellem de danske og tyske 10-årige renter vil være forholdsvis stabil det kommende års tid. Økonomernes prognoser tilsiger en forskel på ca. 0,71-0,76 pct.point mod ca. 0,71 pct.point torsdag. Men der er forholdsvis stor variation i økonomernes skøn, specielt på lidt længere sigt. </p>
<p> Investeringsbanken James Capel/HSBC tror på en udvidelse af rentespændet til 1,20 pct.point om et års tid. Ikke på grund af den danske økonomi, men mere på grund af ØMU&apos;en, som Danmark har taget forbehold over for. </p>
<p> - Rentespændet vil hovedsageligt blive udvidet som følge af øget nervøsitet i markedet om, hvorvidt ØMU&apos;en vil kunne holde tidsplanen, skriver James Capel/HSBC i en kommentar til sin prognose. </p>
<p> I Enskilda Research forventer økonomerne en lidt mere moderat udvidelse af rentespændet til et pct.point. Banken begrunder det med den forholdsvis høje danske inflation. </p>
<p> - Forværrede forventninger til den danske inflation vil udvide spændet på trods af en ellers sund økonomi, siger økonom John Ingram fra Enskilda Research i London. </p>
<p> Den danske inflation steg noget overraskende til 2,7 pct. i januar, hvilket fik flere primært udenlandske økonomer til løfte pegefingeren og advare mod prisstigningerne. I februar faldt forbrugerpriserne tilbage til en årsstigningstakt på 2,2 pct. </p>
<p> Modsat Enskilda Research og James Capel/HSBC forventer den amerikanske investeringsbank Morgan Stanley, at det danske obligationsmarked vil overgå det tyske, og at afstanden mellem de 10-årige renter vil være indsnævret til 30 bp om et år. </p>
<p> - Et besøg i København genoprettede vores tro på den danske økonomi...Vi vurderer nu, at Danmark er en alvorlig kandidat til at overgå de øvrige markeder, og vores mål for det 10-årige rentespænd til Tyskland er ca. 30-40 basispoint, skriver økonom Beshara Madi fra Morgan Stanley i sin seneste prognose. </p>
<p> Beshara Madi fremhæver bl.a., at investeringerne virker afbalancerede, eksportudsigterne ser lyse ud og væksten er god. Samtidig vurderer han, at inflationsrisikoen ikke er så stor, og at forskellen mellem den danske og tyske inflation vil blive mindsket i løbet af året. </p>
<p> Men han er enig med sine kolleger i, at det generelle renteniveau vil stige. Morgan Stanley forventer, at den 10-årige obligationsrente om et år vil være steget med ca. et pct.point til 7,60 pct. </p>
<p> Enskilda Research forventer, at den 10-årige rente om et år vil være på syv pct., mens James Capel/HSBC skønner den til 7,2 pct. </p>
<p> De danske økonomer er lidt mere enige end deres udenlandske kollegaer i vurderingen af det dansk-tyske rentespænd. De danske skøn for rentespændet på et års sigt svinger mellem 0,50 og 0,85 pct.point. </p>
<p> Økonomerne er også blevet bedt om at skyde på den korte danske tre-måneders rente. Den forventes at stige lidt mere end den 10-årige rente, og dermed tyder det på en lille udfladning af rentekurven. </p>
<p> I gennemsnit forventer prognosemagerne en stigning i den korte rente i løbet af det næste halve års tid på ca. 0,2 pct.point til 3,90 pct. Om et år forventes den at været steget godt et halvt pct.point til 4,27 pct. </p>
<p> - Eva Elgaard Pedersen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-10"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="M131">
<editdetail action="confirmed" attribution="Reuters BIP Coding Group" date="1997-04-10"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-04-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>