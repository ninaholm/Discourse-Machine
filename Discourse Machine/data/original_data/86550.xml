<?xml version="1.0" encoding="UTF-8"?>

<newsitem date="1997-08-12" id="root" itemid="86550" xml:lang="da">
<title></title>
<headline> EU-folkeafstemningsdato klar i oktober - Helveg. </headline>
<byline></byline>
<dateline></dateline>
<text>
<p> KØBENHAVN, 12 august (Reuter) - Regeringen vil senest komme med sit første bud på en dato for EU-folkeafstemningen, når den fremsætter lovforslaget om Danmarks ratifikation af Amsterdam-traktaten tidligt i oktober. Det oplyste udenrigsminister Niels Helveg Petersen tirsdag på sit regelmæssige pressemøde i Udenrigsministeriet. </p>
<p> - Der bliver god tid til den folkelige debat om Amsterdam-traktaten. Vi er kun ved begyndelsen af diskussionen, som skal vare mindst syv måneder endnu inden folkeafstemningen. </p>
<p> Det betyder, at regeringen tidligst ønsker folkeafstemningen holdt i midten af marts. </p>
<p> På pressemødet lovede Niels Helveg, at diskutere afstemningsdatoen med alle Folketingets partier på nogle møder mellem ministre og partierne i oktober, men regeringen vil komme med sit første bud senest, når Helveg på regeringens vegne fremsætter lovforslaget i tinget. </p>
<p> - Regeringen ønsker en helt normal behandling i Folketingets udvalg, når lovforslaget om traktaten har været til første behandling. Det er min bedømmelse i dag, at grundlovssagen, som en række personer har anlagt ved domstolene, vil være færdig i så god tid, at den ikke kommer i konflikt med datoen for folkeafstemningen. </p>
<p> Hermed mente Helveg, at han ikke ønsker folkeafstemning, før Højesteret har afsagt sin endelige afgørelse, om Maastricht-traktaten er i strid med grundloven. </p>
<p> På pressemødet gentog Helveg sine udtalelser fra weekenden om, at et nej vil få mindst tre yderst uheldige konsekvenser, 1) udvidelsen af EU med Østeuropa vil gå i stå, 2) utrygheden om Danmarks stilling i EU vil brede sig hos andre lande til skade for dansk EU-indflydelse, 3) Maastricht-traktaten vil fortsat gælde. </p>
<p> Ministeren ønskede ikke at give noget bud på, hvordan de andre EU-lande kunne formodes at reagere over for Danmark, hvis Amsterdam-traktaten forkastes af danskerne. </p>
<p> - Det er svært i dag at kunne forudse, hvordan EU så vil udvikle sig på længere sigt. Det har jeg ikke noget bud på, sagde han. </p>
<p> Helveg ønskede heller ikke at gå ind i en vurdering af, om andre EU-lande efter et nej i Danmark kunne tænkes at ville holde ny regeringskonference uden Danmark. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-12"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-12"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-08-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>