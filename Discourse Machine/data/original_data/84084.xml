<?xml version="1.0" encoding="UTF-8"?>

<newsitem date="1997-05-27" id="root" itemid="84084" xml:lang="da">
<title></title>
<headline> Udgiftsstigning sker i kommuner - Lykketoft. </headline>
<byline></byline>
<dateline></dateline>
<text>
<p> KØBENHAVN, 27 maj (Reuter) - De seneste års stigning i de offentlige udgifter er sket i amterne og kommunerne, især indenfor sundheds-og børne/ældresektoren. </p>
<p> Det sagde finansminister Mogens Lykketoft på et pressemøde tirsdag, hvor han og økonomiminister Marianne Jelved præsenterede Økonomisk Oversigt og Budgetoversigt 1. </p>
<p> Økonomisk Oversigt, som Økonoministeriet udgiver, viser, at regeringen forventer en stigning i det offentlige forbrug på 1,5 pct. i 1997 og 1,0 pct. i 1998, mens investeringerne ventes at stige med 1,3 pct. i 1997. </p>
<p> - Det er serviceudgifterne i amterne og kommunerne, der er årsagen til, at de offentlige udgifter stiger. Især bruger kommunerne flere penge på sygehus og psykiatri, nye dagsinstitutionspladser og en bedre service til de ældre, sagde Mogens Lykketoft på pressemødet. </p>
<p> Ifølge Økonomisk Oversigt har regeringen generelt de seneste år vurderet de offentlige udgifter for lavt i begyndelsen af året for senere at opjustere sine skøn. </p>
<p> Det skyldes ifølge Marianne Jelved, at &quot;aftaleordningerne med amterne og kommunerne ikke holder&quot;. </p>
<p> Eller, som Mogens Lykketoft udtrykker det: </p>
<p> - Vi har holdt os til budgetterne, når vi har lagt vores prognoser. Det har amterne og kommunerne ikke, når de skulle bruge pengene. </p>
<p> I en kommentar til Økonomisk Oversigt, sagde Venstres politiske ordfører, Anders Fogh Rasmussen, tirsdag, at de offentlige udgifter i både 1997 og 1998 bliver væsentligt højere, end regeringen tidligere har skønnet. </p>
<p> Det afviste Mogens Lykketoft på pressemødet. </p>
<p> - Vi er ikke oppe mod et styringsproblem i de offentlige udgifter. Både de samlede offentlige udgifter og DAU-saldoen er styrket med godt 40 mia. kr. siden 1993, hvis man ser bort fra diverse éngangs-indtægter, sagde han. </p>
<p> Af Økonomisk Oversigt fremgår det desuden, at regeringen venter at skære i de offentlige investeringer med 13,8 pct. til næste år. </p>
<p> - Det eneste sted, vi holder øje med lige nu, er bygge-og anlægssektoren, hvor vi ikke vil bidrage til flaskehalse, sagde Mogens Lykketoft. </p>
<p> Han forklarede, at han i øjeblikket drøfter med amterne og kommunerne, hvordan bygge-og anlægsbudgettet kan justeres, så både sæson-og konjunkturudsving udlignes, unden at der samtidig bremses på sygehus-psykiatri-og børnehaveområdet. </p>
<p> Finansministeren understregede samtidig, at den nuværende godkendelsesprocedure af kommunale og amtslige anlægsarbejder skal opretholdes. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-27"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-27"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-27"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>