<?xml version="1.0" encoding="UTF-8"?>

<newsitem date="1997-06-18" id="root" itemid="84895" xml:lang="da">
<title></title>
<headline> Tele DK i position til dansk satellit-tv - dir. </headline>
<byline></byline>
<dateline></dateline>
<text>
<p> KØBENHAVN, 18 juni (Reuter) - Med en 25 pct. ejerandel i det nordiske satellit-selskab Nordiska Satellit-aktibolaget (NSAB) har Tele Danmark bragt sig i position til at indtage det voksende danske marked for satellit-tv. Det siger Tele Danmarks tekniske direktør, Gregers Mogensen, til Reuters Finans. </p>
<p> - Vi vil være en stor spiller i at levere satellit-tv i Danmark, forklarer Gregers Mogensen, efter at NSAB i sidste uge meddelte, at selskabet er klar til at sende sin tredje nordiske satellit op. </p>
<p> Gregers Mogensen vurderer, at det danske marked for satellit-tv vil vokse kraftigt de kommende år. I dag har ca. 320.000 danske husstande en parabol, mens 750.000 husstande er tilsluttet Tele Danmarks kabel-tv net. </p>
<p> - Satellit-markedet har potentiale til at blive lige så stort som kabelmarkedet om nogle år, siger han. </p>
<p> Tele Danmark har hidtil koncenteret sig om at levere tv via kabler. Men for en stor del af landets husstande kan det ikke betale sig at få lagt kabel-tv ind. De vil til gengæld abonnere på satellit-tv fremover, vurderer flere aktører i markedet. </p>
<p> Tele Danmark er i dag ikke aktiv på det danske satellit-tv marked, som domineres af selskaberne Multichoice og Viasat. Men Gregers Mogensens mål er, at koncernen skal blive den største danske operatør på markedet. </p>
<p> - Vi vil have indflydelse på alle de led, der ligger bag leveringen af satellit-tv. Foreløbigt har vi sikret os kontrol over engros-leddet via vores medejerskab af de tre nordiske satelliter. Vi har endnu ikke besluttet os for, hvor aktive vi vil være i de andre led som salg af modtagerbokse til abonnenterne og udstedelse af parabol-kort, siger Gregers Mogensen. </p>
<p> Af de tre satelliter, som NSAB ejer, er kun satelliten Sirius 1 i rummet. Sirius 2, som skulle have været sendt op tidligere i år, vil blive sendt op til efteråret. Og sidst på sommeren næste år følger Sirius 3, forklarer Gregers Mogensen. </p>
<p> - Hele kapaciteten på Sirius 2 er solgt for længst og det meste af kapaciteten på Sirius 3 har vi også solgt, siger han. </p>
<p> De tre Sirius-satelliter kan primært sende til de nordiske lande. Køberne af sendekapaciteten er primært store mediekoncerner af samme type som Kinnevik og Sky. </p>
<p> - Vores investering i NSAB er ikke strategisk i sig selv. Men den bringer os i en position, hvor vi kan blive en spiller på det danske parabol-marked de kommende år, siger Gregers Mogensen. </p>
<p> Tele Danmark betalte i marts i fjor ca. 300 mio. kr. for 25 pct. af aktierne i NSAB. Om den danske tele-koncern siden har punget ud til selskabets satelliter, vil Gregers Mogensen ikke kommentere. </p>
<p> - Men når kapaciteten er solgt længe inden satelliterne bliver sendt op, er der gode muligheder for at finansiere projekterne, siger han. </p>
<p> Trods succesen med at sælge kapaciteten på Sirius 2 og 3, mener gregers Mogensen, at ledelsen af NSAB bør tænke sig om en ekstra gang, inden den beslutter sig for eventuelt at købe en fjerde satellit. </p>
<p> - Vi regner med, at tv-satellittransmissioner vil blive digitaliseret i løbet af de kommende måneder. Det betyder, at kapaciteten på de eksisterende satelliter firedobles. Og så er det et spørgsmål, om efterspørgslen stadig vil være så voldsom, som den er i dag, siger han. </p>
<p> Gregers Mogensen er dog godt tilfreds med, at det er lykkes at sælge hele Sirius 2-kapaciteten og det meste af Sirius 3-kapaciteten inden digitaliseringen er slået igennem. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="SWED">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-18"></editdetail></code></codes>
<codes class="bip:topics:1.0">
<code code="NRDSAT">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="I97411">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="I9741102">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="IMED">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>