<?xml version="1.0" encoding="UTF-8"?>

<newsitem date="1997-07-01" id="root" itemid="85298" xml:lang="da">
<title></title>
<headline> KFX-selskabers res stiger 4,6 pct i år - estimat. </headline>
<byline></byline>
<dateline></dateline>
<text>
<p> KØBENHAVN, 1 juli (Reuter) - Den gennemsnitlige vækstrate for de 20 selskaber, der indgår i KFX-indekset på Fondsbørsen, ventes i år at stige 4,6 pct. i forhold til sidste år, viser et estimat, som Reuters Finans har indsamlet tal til fra en række aktieanalytikere. </p>
<p> Forventningerne til næste års vækst er næsten dobbelt så stor, da det gennemsnitlige skøn for selskaberne her er en stigning på knap 10 pct. </p>
<p> Tallene dækker over analytikernes skøn for det såkaldte EPS (earnings per share) i alle KFX-selskaberne. </p>
<p> SAS Danmark trækker kraftigt ned i gennemsnittet, da indtjeningen pr. aktie i SAS ventes at falde over 50 pct. til 6,3 kr. i år fra 13,2 kr. sidste år. Men Radiometers vækst i indtjeningen pr. aktie trækker også i den kedelige retning med negativ vækst i EPS på 18,8 pct., fremgår det af estimatet. </p>
<p> De fire banker i indekset, Den Danske Bank, Unibank, BG Bank og Jyske Bank, trækker også ned i gennemsnittet med negative vækstrater på henholdsvis 27, 26, 35 og 8 pct. </p>
<p> De to A. P. Møller-selskaber, D/S 1912 og D/S Svendborg, ventes at præstere den største vækst i EPS fra 1996 til 1997. For D/S 1912 venter analytikerne i gennemsnit en indtjening pr. aktie på 7783 kr., mens forventningen til D/S Svendborg i gennemsnit er 11.028 kr. Det er stigninger på henholdsvis 53 og 46 pct. i forhold til 1996. </p>
<p> Analytikerne har givet deres bud før Danisco offentliggjorde sit årsregnskab onsdag i sidste uge, og før de britiske myndigheder oplyste, at Carlsberg-selskabet, Carlsberg-Tetley, ikke får lov til at fusionere med Bass. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>