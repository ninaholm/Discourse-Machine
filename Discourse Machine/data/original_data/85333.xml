<?xml version="1.0" encoding="UTF-8"?>

<newsitem date="1997-07-02" id="root" itemid="85333" xml:lang="da">
<title></title>
<headline> Novo kan ikke vokse sig fra takeover - analytikere. </headline>
<byline></byline>
<dateline></dateline>
<text>
<p> KØBENHAVN, 2 juli (Reuter) - Novo Nordisk er og vil forblive så lille en aktør indenfor den globale medicinindustri, at koncernen aldrig kan vokse sig fra en eventuel overtagelse. Trods en fordobling af markedsværdien af de børsnoterede B-aktier på tre år til over 50 mia. kr. er det utopisk at tro, at den danske medicinalkoncern kan blive for dyr for opkøbssultne medicinalgiganter. </p>
<p> Det vurderer en række aktieanalytikere, som Reuters Finans har talt med. </p>
<p> - Novo Nordisk vil ikke være beskyttet af størrelse. Den vil aldrig vokse hurtigere end de største spillere. Dermed øges de beløb, som de store kan betale for et selskab som Novo Nordisk, tilsvarende, siger aktieanalytiker hos Lehman Brothers i London, Stewart Adkins, til Reuters Finans. </p>
<p> Ledelsen i Novo Nordisk så skriften på væggen tilbage i 1994, selv om Novo Nordisk Fonden, der ejer alle selskabets A-aktier og har stemmemajoriteten, kun giver en midlertidig beskyttelse. </p>
<p> Novo Nordisk lagde den gang kursen om og har i de forløbne år koncentreret kræfterne om de fire områder, hvor selskabet er markedsledende. Ambitiøse mål for indtjeningen blev opstillet for at minimere eventuelle rationaliseringsgevinster ved en overtagelse, mens markedsværdien af selskabets aktier skulle øges. </p>
<p> - Novo Nordisks strategi er ingen skudsikker vest, men den er ønskelig, da den øger aktiernes værdi. Jeg ville dog være bekymret, hvis den eneste grund til kursomlægningen var at undgå en overtagelse. Det er hvad, der inspirerer andre til at forsøge, tilføjer Stewart Adkins. </p>
<p> I Novo Nordisk tager ledelsen ingen chancer og betragter kun Novo Nordisk Fondens beskyttende vinger som midlertidige. </p>
<p> - Der er nogle store aktører, der gerne vil købe os, hvis de kunne komme afsted med det. Vi har en midlertidig beskyttelse i vores ejerstruktur, men det er ikke nok til at sikre vores uafhængighed. Den bedste beskyttelse på langt sigt er en god performance. Vi kan ikke tillade os at sove på laurbærene, for vi har andre aktionærer end vores fond, siger koncerndirektør Lars Rebien Sørensen, der er ansvarlig for koncernens lægemiddelsalg. </p>
<p> Han henviser til de løftede pegefingre fra EU, der fra tid til anden kaster skygger over dobbelte aktieklasser, der giver mindretalsaktionærer fuld kontrol. Efter EUs opfattelse kan sådanne arrangementer hæmme konkurrencen, og Novo Nordisk vil derfor ikke udelukke indgreb. </p>
<p> Markedsværdien af Novo Nordisk er fordoblet siden 1994 og dermed er en af ledelsens målsætninger opfyldt, men indtjeningen mangler fortsat en del i at nå op på det ønskede niveau. Ledelsen har introduceret afkastet på ikke-finansielle aktiver (RONFA) som den primære økonomiske vejviser. </p>
<p> RONFA-indikatoren steg i 1996 til 14,8 pct., men Novo Nordisks mål er mindst 20 pct. </p>
<p> - Vi har holdt fast i vores økonomiske mål og prøvet at leve op til dem. Det har hjulpet på markedsværdien, men da der mangler en del på indtjeningssiden, er der stadig meget at arbejde på, siger Lars Rebien Sørensen. </p>
<p> Han vurderer, at det i høj grad er lykkedes for Novo Nordisk at fortælle markedet, hvorfor den danske virksomhed er anderledes end andre medicinalkoncerner, og hvorfor Novo Nordisk ikke nødvendigvis behøver at deltage i konsolideringen inden for den globale medicinalindustri. </p>
<p> I Credit Suisse First Boston (CSFB) i London er Novo Nordisks budskab gået rent hjem, og medicinalanalytiker Vikram P. Sahu, ser store muligheder i Novo Nordisk som uafhængigt, selvstændigt selskab. </p>
<p> - Novo Nordisk er ikke længere et mini-konglomerat, men verdensledende indenfor alle deres forretningsområder. Det er sjældent, at et selskab af den størrelse er blandt verdens bedste i alt, hvad de laver, siger Vikram P. Sahu til Reuters Finans. </p>
<p> Danskernes økonomiske formåen hører i øjeblikket til i den nederste tredjedel af medicinalselskabernes første division, men CSFB ser Novo Nordisk komme op blandt de tre mest lønsomme inden for overskuelig fremtid. </p>
<p> Andre medicinalanalytikere peger på den danske medicinalkoncerns privilegerede position, da den største indtægtskilde, insulin og diabetesbehandling, ikke er truet af patentudløb, som hos de fleste medicinalsekskaber. </p>
<p> Det er de uhyre store omkostninger til forskning og udvikling af nye lægemidler til at erstatte patebtudløb, der er den primære drivkraft bag fusionsbølgen indenfor industrien. </p>
<p> Vikram P. Sahu anser en fjendtlig overtagelse af Novo Nordisk som umulig med den nuværende ejerstruktur, Novo Nordisks Fondens aktuelle fundats og sammenfald mellem fondens bestyrelse og Novo Nordisks egen bestyrelse. Han vil dog langt fra udelukke en venlig overtagelse, men ser intet tvingende behov for det. </p>
<p> En anden aktieanalytiker, der ønsker at være anonym, ser en tendens til en opslitning mellem de store og små medicinalselskaber. </p>
<p> Den eneste måde at overleve på er enten at være en global spiller med store aktiviteter inden for mange områder, eller være nicheaktør med få men store aktiviteter, mener han. Novo Nordisk er ifølge samme analytiker nået ganske langt i at opnå status som niche aktør. </p>
<p> London-analytikerne er varsomme med at spå Novo Nordisk uafhængighed som selvstændighed virksomhed ind i det næste århundrede. Det skyldes, at der er flere gode bud på egnede partnere for Novo Nordisk, herunder svensk/amerikanske Pharmacia &amp; Upjohn. </p>
<p> Novo Nordisk vil ikke selv afvise deltagelse i en sammenlægning, men understreger, at det i givet fald bliver med dem selv ved roret. </p>
<p> Seneste skud på fusionsstammen kom tirsdag, da norske Nycomed søger en fuiosn med britiske Amersham. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-02"></editdetail></code></codes>
<codes class="bip:topics:1.0">
<code code="NOVO">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-07-02"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-02"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-02"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>