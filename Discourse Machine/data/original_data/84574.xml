<?xml version="1.0" encoding="UTF-8"?>

<newsitem date="1997-06-10" id="root" itemid="84574" xml:lang="da">
<title></title>
<headline> Privatforbrug giver ikke overophedning - DHS. </headline>
<byline></byline>
<dateline></dateline>
<text>
<p> KØBENHAVN, 10 juni (Reuter) - Udviklingen i det orivate forbrug kan ikke gives skylden for en overophedning af den danske økonomi. Sådan lyder vurderingen fra Dansk Handel &amp; Service efter tirsdagens lavere end ventede detailomsætningstal for marts og april fra Danmarks Statistik. </p>
<p> - Detailsalgstallene viser, at der ikke kan tales om en overophedning af privatforbruget. Der i hvert fald ikke behov for et økonomisk indgreb over for privatforbruget, siger økonom Lars Storr-Hansen fra Dansk Handel &amp; Service til Reuters Finans. </p>
<p> Ifølge Danmarks Statistik steg den sæsonkorrigerede detailomsætning i marts og april kun med 1,1 pct. på årsbasis. 10 økonomer ventede i en Reuters-prognose en stigning på 2,4 pct. på årsbasis. </p>
<p> Lars Storr-Hansen hæfter sig specielt ved et fald i indekset over andre forbrugsvarer i marts og april, når der sammenlignes med februar. </p>
<p> - Faldet skyldes sandsynligvis debatten om bilafgiftspakken. Udsigten til højere bilafgifter har fået forbrugerne til at holde igen på forbruget af andre langvarige forbrugsgoder, vurderer Lars Storr-Hansen. </p>
<p> Den lavere end ventede fremgang i detailsalget ryster dog ikke Dansk Handel &amp; Service. </p>
<p> - Detailomsætningstallene har vist en tendens til at underestimere udviklingen i det private forbrug. Vi venter fortsat en vækst i det private forbrug på 2,5 pct. i 1997, siger Lars Storr-Hansen. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-10"></editdetail></code></codes>
<codes class="bip:topics:1.0">
<code code="ECAT">
<editdetail action="confirmed" attribution="Reuters BIP Coding Group" date="1997-06-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>