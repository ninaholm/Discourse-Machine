<?xml version="1.0" encoding="UTF-8"?>

<newsitem date="1997-05-28" id="root" itemid="84134" xml:lang="da">
<title></title>
<headline> Novos MAX-projekt følger en lige snor - koncerndir. </headline>
<byline></byline>
<dateline></dateline>
<text>
<p> KØBENHAVN, 28 maj (Reuter) - Novo Nordisks stort anlagte besparelsesprojekt, kaldet MAX, følger efter de første fem måneder en lige snor. Koncerndirektør Henrik Gürtler, der står fader til MAX-projektet, er derfor overbevist om, at medicinalkoncernen opnår de forventede 400 mio. kr. i årlige besparelser til tiden. </p>
<p> - I de første fem måneder er projektet gået efter en lige snor - så vi får de 400 mio. kr. i besparelser, sagde Henrik Gürtler på et Aften-Før-Arrangement til Den Danske Logistikkonference &apos;97, der holdes i dag. </p>
<p> MAX-projektet skal reducere service-og stabsfunktioner med 15-20 pct. i løbet af en to-års periode, hvilket vil forbedre Novo Nordisks økonomiske nøgletal betragteligt. </p>
<p> Henrik Gürtler forventer, at sådanne besparelser vil forbedre Novos Nordisks mest anvendte målestok for sin indtjeningsevne, den såkaldte RONFA (afkast på ikke-finansielle aktiver, red.) med tre-fire pct.point. </p>
<p> Det vil bringe indtjeningsevnen, målt ved RONFA tættere på målsætningen om 20 pct. I de seneste fire-fem år har Novo Nordisk ligget relativt konstant omkring 14 pct. med en lille pil opad i 1996 med 14,8 pct. </p>
<p> Det store besparelsesprogram, som Novo Nordisk selv står for, er en del af Novo Nordisk strategiplan fra 1994 for at bevare den danske medicinalkoncern som et selvstændigt og uafhængigt selskab. </p>
<p> Konsolideringen i den globale medicinalindustri fortsætter på højeste tryk, og det seneste eksempel er fra denne uge, da schweiziske Roche overtog tyske Boehringer Mannheim og amerikanske DePuy. </p>
<p> Det får dog ikke Novo Nordisk til at falde på knæ over for de nye sammenlagte gigant-koncerner. </p>
<p> - Der er ingen tvivl om, at vi fortsat vil være os selv, og hvis vi deltager i en fusion, vil det være med os ved styrepinden, sagde Henrik Gürtler. </p>
<p> Selv om Novo Nordisk er relativt godt beskyttet af sin fondsdominerede ejerstruktur, har historien vist, at en sådan beskyttelse ikke altid er nok. Novo-direktøren fremhævede Glaxo&apos;s overtagelse af Wellcome for et par år siden som et eksempel på en større fjendtlig overtagelse. </p>
<p> Blandt andet derfor er MAX-projektet ifølge Henrik Gürtler en nødvendighed, da det dels skal trimme omkostningerne så meget, at rationaliseringsgevinsterne ved en overtagelse bliver for små og dels gennem en bedre prisfastsættelse af selskabets aktier skal gøre selskabet for dyrt for eventuelle købere. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-28"></editdetail></code></codes>
<codes class="bip:topics:1.0">
<code code="NOVO">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-05-28"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-05-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>