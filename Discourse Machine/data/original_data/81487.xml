<?xml version="1.0" encoding="UTF-8"?>

<newsitem date="1997-03-14" id="root" itemid="81487" xml:lang="da">
<title></title>
<headline> GN Store Nord-res steg 5 pct i 1996 - analytikere. </headline>
<byline></byline>
<dateline></dateline>
<text>
<p> KØBENHAVN, 14 marts (Reuter) - GN Store Nord forventes at komme ud af 1996 med et resultat før skat, der er en anelse over, hvad selskabet nåede i 1995, viser et gennemsnit af syv analytikeres estimater forud for regnskabsaflæggelsen på tirsdag. Således forudses et resultat før skat på 215 mio. kr., kun 11 mio. kr. mere end i 1995, hvor det blev til 204 mio. kr. </p>
<p> I 1997 forventes det derimod, at GN Store Nord vil præstere en pæn fremgang til et før skat resultat på 263 mio. kr. </p>
<p> Udviklingen i andet halvdel af 1996 viser en kraftig forbedret drift både i forhold til de to foregående halvår. Det er en tendens, som GN Store Nord-analytikerne forventer vil fortsætte i 1997. </p>
<p> De hæfter sig specielt ved udviklingen i mobiltelefon operatøren Sonofon, der ved årsskiftet havde over 500.000 abonnenter, som det mest interessante. </p>
<p> - Der har været en pæn fremgang for Sonofon i 1996, dog vil der sandsynligvis være tale om et mindre underskud. Effekten fra Sonofon ventes klart styrket i 1997, siger en analytiker til Reuters Finans. </p>
<p> En anden analytiker er dog lidt mere forbeholden over for vurderingen af Sonofons muligheder på teleområdet. Det skyldes, at selskabet står dårligt i konkurrencen om telemarkedet med Tele Danmark, fordi GN Store Nord ikke har et eget fastnet eller kabel/tv, vurderer han. </p>
<p> - Det betyder, at GN Store Nord ikke har samme muligheder for at tilbude flere forskellige tele-og tv/kabel-ydelser samtidigt - som Tele Danmark, siger han. </p>
<p> En tredje analytiker forventer, at udviklingen for koncernens industriselskaber under et vil være uændret i forhold til 1995. </p>
<p> - Resultatet af de øvrige aktiviteter under et vil være nogenlunde som året før. GN Netcom klarer sig forrygende med salget af telefonhovedsæt, mens GN Nettest derimod ikke ser ud til at have klaret sig så godt i 1996, vurderer han. </p>
<p> Ifølge samme analytiker har GN Nettest haft vanskeligheder med et nyt produktprogram fra Elmi divisionen, der ikke helt opfylder markedets krav. GN Nettest har derfor svært ved at holde fast i markedet, påpeger han. </p>
<p> - Det tyske marked har desuden udviklet sig dårligt i 1996, fordi børsintroduktionen af Deutsche Telekom har lagt beslag på al opmærksomheden. Men roen ventes nu at have lagt sig, så der er mulighed for fremgang igen i 1997, spår han. </p>
<p> En fjerde analytiker hæfter sig ved GN Store Nords indtægter fra kabelforbindelserne i Østersøen, hvor bidraget til overskuddet ventes reduceret i 1996. </p>
<p> - Det vil være interessant at se, hvad bidraget fra kabelforbindelserne til Rusland er reduceret til i 1996. Det har GN Store Nord nemlig ikke været interesseret i at oplyse. Dette bidrag vil blive endnu mindre i 1997, siger han. </p>
<p> GN Store Nord forøgede i 1996 sin ejerandel i Sonofon til 53,5 pct. fra 36 pct. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<codes class="bip:topics:1.0">
<code code="DSNT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>