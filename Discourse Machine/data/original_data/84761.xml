<?xml version="1.0" encoding="UTF-8"?>

<newsitem date="1997-06-13" id="root" itemid="84761" xml:lang="da">
<title></title>
<headline> Bred støtte til folkeafstemning efter EU-retssag. </headline>
<byline></byline>
<dateline></dateline>
<text>
<p> KØBENHAVN, 13 juni (Reuter) - Der tegner sig et bredt flertal i Folketinget for, at den danske befolkning skal stemme om resultatet af EU&apos;s regeringskonference, der ventes afsluttet på EU-topmødet i Amsterdam mandag og tirsdag i næste uge. </p>
<p> De fleste partier er også enige om, at en afstemning først bør finde sted, når den såkaldte Grundlovssag, som 10 EU-skeptikere har lagt an mod staten, er afsluttet. Hvornår det sker, hersker der en del uenighed om. Flere politikerne på Christiansborg forventer, at dommerne i Højesteret taler det sidste ord i sagen i foråret 1998. </p>
<p> Såvel socialdemokratiets EU-ordfører Ove Fich, som de radikales leder Marianne Jelved, har overfor Reuters Finans meldt ud, at det forhandlingsresultat, som udenrigsministeren og statsministeren vender hjem med fra Amsterdam, skal til godkendelse hos befolkningen. </p>
<p> Udenrigsminister Niels Helveg Petersen (R) og statsminister Poul Nyrup Rasmussen (S) sagde også samstemmende på et pressemøde om regeringskonferencen onsdag, at &quot;pilen peger i retning af en folkeafstemning&quot;. </p>
<p> Hvornår en eventuel afstemning skal finde sted, ville de til gengæld ikke give et bud på. </p>
<p> - Det må vi tage stilling til, når resultatet af topmødet er kendt i begyndelsen af næste uge, sagde statsministeren. </p>
<p> Mere åbenmundet er ØMU&apos;ens minister, Marianne Jelved, der gennem de seneste måneder flere gange har slået fast, at en folkeafstemning først bør finde sted, når Grundlovssagen er afsluttet. </p>
<p> - Jeg regner med, at befolkningen skal stemme om regeringskonferencens resultat i første halvår af 1998, efter at Grundlovssagen er afsluttet, har hun tidligere sagt til Reuters Finans. </p>
<p> Også formanden for Folketingets Europaudvalg, Ove Fich, regner med, at en folkeafstemning skal finde sted, når Grundlovssagen er afsluttet. </p>
<p> - Vi vil tage hensyn til Grundlovssagen, når vi tilrettelægger en folkeafstemning. Det vil være en stor fordel, hvis sagen er afsluttet inden, siger han til Reuters Finans. </p>
<p> Hvis statsministeren og udenrigsministeren vælger at tilslutte sig deres to partifællers synspunkter, vil det ikke møde modstand fra Tingets tungeste lod på tilhænger-skålen. </p>
<p> Venstres EU-ordfører, Charlotte Antonsen, siger til Reuters Finans, at hun ikke har betænkeligheder ved, at en eventuel folkeafstemning først finder sted efter, at Grundlovssagen er afsluttet. </p>
<p> - Det tog halvandet år, før Danmark fik ratificeret Maastricht-traktaten (efter afstemning i 1993, red.), og vi var ikke det sidste land, der tiltrådte aftalen. Så det gør ikke noget, hvis vi også skal vente halvandet år på at få godkendt resultatet af regeringskonferencen, siger hun. </p>
<p> Regeringskonferencen begyndte i januar 1996, og ventes ifølge statsministeren afsluttet på mødet mellem EU&apos;s regeringschefer i Amsterdam i næste uge. </p>
<p> Blandt de store spørgsmål, som skal forhandles på topmødet er, hvordan stemmevægtene skal fordeles i Ministerrådet, og hvordan magtfordelingen skal reguleres mellem Kommissionen, Europaparlamentet og Ministerrådet. </p>
<p> Her lægger Danmark vægt på, at alle nye lande, der måtte blive optaget i EU, kan få deres egen kommissær, ligesom Danmark er villig til at skære ned på de nuværende EU-landes antal af pladser i Europa-parlamentet for at gøre plads til landene fra Central-og Østeuropa. </p>
<p> - Udvidelsen af EU med landene fra Central-og Østeuropa er det vigtigste europa-politiske anliggende for den danske regering. Derfor skal de institutionelle ændringer geare EU til at optage de nye lande. Så for mig at se er et nej til Amsterdam-traktaten et nej til udvidelserne, sagde statsministeren. </p>
<p> Han vurderer, at optagelsesforhandlingerne med de potentielle EU-lande kan begynde i 1998 under det britiske formandskab, forudsat regeringskonferencen afsluttet snarest. </p>
<p> Blandt de øvrige fornyelser, som EU-samarbejdet bliver tilført med regeringskonferencen, er fleksibilitets-princippet, som indebærer, at et flertal af lande kan gå videre med et samarbejde, uden at de andre lande behøver at deltage. </p>
<p> I Amsterdam skal politikerne bl.a. tage stilling til, om alle landene skal være enige om, at et flertal af lande sætter et skib i søen, eller om flertallet selv kan godkende, at de går videre med et initiativ. </p>
<p> ØMU&apos;en er ikke omfattet af det udkast til en ny traktat, som det hollandske formandskab har præsenteret op til næste uges topmøde. </p>
<p> Til gengæld forventes to af de øvrige danske forbehold at blive berørt af regeringskonferencen. Men det betyder ikke, at danskerne skal stemme om at få forbeholdene afskattet. </p>
<p> Både Venstre og regeringen er enige om, at forbeholdene skal respekteres. På onsdagens pressemøde gentog Nyrup den efterhånden berømte sætning: </p>
<p> - De danske forbehold består før, under og efter regeringskonferencen. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-13"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-06-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>