<?xml version="1.0" encoding="UTF-8"?>

<newsitem date="1997-03-11" id="root" itemid="81309" xml:lang="da">
<title></title>
<headline> EAC-overskud steg 39 pct i 1996 - analytikere. </headline>
<byline></byline>
<dateline></dateline>
<text>
<p> KØBENHAVN, 11 marts (Reuter) - Når EAC torsdag middag offentliggør 1996-regnskabet ventes koncernen at kunne fremvise en vækst i det ordinære resultat før skat på 39 pct. til 357 mio. kr. Det viser et gennemsnit af ni aktieanalytikeres skøn, som Reuters Finans har talt med forud for tallene. </p>
<p> Den store fremgang i det ordinære resultat skyldes, ifølge analytikerne bl.a., at der i EAC&apos;s 1995-regnskab indgik en negativ værdiregulering af finansielle anlægsaktiver på 124 mio. kr., som ikke vil være nær så stor i 1996-regnskabet. </p>
<p> EAC&apos;s egne forventninger til 1996 lyder på en forbedring af det ordinære resultat i forhold til resultatet i 1995. </p>
<p> Omsætningen i EAC ventes til gengæld kun at være forøget med 11 pct. til 14.421 mio. kr., mens resultatet af den primære drift skulle være steget til 447 mio. kr. fra 422 mio. kr. året før. </p>
<p> Selvom analytikerne venter en pæn fremgang i det ordinære resultat, så er analytikerne generelt lidt mere tilbageholdende med de alt for positive vendinger, når talen går på forventningerne til EAC. </p>
<p> Flere af analytikerne peger således på, at koncernen stadigvæk mangler at bevise, at den kan tjene penge. </p>
<p> - Den nye ledelse har stort set gjort det godt, men den mangler stadig at bevise, at den kan tjene penge. Hvis jeg troede, at indtjeningen lå lige om hjørnet, ville jeg nok være lidt mere positiv på aktien, siger en analytiker. </p>
<p> Kun en ud af de ni aktieanalytikere anbefaler køb af EAC-aktier, mens de øvrige deler sig ligeligt mellem hold-og salgs-anbefalinger. </p>
<p> Analytikeren tilføjer, at 1996-regnskabet måske kan give en ledetråd om den ventede positive udvikling, men er dog selv meget skeptisk. </p>
<p> EAC har i løbet af 1996 solgt en del tabsgivende aktiviterer fra, bl.a. slagteriaktiviteterne i Britz ved Berlin og andelen i Linotype-Hell. </p>
<p> - EAC har solgt en del aktiviteter fra i 1996, men har dog stadig så mange aktiviteter, som det kan være svært at gennemskue. EAC burde sælge ud, men problemet er at finde købere, siger anden analytiker. </p>
<p> Analytikeren tilføjer, at problemet med at gennemskue de mange aktiviteter ofte skyldes, at EAC ikke hører til de mest informative selskaber på Københavns Fondsbørs. </p>
<p> EAC har ifølge flere af analytikerne gennem de seneste år skudt mange penge i forbrugsvare-aktiviteterne i Asien, men resultaterne har endnu ikke kunnet leve op til forventningerne. </p>
<p> - Koncernen har et stort problem i Asien. De investerer en masse penge uden, at det giver et ordentligt afkast. Samtidig tyder alt på, at slagteriaktiviteterne i Sydamerika er under stort pres. Jeg kan faktisk ikke se, hvor væksten i koncernen skal komme fra, siger en analytiker. </p>
<p> Overskudsgraden i EAC ventes i 1996 at falde til 2,76 pct. fra 2,93 pct. i 1995. Til gengæld venter analytikerne, at den primære drift i 1997 vil udgøre 3,0 pct. af omsætningen. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-11"></editdetail></code></codes>
<codes class="bip:topics:1.0">
<code code="DOK">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="I61">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="I64">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-11"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>