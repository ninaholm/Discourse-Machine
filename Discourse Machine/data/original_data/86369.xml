<?xml version="1.0" encoding="UTF-8"?>

<newsitem date="1997-08-07" id="root" itemid="86369" xml:lang="da">
<title></title>
<headline> Radikale vil stramme velfærdsydelser efter valget. </headline>
<byline></byline>
<dateline></dateline>
<text>
<p> KØBENHAVN, 7 august (Reuter) - De radikale (R) er godt tilfredse med regeringssamarbejdet med Socialdemokratiet (S), men partiet mener, at der er behov for en opstramning af velfærdsydelser, og det vil partiet kræve efter folketingsvalget, oplyser en kilde i partiet til Reuters Finans. </p>
<p> - Vi har lovet Socialdemokratiet, at efterlønnen ikke røres i denne regeringsperiode, men efter valget skal der være nye regeringsforhandlinger. De radikale ønsker, at der sker en opstramning, sådan at vi får hævet den gennemsnitlige pensionsalder fra de nuværende ca. 61 år, siger kilden. </p>
<p> S og R indgik i fjor en intern aftale om, at de radikale ikke på denne side af valget offentligt må profilere sig på krav om begræsninger af den eftertragtede efterlønsordning. Det skete efter at den radikale gruppeformand Jørgen Estrup på sommergruppemødet i 1996 sagde, at dansk økonomi ikke i længden kan holde til en tilbagetrækningsalder på 61 år, og at der på sigt måtte ske noget, enten frivilligt eller modsat. </p>
<p> Socialdemokratiets næstformand Ole Stavad sagde derpå, i foråret 1997, at partiet ønsker at bevare efterlønnen i mange år. Partiet vil føre valgkamp på at bevare ordningen, hvis Venstre og Konservative fortsat ønsker den afskaffet, sagde Ole Stavad. </p>
<p> Den radikale folketingsgruppe samles søndag til møde i Jægerspris, hvor man lægger sidste hånd på partiets velfærdsudspil, der skal indgå i partiets profilering, ikke mindst i den kommende valgkamp. Hensigten med udspillet er bl.a., at befolkningen bliver længere på arbejdsmarkedet. </p>
<p> Det skal ifølge kilden ske på flere måder, bl.a. ønsker partiet, at der sættes flere ressourcer ind for de ledige i aldersgruppen 50-59 år. De skal i endnu større udstrækning tilskyndes til at tage job, sådan at de ikke selv føler sig opgivet i en alder af 57 år. De radikale ønsker også, at deltid i højere grad vinder udbredelse på arbejdsmarkedet, sådan at valget ikke står mellem arbejde på fuldtid eller ledighed. </p>
<p> Folketingsgruppen skal også i Jægerspris drøfte den kommende finanslov. Holdningen er, at den stramme finanspolitik absolut skal fastholdes, og at regeringen skal være meget opmærksom på, at der ikke sker en økonomisk overophedning som følge af stigende ejendomspriser og låneoptagelse. </p>
<p> Den radikale folketingsgruppe med bl.a. økonomiminister Marianne Jelved vil holde pressemøde i Jægerspris mandag kl. 14. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-07"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-07"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-07"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-07"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-08-07"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-07"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-07"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>