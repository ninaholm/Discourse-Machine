<?xml version="1.0" encoding="UTF-8"?>

<newsitem date="1997-07-28" id="root" itemid="86062" xml:lang="da">
<title></title>
<headline> Novo-strategi er baseret på &quot;diabetes-epidemi&quot;. </headline>
<byline></byline>
<dateline></dateline>
<text>
<p> KØBENHAVN, 28 juli (Reuter) - Novo Nordisks strategi og planlægning er indrettet på en dramatisk forøgelse af antallet af diabetikere i løbet af en årrække, primært i udviklingslandene. De seneste tal fra den internationale diabetes-kongres i Helsinki vil derfor ikke ændre på den danske medicinalkoncerns planer, siger viceadm. direktør, Kurt Anker Nielsen, til Reuters Finans. </p>
<p> - Det falder i tråd med de vurderinger, vi bl.a. på basis af oplysninger fra WHO (World Health Organization, red.) har haft i de sidste par år og baseret vores planlægning på, siger Kurt Anker Nielsen. </p>
<p> I dag lider omkring 135 mio. mennesker af diabetes, og tallet forventes at blive fordoblet i de kommende 15-20 år. Det har fået forskerne til at tale om en epidemi-agtig vækst i sygdommen. </p>
<p> Sygdommen er stort set diagnosticeret fuldt ud i de vestlige industrialiserede verden, men i de fremstormende udviklingslande i især Fjernøsten ses sygdommen nærmest at eksplodere. Halvdelen af alle diabetikere forventes i år 2010 at bo i Asien. Det har allerede fået Novo Nordisk til at optrappe indsatsen på de &quot;nye&quot; markeder. </p>
<p> - Det er alle de hurtigt voksende udviklingslande, som vi har fokus på, da det er her de største stigninger i antallet af diabetes-patienter kommer. Den mere vestligt orienterede livsstil bevirker, at der spises mere og mere fedtholdig mad og dyrkes mindre og mindre motion, og det fremprovokerer diabetes, siger Kurt Anker Nielsen. </p>
<p> Han tilføjer, at der ikke længere skal ydes samme hårde fysisk arbejde for at tjene til føden, og det giver især asiaterne de samme sygdomme, som hærger den vestlige verden. </p>
<p> - I den vestlige verden er vi oppe på en meget stor andel af diabetikerne, der er diagnosticeret, og vi har jo også haft denne livsstil i mangde år. Det er derfor i den anden del af verden, at det store skred vil komme. Men det er der ikke noget nyt i, siger Kurt Anker Nielsen. </p>
<p> Det får Novo Nordisk til at spå vækstrater for insulinmarkedet over de næste fem år på omkring 10 pct. om året, hvor halvdelen vil være trukket af større solgte mængder især på de nye markeder. </p>
<p> Novo Nordisk fortsætter derfor uantastet sin oprustning i hovedsagelig Centraleuropa, Centralasien og Fjernøsten. </p>
<p> - Prognoserne for udviklingen i diabetes fra Helsinki-konferencen ændrer ikke væsentligt ved det forretningsgrundlag, som vi regner med at have, og som vi fortsat har, siger Kurt Anker Nielsen. </p>
<p> Novo Nordisk er en af verdens førende indenfor behandling af diabetes og omsatte i 1996 for ialt 14,9 mia. kr., herunder 7,8 mia. kr. produkter fra produkter til diabetesbehandling. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-28"></editdetail></code></codes>
<codes class="bip:topics:1.0">
<code code="NOVO">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-28"></editdetail></code>
<code code="GHEA">
<editdetail action="confirmed" attribution="Reuters BIP Coding Group" date="1997-07-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>