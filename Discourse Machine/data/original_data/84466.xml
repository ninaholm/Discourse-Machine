<?xml version="1.0" encoding="UTF-8"?>

<newsitem date="1997-06-06" id="root" itemid="84466" xml:lang="da">
<title></title>
<headline> Presserunde - Generelle nyheder fredag 6 juni. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) De borgerlige partier - uden CD - står til at få 91 mandater og dermed flertal i Folketinget, viser den seneste Greens-undersøgelse. Samtidig viser undersøgelsen, at en borgerlig regering med støtte fra CD kan klare sig uden Fremskridtspartiet, som har krævet en skriftlig garanti fra VK om den planlagte politik. (Børsen side 1 og 12) </p>
<p> 2) Fremskridtspartiets afgående leder, Kirsten Jacobsen, er ifølge Greens Danmarks mest populære politiker. (Børsen side 1 og 12) </p>
<p> 3) Økonomiminister Marianne Jelved (R) støttede i går sin partifælle Ebbe Lundgaards angreb på efterlønnen, og lagde sig dermed ud med regeringspartnerne i Socialdemokratiet. Ebbe Lundgaard sagde i sin grundlovstale, at &quot;efterløn og førtidspension ikke er kvalitative landvindinger, når de bliver anvendt som politisk nødværge til at parkere erhvervsaktive på grund af manglende indsats andre steder&quot;. Statsminister Poul Nyrup Rasmussen har flere gange sagt, at han under ingen omstændigheder vil røre ved efterlønnen. (Information side 1 og 4, Det Fri Aktuelt side 9) </p>
<p> 4) Miljøminister Svend Auken vil forhindre en EU-godkendelse af sprøjtegiften paraquat, og EU-parlamentsmedlemmerne Kirsten Jensen og John Iversen opfordrer nu EU-kommissionen til at forbyde både brug og eksport af giften. Svend Auken er fortørnet over, at det britiske selskab Zeneca i øjeblikket arbejder på at få paraquat på en ny positivliste for sprøjtemidler, som EU er ved at udarbejde. (Politiken side 1 og 16) </p>
<p> 5) De danske EU-forbehold er bagateller i forhold til EUs udvidelse mod øst, siger økonomiminister Marianne Jelved. Hun ville gerne af med de fire forbehold, men advarer mod at blande dem ind i diskussionen om den nye EU-traktat. &quot;Det vil være dybt ulykkeligt, hvis det er Danmark, der blokerer for, at EU og Europa kan udvikle sig. Forbeholdene er vores eget problem, og det kan vi ordne bagefter,&quot; siger Marianne Jelved. (Berlingske Tidende side 1 og 4-6) </p>
<p> 6) Næppe har bølgerne lagt sig i den konservative folketingsgruppe før uroen igen tager fat. Denne gang er det uroen om partiets velfærdspolitiske oplæg, der skaber intern splid. Således har et eller flere af de seks medlemmer i udvalget, der skal lave oplægget, lækket oplysninger til pressen. Det finder K-gruppens næstformand og udvalgsformand, Pernille Sams, for utilstedeligt. (Erhvervs-Bladet side 2) </p>
<p> 7) Flere og flere lande i EU har indført kørselsforbud, som truer med at lamme godstransporten. I flere lande er kørsel med tunge lastvogne forbudt mindst en dag om ugen, typisk søndag, og det koster vognmændene dyrt og skaber enorme ophobninger af lastvogne ved grænserne til stor fare for andre trafikanter. Problemet tages op på EUs rådsmøde den 17. juni. (Berlingske Tidende side 1) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-06"></editdetail></code></codes>
<codes class="bip:topics:1.0">
<code code="DOK">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="I61">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="I64">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="I71">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="I831">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="IINV">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-06"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-06-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>