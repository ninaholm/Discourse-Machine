<?xml version="1.0" encoding="UTF-8"?>

<newsitem date="1997-01-06" id="root" itemid="78759" xml:lang="da">
<title></title>
<headline> CRISPLANT-INDTJENING ER PRESSET - ADM DIR. </headline>
<byline></byline>
<dateline></dateline>
<text>
<p> KØBENHAVN, 6 januar (Reuter) - En øget brug af underleverandører i forbindelse med udførelse af indgåede kontrakter samt en skærpet konkurrence har presset indtjeningen i Crisplant Industries. Det oplyste selskabets adm. direktør, Torben Bjerre-Madsen på en telefonkonferrence mandag efter offentliggørelsen af selskabets resultat for første kvartal 1996/97. </p>
<p> - I takt med at de indgåede kontrakter bliver større, producerer vi en stadig mindre del selv, og ligger i stedet mere ud til underleverandører. Det presser vores bruttoavance, sagde Torben Bjerre-Madsen. </p>
<p> Til gengæld mindsker det risikoen for flaskehalsproblemer i produktionen, mente han. </p>
<p> På det internationale marked er konkurrencen blevet skærpet betydeligt, og Torben Bjerre-Madsen vurderede, at Crisplant vil blive tvunget til at sænke priserne for at klare sig i konkurrencen. </p>
<p> Crisplant Industries fik i første kvartal af regnskabsåret 1996/97 et underskud før skat på 31 mio. kr., mens selskabet for hele året forventer et beskedent overskud. I regnskabsåret 1995/96 måtte selskabet konstatere et underskud på 113 mio. kr. før skat. </p>
<p> Selv om Crisplant forventer at komme ud af indeværende regnskabsår med et positivt resultat, så mener Torben Bjerre-Madsen ikke, at selskabet vil udbetale udbytte, som det ellers tidligere er blevet stillet i udsigt. </p>
<p> - Jeg forventer ikke, at vi udbetaler udbytte for indeværende regnskabsår, da vi som sagt kun forventer et moderat overskud. Men den sag vil vi diskutere nærmere med vores rådgivere, sagde Torben Bjerre-Madsen. </p>
<p> Markedet for Automatiske Transport-og Sorteringssystemer (ATS), der tegner sig for 80 pct. af omsætningen i Crisplant har tidligere givet en indtjeningsmargin på 12-13 pct. men ikke på det seneste, oplyser han. </p>
<p> - Vi forventer allerede næste år at kunne fremvise samme indtjeningsmargin (12-13 pct., red.), godt hjulpet af bl.a. de rationaliseringer, vi har foretaget, fortsatte Torben Bjerre-Madsen. </p>
<p> LPG-forretningsområdet (Liquefied Petroleum Gas), som tegner sig for den resterende del af omsætningen, koster stadigvæk Crisplant en del penge, mens selskabet har taget en del nye initiativer, som skal rette op på dette forhold. </p>
<p> En stor del af driftsunderskuddet i 1995/96, svarende til 20 mio. kr. ud af et samlet minus på 97 mio. kr., kunne tilskrives problemer i LPG-forretningsområdet. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-06"></editdetail></code></codes>
<codes class="bip:topics:1.0">
<code code="CRIDEN">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-01-06"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>