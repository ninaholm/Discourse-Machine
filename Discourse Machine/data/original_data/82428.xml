<?xml version="1.0" encoding="UTF-8"?>

<newsitem date="1997-04-08" id="root" itemid="82428" xml:lang="da">
<title></title>
<headline> Kammeradvokat afviser udsættelse af Grundlovssag. </headline>
<byline></byline>
<dateline></dateline>
<text>
<p> KØBENHAVN, 8 april (Reuter) - Grundlovssagen, som 10 EU-skeptikere fører ved Landsretten, kan ikke udsættes på grund af den sag, de samme 10 EU-skeptikere fører mod Procesbevillingsnævnet. </p>
<p> Det siger regeringens advokat i Grundlovssagen om Danmarks medlemskab af EU, kammeradvokat Karsten Hagel-Sørensen. </p>
<p> De 10 EU-skeptikere, der har anlagt sag mod den danske regering for at have skrevet under på Maastricht-traktaten, blev mandag afvist af Landsretten i den sideløbende sag mod Procesbevillingsnævnet. </p>
<p> Ifølge en pressemeddelelse fra EU-skeptikernes advokater, Christian Harlang og dr. jur. Ole Krarup, er mandagens dom nu anket til Højesteret, der ventes at bruge to til tre måneder på at behandle sagen. </p>
<p> Sagen mod Procesbevillingsnævnet handler om at få udleveret en række dokumenter fra Folketingets Europaudvalg. Derfor er sagen en direkte afløber af Grundlovssagen. Og derfor mener Christian Harlang, at Grundlovssagen bør afvente Højesterets afgørelse i nævnssagen. Det kan i givet fald udsætte Grundlovssagen to til tre måneder. </p>
<p> En sådan udvikling kan være kritisk for regeringen, der ifølge økonomiminister Marianne Jelved satser på en folkeafstemning om resultatet af regeringskonferencen i foråret 1998. Det kan blive svært, når økonoministeren samtidig ønsker Grundlovssagen afsluttet før en afstemning. </p>
<p> - Jeg har svært ved at se, at resultatet af regeringskonferencen bliver ratificeret før Grundlovssagen er afsluttet, sagde Marianne Jelved mandag. </p>
<p> Ifølge kammeradvokat Karsten Hagel-Sørensen skydes økonomiministerens forventninger ikke i sænk af EU-skeptikernes sag mod Procesbevillingsnævnet. </p>
<p> - Landsretten har tidligere meddelt, at sagen mod Procesbevillingsnævnet ikke har opsættende virkning på Grundlovssagen. Hvorfor skulle den så have det nu, hvor Landsretten har afvist sagen, siger Karsten Hagel-Sørensen til Reuters Finans tirsdag. </p>
<p> Kammeradvokaten oplyser i øvrigt, at Landsretten i sidste uge meddelte, at den skriftlige procedure i Grundlovssagen nu er afsluttet. Samtidig er parterne indkaldt den 28. april, hvor den mundtlige procedure ventes planlagt. Ifølge Landsretten er Grundlovssagen berammet til domsforhandling den 26. maj. </p>
<p> Alle parter i sagen venter, at taberen af Grunslovssagen vil anke til Højesteret. Der er til gengæld nogen uenighed om, hvornår der så kan ventes en endelig afgørelse fra Højesteret. </p>
<p> Lederen af regeringens kooordinationsgruppe, ambassadør Laurids Mikaelsen, vurderer tirsdag overfor Reuters Finans, at der kan ventes en endelig afgørelse i foråret 1998. Det afviser EU-skeptikernes advokater dog. </p>
<p> Professor i EU-og Folkeret, Hjalte Rasmussen har tidligere spået, at afgørelsen falder mellem oktober 1998 og juni 1999. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-08"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="GCRIM">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-08"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-04-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>