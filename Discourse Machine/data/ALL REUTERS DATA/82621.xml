<?xml version="1.0" encoding="UTF-8"?>

<newsitem date="1997-04-15" id="root" itemid="82621" xml:lang="da">
<title></title>
<headline> INTERVIEW - FIH vil vokse i samme tempo. </headline>
<byline></byline>
<dateline></dateline>
<text>
<p> KØBENHAVN, 15 april (Reuter) - Finansieringsinstituttet for Industri og Håndværk (FIH) har ingen planer om at skrue ned for blusset, selv om selskabet er vokset særdeles meget de seneste mange år - tværtimod. FIH vil fortsætte med at vokse i samme tempo fremover, oplyser adm. direktør Henrik Heideby i et interview med Reuters Finans. </p>
<p> - Vi har tjent penge hvert eneste år, og jeg kan ikke se nogen grund til, at vi ikke kan fortsætte med det de kommende 10 år, siger Henrik Heideby. </p>
<p> FIH blev stiftet i 1958, og har lige siden fastholdt en stabil stigende indtjening på trods af op-og nedture i den finansielle sektor, og udlånene er vokset år for år. </p>
<p> I 1989 havde FIH således udlån for 15,2 mia. kr. Det tal steg til 26,1 mia. kr. i 1996, mens balancen voksede til godt 36 mia. kr. i 1996. Målt på balacnen er FIH dermed blandt de fem største pengeinstitutter. </p>
<p> - Det kan godt være, at væksten ikke er så høj som hos dem, der køber til, men alt vores vækst er sket ved organisk vækst. Vi har det godt med, at vi vokser i et moderat og fornuftigt tempo. Det er for os lig med sund vækst, siger Henrik Heideby. </p>
<p> Han ser ikke den store begrænsning i mulighederne for vækst, selv om FIH kun i et lille omfang er gået ind på nye områder. </p>
<p> - Jeg tror på, at markedet vokser, og at vi vokser med markedet, siger Henrik Heideby. </p>
<p> FIH er i den brede offentlighed en ukendt aktør i finanssektoren, men selskabet er velkendt hos de fleste industriselskaber i Danmark. FIH&apos;s hovedbeskæftigelse er nemlig lån til industrivirksomheder. Instituttet beskæftiger sig ikke med privatkunder. </p>
<p> - Vi har ingen privatkunder, og vi får aldrig privatkundesegmenter. Vores resultat igennem en lang årrække beviser, at vi har succes, tjener gode penge og har en fin forrentning af egenkapitalen. Det viser, at vi har ingen grund til at brede os ud, siger Henrik Heideby. </p>
<p> I 1995 gik FIH alligevel ind på et nyt områet, da instituttet stiftede et realkreditselskab. Ved udgangen af 1996 var udlån for godt 900 mio. kr. i realkreditselskabet. </p>
<p> - Det kører helt efter budgettet. På fem til otte års sigt regner jeg med, at realkredit udgør ca. 20 pct. af vores udestående, siger Henrik Heideby. </p>
<p> FIH stiftede realkreditselskabet for at forhindre, at kunderne gik til andre for at få den type lån. Realkreditlån gives typisk kun til virksomheder, som allerede er kunder hos FIH. </p>
<p> Realkredit er traditionelt et område med en lav rentemarginal, men det har FIH ingen problemer med, da selskabet i forvejen har en af markedets laveste rentemarginaler. </p>
<p> I 1996 er den opgjort til 1,1 pct. mens Jyske Bank til sammenligning har en rentemarginal 3,5 pct. og Unibank 2,4 pct. Mens det er lykkes for FIH at udvide rentemarginalen fra 0,7 pct. i 1995, er det gået den anden vej for Jyske Bank og Unibank som har oplevet en indsnævring på henholdsvis 0,7 og 0,8 pct.point. </p>
<p> - Vi kan tjene penge med så lav en rentemarginal, fordi vi har så lave omkostninger, og vi er den finansielle virksomhed, der har haft de laveste tab gennem en årrække, siger Henrik Heideby. </p>
<p> Som begrundelse for de lave tab på engagementer peger han på den store viden, som FIH har om dansk industri. Så når det går galt for en låntager hos FIH, lykkes det ofte at rekonstruere selskabet, og FIH får på den måde alligevel sit tilgodehavende. Tab og hensættelser på udlån og garantier var så lavt som 0,23 pct. i 1996. </p>
<p> De lave udgifter afsløres i omkostningsprocenten, der er 12,3 hos FIH, mens den typisk er mellem 60 og 70 for øvrige pengeinstitutter. </p>
<p> FIH havde i 1996 et ordinært resultat før skat på 687 mio. kr. Det var dermed knap 13 pct. bedre end i 1995, hvor resultatet var 610 mio. kr. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-15"></editdetail></code></codes>
<codes class="bip:topics:1.0">
<code code="FHIDEN">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="I81501">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-04-15"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-04-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>