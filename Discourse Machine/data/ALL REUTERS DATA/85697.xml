<?xml version="1.0" encoding="UTF-8"?>

<newsitem date="1997-07-14" id="root" itemid="85697" xml:lang="da">
<title></title>
<headline> Radikale varsler nye indgreb mod byggeri - Estrup. </headline>
<byline></byline>
<dateline></dateline>
<text>
<p> KØBENHAVN, 14 juli (Reuter) - Det radikale Venstre (R) varsler nye indgreb mod væksten i byggeriet. Regeringspartiets gruppeformand, Jørgen Estrup, forudser allerede i finansloven for 1998 nye tiltag for at hindre flaskehalse inden for bygge-og anlægssektoren. Samtidig er de radikale klar til at overveje en nedsættelse af belåningsprocenten på ejerboliger - et forslag som blandt andet Centrum-Demokraterne er klar til at stemme for. </p>
<p> - Vi satser på en relativ stram finanslov, hvor det er vigtigt, at indgreb er målrettet mod bygge-og anlægssektoren. Jeg tror, at man kan forudse, at der på finansloven vil være nogle stramninger på dette område. Det vil undre mig meget, hvis der ikke var det, siger Jørgen Estrup mandag til Reuters Finans. </p>
<p> De radikales gruppeformand vurderer, at man sandsynligvis vil ramme det støttede byggeri. </p>
<p> Regeringen har allerede i foråret gennemført flere indgreb mod byggeriet. I aftalen med kommunerne er der indført et stop for nye byggetilsagn og en midlertidig statslig udskydelsesordning for det støttede nybyggeri i den resterende del af 1997. For 1998 henstilles det samtidig, at kommunerne kun i begrænset omfang giver tilsagn til nybyggeri. Ældreboliger og andelsboliger er undtaget fra stoppet. </p>
<p> Ifølge Arbejderbevægelsens Erhvervsråd betyder kommuneaftalen, at beskæftigelsen i byggeriet reduceres med godt 5.000 personer. </p>
<p> Indenfor det private boligbyggeri er Jørgen Estrup på linie med Centrum-Demokraterne (CD) klar til at overveje en nedsættelse af belåningsprocenten, hvis der bliver behov for et indgreb. CD&apos;s gruppeformand Peter Duetoft siger til Reuters Finans, at belåningsprocenten er en af de skruer, regeringen for CD&apos;s skyld kan bruge for at dæmpe væksten i det private boligbyggeri. </p>
<p> Boligejerne kan i øjeblikket hjemtage realkreditlån svarende til 80 pct. af boligens værdi. En nedsættelse af satsen vil sandsynligvis dæmpe byggeaktiviteten. </p>
<p> - Det kan bestemt være noget, man kan blive nødt til, hvis forbruget begynder at løbe fra os, siger Jørgen Estrup. </p>
<p> Han mener dog ikke, at der er behov for et sådant indgreb i øjeblikket. </p>
<p> - Der er behov for en stram finanspolitik, men ikke kriseindgreb. Så længe inflationen ligger på to til tre pct., og der fortsat er overskud på betalingsbalancen, er der ingen fare, vurderer Jørgen Estrup. </p>
<p> Han påpeger samtidig, at en nedsættelse af belåningsprocenten ikke nødvendigvis medfører et fald i låneoptagelsen, da boligejerne blot i højere grad vil erstatte realkreditlån med banklån. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-14"></editdetail></code></codes>
<codes class="bip:topics:1.0">
<code code="I501">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="I502">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-14"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-07-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>