<?xml version="1.0" encoding="UTF-8"?>

<newsitem date="1997-02-21" id="root" itemid="80517" xml:lang="da">
<title></title>
<headline> Statsansatte får 2-årig aftale - FM. </headline>
<byline></byline>
<dateline></dateline>
<text>
<p> KØBENHAVN, 21 februar (Reuter) - Overenskomst-forhandlingerne på det statslige område mellem CFU og Finansministeriet (FM) er endt med en to-årig aftale, der giver lønstigninger på 4,25 pct. i overenskomstperioden. Det oplyste finansminister Mogens Lykketoft fredag på et pressemøde. </p>
<p> - Stigningen fordeler sig med 1,85 pct. det første år og resten det andet år, sagde Mogens Lykketoft. </p>
<p> Af de 4,25 pct. går 2,9 pct. til generelle lønforbedringer og 1,35 pct. til særlige formål som pensionsforbedringer, efteruddannelse, regulering af særlige ydelser og omklassificeringer. </p>
<p> Finansministeren vurderer, at aftalen er &quot;økonomisk holdbar&quot;. </p>
<p> - Der er intet i aftalen, der kan true den gode situation, dansk økonomi som helhed er i, sagde han på pressemødet. </p>
<p> De offentligt ansattes forhandler, Ove Hygum, mener, at aftalen vil sikre de 220.000 ansatte under CFU en reallønsstigning. </p>
<p> - Vi skønner med den her ramme, at vi kan dokumentere en reallønsstigning, når perioden er ovre, sagde Ove Hygum på det fælles pressemøde i Finansministeriet. </p>
<p> Ove Hygum har tidligere udtalt, at resultatet er &quot;yderst beskedent&quot;. På pressemødet var han en smule mere moderat, da han vurderede nattens forhandlinger. </p>
<p> - Resultatet ligger på et passende niveau ud fra de muligheder, der lå, sagde han. </p>
<p> Ligesom de tidligere år indeholder aftalen mellem de statsansatte og Finansministeriet en reguleringsordning, som skal sikre parallel lønudvikling for statsansatte i forhold til lønmodtagere på det private arbejdsmarked. </p>
<p> På den måde kan de statsansatte opnå lønstigninger både 1. april 1997 og 1. april 1998. </p>
<p> Ove Hygum vurderer dog, at reguleringsordningen vil få mindre betydning i denne overenskomstperiode end ved de tidligere. </p>
<p> - Reguleringsordningen får mindre betydning, hvis vi handler bedre rammer hjem. Så ligger vi tættere på de privatansatte, sagde han, uden at han ville vurdere aftalen som &quot;ekstraordinær&quot;. </p>
<p> Ove Hygum og Mogens Lykketoft er enige om, at det er en fordel at sikre offentlige lønninger, der kan konkurrere med det private område. </p>
<p> Begge henviser bl.a. til, at det offentlige på den måde vil stå stærkere i konkurrencen om arbejdskraft de kommende år, hvor årgangene bliver mindre. </p>
<p> Mens der var enighed om at gøre lønrammen attraktiv, brugte parterne lang tid på at diskutere, hvor længe aftalen skal løbe. CFU ønskede, ligesom de øvrige lønmodtagerorganisationer, en to-årig aftale. </p>
<p> Mogens Lykketoft pressede til gengæld på for en tre-årig aftale, der kunne sikre en mere stabil lønudvikling, men måtte til sidst give efter, og underskrive en to-årig aftale. </p>
<p> Finansministeren afviser, at det skyldes hensynet til lønmodtagerne i LO, som ønsker to-årige aftaler. </p>
<p> - Den pris, vi måtte betale for en tre-årig aftale, var simpelthen for høj. Hvis vi var gået med til den, kunne det ikke undgå at føre til, at vi ville bidrage til en for høj lønstigningstakt. Derfor var det bedst for begge parter at mødes om to-årige aftaler, sagde Lykketoft på pressemødet. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-21"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-21"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-21"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-21"></editdetail></code></codes>
<codes class="bip:topics:1.0">
<code code="ECAT">
<editdetail action="confirmed" attribution="Reuters BIP Coding Group" date="1997-02-21"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-21"></editdetail></code>
<code code="GJOB">
<editdetail action="confirmed" attribution="Reuters BIP Coding Group" date="1997-02-21"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-21"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>