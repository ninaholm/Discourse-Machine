<?xml version="1.0" encoding="UTF-8"?>

<newsitem date="1997-07-17" id="root" itemid="85815" xml:lang="da">
<title></title>
<headline> Indgrebs-udsigt øger sparelyst - Codan B (rettet). </headline>
<byline></byline>
<dateline></dateline>
<text>
<p> I første udgave af denne artikel citeres Peter Schlaikjer Bruhn for at sige, at der er en &quot;faldende trend i opsparingslysten&quot;. Der skulle have stået en &quot;stigende trend&quot;. Reuters Finans beklager fejlen, og sender her en rettet version: </p>
<p> KØBENHAVN, 17 juli (Reuter) - Debatten om indgreb over for stigningen i ejendomspriserne er med til at øge forbrugernes opsparingslyst. Det vurderer seniorøkonom, Peter Schlaikjer Bruhn, fra Codan Bank efter torsdagens forbrugertillidstal fra Danmarks Statistik, der viste en fremgang i den sammenvejede indikator til 11 mod 10 i juni. Der var lidt højere end de forventede 10. </p>
<p> - Det er værd at hæfte sig ved den faldende trend i opsparingslysten. Samtidig synes forbrugerne, at det er blevet sværere at spare op, siger Codan-økonomen. </p>
<p> Indikatoren for opsparingslysten, der i januar var 60, er i juli steget til 65. Samtidig er indikatoren for vurderingen af opsparingsmulighederne faldet til 24 mod 29 i januar. </p>
<p> - Det ser ud til, at forbrugerne er klar over, at deres disponible indkomst kan blive begrænset i løbet af efteråret. Såvel gennem målrettede indgreb på boligmarkedet som via de kommunale skatter, påpeger Peter Schlaikjer Bruhn over for Reuters Finans. </p>
<p> Seneste udspil fra politikerne er Centrum-Demokraternes forslag om en nedsættelse af belåningsprocenten for boliger, når det gælder realkreditlån. </p>
<p> - Diskussionen om boligejernes økonomi er blusset op. Signalerne om en formindskelse af belåningsprocenten har en psykologisk effekt, som vil få folk til at gemme penge på kistebunden, vurderer Peter Schlaikjer Bruhn. </p>
<p> Codan-økonomen påpeger dog samtidig, at en nedsættelse af belåningsprocenten igen vil ramme de enkelte generationer skævt. Det bliver specielt nye boligejere, der må punge ud, mens de nuværende boligejere kun rammes i mindre omfang. </p>
<p> Han anbefaler i stedet en forhøjelse af lejeværdibeskatningen eller en øget bruttoskat, selvom han betragter begge forslag som uigennemførlige i de kommende finanslovsforhandlinger. </p>
<p> - En forhøjelse af lejeværdien rammer lige, hvad enten det gælder den sociale synsvinkel eller generationssynsvinklen. Og så virker den, understreger Peter Schlaikjer Bruhn. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<codes class="bip:topics:1.0">
<code code="C17">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="C172">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>