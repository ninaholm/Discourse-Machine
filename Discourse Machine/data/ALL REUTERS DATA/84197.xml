<?xml version="1.0" encoding="UTF-8"?>

<newsitem date="1997-05-29" id="root" itemid="84197" xml:lang="da">
<title></title>
<headline> Nyrup langer ud efter VK i afslutningsdebat - RB. </headline>
<byline></byline>
<dateline></dateline>
<text>
<p> KØBENHAVN, 29 maj (Reuter) - Statsminister Poul Nyrup Rasmussen (S) langede kraftigt ud efter de to store borgerlige oppositionspartier, da han torsdag indledte Folketingets afslutningsdebat, skriver Ritzaus Bureau. </p>
<p> Selv om statsministeren også glædede sig over, at 80 pct. af årets lovgivning er vedtaget med bredt flertal, kritiserede han Venstre og de konservative for at være tunge at danse med, når de vanskelige politiske beslutninger skal tages. </p>
<p> - Regeringen har gang på gang måttet arbejde hårdt for sit flertal. Når det handlede om upopulære, men nødvendige beslutninger, har de to store partier været præget af kredsløbsforstyrrelser og tilbageholdenhed, sagde Poul Nyrup Rasmussen. </p>
<p> De konservative blev især kritiseret for, at partiet sprang fra efter lang tids forhandlinger og alligevel ikke ville indgå forlig med regeringen om dette års finanslov. </p>
<p> - Vi var nået ganske, ganske langt, og der lå en aftale om at sænke marginalskatten og nedsætte selskabsskatten til et internationalt niveau. Selv de konservatives ønsker om at ændre boligbeskatningen var på plads. Så kom den afgørende prøve. Kunne ansvarligheden, overblikket og modet holde, spurgte statsministeren og leverede selv svaret: </p>
<p> - Det var en trist dag. Jeg var ked af det på landets vegne, da det viste sig, at musketereden var vigtigere end ansvaret, sagde Poul Nyrup Rasmussen. </p>
<p> De to partier og især Venstre blev også kritiseret for igen og igen at love befolkningen skattelettelser. Poul Nyrup Rasmussen henviste blandt andet til Folketingets debat for nylig om boligejernes situation, hvor Venstres Peter Brixtofte slog til lyd for at fjerne lejeværdibeskatningen. </p>
<p> - Det var en af de få dage, hvor jeg blev deprimeret. Hvordan kan et ansvarligt parti love skattelettelser og samtidig sige, at kommunerne skal have alle deres ønsker opfyldt. Det er ikke ansvarligt. Det hænger ikke sammen, sagde Poul Nyrup Rasmussen. </p>
<p> Venstre og de konservative måtte også stå for skud for, at de først sagde klart, at de ville stemme for finansloven, da regeringen havde en stemmeaftale på plads med venstrefløjen. </p>
<p> - Jeg spørger mig selv, om det er sådan, vi skal have det i resten af vores samarbejdsperiode. Men regeringen bøjer sig ikke for taktik, sagde statsministeren. Han bebrejdede desuden de to partier, at de spreder &quot;myter&quot; om, at regeringen har forlovet sig med venstrefløjen. </p>
<p> - Vi så helst det bredeste flertal. Kunne vi ikke få det, måtte vi satse på handling. Sådan er det for mindretalsregeringer, sagde han. </p>
<p> Statsministeren glemte dog ikke at fremhæve regeringens økonomiske politik. Han lovede, at den socialdemokratisk ledede regering aldrig vil foretage indgreb og gennemføre kartoffelkure i stil med det, Schlüter-regeringen gennemførte i 1986. </p>
<p> - Det satte Danmark i stå. Kartoflen lagde navn til nedturen. Det er egentlig synd for kartoflen, men dog mest for befolkningen, sagde Poul Nyrup Rasmussen. </p>
<p> - Redaktionen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-29"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-29"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-29"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>