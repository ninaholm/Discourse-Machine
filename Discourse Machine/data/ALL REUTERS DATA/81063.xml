<?xml version="1.0" encoding="UTF-8"?>

<newsitem date="1997-03-05" id="root" itemid="81063" xml:lang="da">
<title></title>
<headline> Tegn på eksportvækst udebliver fortsat - DDB. </headline>
<byline></byline>
<dateline></dateline>
<text>
<p> KØBENHAVN, 5 marts (Reuter) - Der er stadig ingen tegn på, at den aktuelle uligevægt i dansk økonomi mellem en robust vækst i det indenlandske forbrug på den ene side og en henslængt eksport på den anden er ved at ændre sig. Det siger cheføkonom i Den Danske Bank Jørgen Birger Christensen. </p>
<p> Han tror dog på, at overskuddet på betalingsbalancen har stabiliseret sig. </p>
<p> - Vi mangler fortsat at få de endelige tegn på, at eksporten er kommet i gang. Eksporten steg i starten af 1996 og har herefter stort set ligget fladt, mens det indenlandske forbrug fortsat udviser en solid vækst. Det er i længden ikke nok til, at bukserne kan nå sammen, siger Jørgen Birger Christensen til Reuters Finans. </p>
<p> Danmarks Statistik offentliggjorde onsdag tal for handels-og betalingsbalancen i 1996, hvor handelen med udlandet viste et overskud på 31,1 mia. kr. ekskl. skibe mod 27,5 mia. kr. i 1995. Betalingsbalancen viste et overskud på 10,9 mia. kr. mod 9,4 mia. kr. i 1995. </p>
<p> Den Danske Bank sætter primært sin lid til, at den tyske økonomi får mere gang i hjulene, men indtil videre er det kun den tyske eksportindustri, der kan rapportere om en mere gunstig udvikling. </p>
<p> Jørgen Birger Christensen ser det derfor billedligt som et væddeløb mellem de danske og tyske forbrugere, hvor danskerne ikke må få et for stort forspring, da det på lidt længere sigt vil kunne true overskuddet på betalingsbalancen. </p>
<p> - Det er i høj grad et væddeløb mellem de to landes forbrugere - at danskerne ikke må løbe for hurtigt, og tyskerne gerne må se at komme i gang, siger Jørgen Birger Christensen. </p>
<p> I Tyskland er meldingerne fra forbrugerne meget afdæmpede, mens udviklingen på det danske ejendomsmarked og bilsalget blandt andre pejlemærker tyder på en fortsat stærk tendens i forbruget, anfører cheføkonomen. </p>
<p> Mens den solide vækst i den indenlandske danske økonomi formentlig fortsætter, kan man ikke spore snarlige opgangstider inden for eksportindustrien. Tal for industriens ordretilgang viser årsstigninger på to-tre pct., hvilket ifølge Den Danske Bank ikke er nok til at opveje presset fra et robust privat forbrug med dertil hørende importvækst. </p>
<p> - Sådanne vækstrater er ikke tilstrækkelige til, at udviklingen i dansk økonomi er sund, siger Jørgen Birger Christensen. </p>
<p> Om kort tid kommer Den Danske Banks nye økonomiske prognose på gaden, men Jørgen Birger Christensen vil kun sige, at bankens skøn om et stabilt overskud på betalingsbalancen i de kommende år er fastholdt trods den udeblevne eksportfremgang. </p>
<p> - Vi har lavet en hovedrevision af vores økonomiske prognose, og den viser fortsat, at tingene hænger sammen, siger Jørgen Birger Christensen. </p>
<p> I dette skøn er indkalkuleret, at overskuddet på betalingsbalancen i 1996 har været positivt påvirket af en gunstig udvikling for svineeksporten, og at Danmark for første gang er nettoeksportør af energi. Det gør dog også balancen mere sårbar over for fald i dollarkursen, olieprisen og svinenoteringen. </p>
<p> Jørgen Birger Christensen undrer sig tillige lidt over betalingsbalancens post over renter, udbytter m.m., der i 1996 steg 0,5 mia. kr. til 27,5 mia. kr. </p>
<p> - Under hensyntagen til fortsatte overskud på betalingsbalancen og et lavt renteniveau burde denne post falde, siger han. Han tilføjer, at der ikke umiddelbart er nogen indelysende forklaring hertil. </p>
<p> Den Danske Banks seneste økonomiske prognose stammer fra december sidste år, hvor overskuddene på betalingsbalancen blev sat til 14,0 mia. kr. i 1996, 14,1 mia. kr. i 1997 og 15,2 mia. kr. i 1998. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-03-05"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>