<?xml version="1.0" encoding="UTF-8"?>

<newsitem date="1997-05-13" id="root" itemid="83622" xml:lang="da">
<title></title>
<headline> Coloplast driftsres op 27 pct i hlv-analytiker. </headline>
<byline></byline>
<dateline></dateline>
<text>
<p> KØBENHAVN, 13 maj (Reuter) - Medico-koncernen Coloplast bliver af fem analytikere spået en fremgang i den primære drift i første halvår 1996/97 på 27 pct. i forhold til den tilsvarende periode 1995/96. Det fremgår af en rundspørge foretaget af Reuters Finans, inden Coloplast fremlægger sine halvårsstatus tirsdag. </p>
<p> Omsætningen ventes at være steget med 14 pct. til 1.067 mio. kr. fra 936,9 mio. kr. i første halvår 1995/96. Det primære resultat ventes at lande på 129 mio. kr. mod 101,7 mio. kr. i halvåret 1995/96. </p>
<p> En del af fremgangen i både salg og primær drift skal henføres til, at Coloplast i efteråret 1996 erhvervede aktiemajoriteten i tyske Amoena Holding. </p>
<p> - Omsætning og indtjening vil stige som følge af købet, men samtidig vil investeringen i Amoena betyde lavere renteindtægter, påpeger en analytiker. </p>
<p> Coloplast oplyste i forbindelse med købet, at Amoena i 1996/97 forventes at bidrage med ca. 140 mio. kr. til omsætningen og med 20 mio. kr. til driftsresultatet. Koncerngoodwill på ca. 80 mio. kr. vil blive afskrevet direkte over egenkapitalen. </p>
<p> De fem analytikere spår, at Coloplast i første halvår vil have realiseret et overskud før skat på 128 mio. kr. mod 110 mio. kr. i første halvdel af 1995/96. </p>
<p> Flere af analytikerne påpeger, at styrkelsen af den amerikanske dollar og det britiske pund vil påvirke resultatet positivt. En analytiker pointerer i samme åndedrag, at en pæn del af salget i USA sker via produktionsselskaber, og derfor slår styrkelsen af dollaren ikke fuldt igennem hos Coloplast. </p>
<p> Samme analytiker vurderer, at Coloplast har lidt problemer med sit salg på den anden side af Atlanten. </p>
<p> - Det går lidt trægt med salget i USA. Omstillingen i den amerikanske hospitalssektor lægger pres på indtjeningen, siger han. </p>
<p> Coloplast anser det selv for afgørende i 1996/97, at væksten i de amerikanske forretninger bliver forøget. </p>
<p> - I 1996/97 bliver det afgørende, at væksten i USA bliver forøget. Der er gennemført mange aktiviteter for at sikre en sådan udvikling i USA, og selv om processen naturligvis ikke er afsluttet, er der tegn på, at vi er på rette vej, skrev Coloplast adm. direktør Steen Scheibye i februar i koncernbladet Rundt om Coloplast. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<codes class="bip:topics:1.0">
<code code="CPLAST">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="I372">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>