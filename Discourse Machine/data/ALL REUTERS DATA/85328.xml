<?xml version="1.0" encoding="UTF-8"?>

<newsitem date="1997-07-01" id="root" itemid="85328" xml:lang="da">
<title></title>
<headline> SF-formand anbefaler nej til ny EU-traktat. </headline>
<byline></byline>
<dateline></dateline>
<text>
<p> KØBENHAVN, 1 juli (Reuter) - Der skal meget til, før SF&apos;s formand Holger K. Nielsen vil ændre sin &quot;foreløbige&quot; anbefaling af et nej til den nye EU-traktat. På sit pressemøde tirsdag på Christiansborg sagde han: </p>
<p> - Hvis regeringen indleder en reel snak med SF om en ny, langsigtet Europa-politik, vil jeg ikke afvise, at det kan ende med en ændring af min holdning. Men i dag må jeg sige nej til Amsterdam-traktaten, sådan som den foreligger. </p>
<p> Holger K. Nielsen understregede flere gange, at hele SF nu befinder sig i diskussionsfasen, som vil vare, indtil partiets landsmøde den 7. september træffer beslutning om, hvad der skal være SF&apos;s endelige holdning. </p>
<p> Han så derfor noget sundt i, at der i SF er en åben diskussion, hvor holdningerne brydes. Det kunne godt af udenforstående opfattes som &quot;flimmer&quot;. </p>
<p> Holger K. Nielsen begrundede sin afvisning med følgende grunde: </p>
<p> 1. Økonomiminister Marianne Jelved har siden 1993 signaleret, at Danmark i strid med det nationale kompromis skulle være med i ØMU&apos;ens tredje fase med fælles mønt. </p>
<p> 2. Indenrigsminister Birte Weiss har inden for det seneste år brudt det danske forbehold om, at Danmark ikke skulle være med i EU&apos;s retlige samarbejde. </p>
<p> 3. Den nye EU-traktat vil kun give de rige lande i Østeuropa adgang til EU. SF-formanden vil også have de fattige lande med af hensyn til Europas sikkerhed. </p>
<p> 4. Det nationale kompromis fra 1992 eksisterer reelt ikke længere. </p>
<p> 5. Danmarks miljøgaranti er siden 1986 blevet ringere, og denne lavere standard er blevet traktatfæstet i Amsterdam. </p>
<p> Holger K. Nielsen afviste påstande om, at Danmark med et nyt nej ved folkeafstemningen skulle være på vej ud af EU. Et nej vil kun betyde, at regeringen påny forhandler sig frem til en ordning, og dette vil finde sted, indtil befolkningen godkender resultatet. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>