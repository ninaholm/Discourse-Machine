Brug af pesticider falder ikke nok - Miljømin.

KØBENHAVN, 15 august (Reuter) - Forbruget af bekæmpelsesmidler falder ikke nok. Derfor overvejer Miljø-og Energiministeriet nu nye styringsmidler, der kan nedbringe forbruget. Det skriver ministeriet fredag i en pressemeddelelse om statistikken for brugen af bekæmpelsesmidler i 1996.
Ifølge statistikken faldt det samlede salg af alle typer aktivstoffer - ukrudstmidler, svampemidler, træbeskyttelsesmidler, rottemidler mv. - med 20 pct. til 5.271 tons i 1996. Faldet i behandlingshyppigheden opgøres til 45 pct. i forhold til 1995. Målt i forhold til forbruget i årene 1981-85 er behandlinshyppigheden faldet med 28 pct. Det er ikke nok, da målsætningen er, at behandlingshypppigheden skal halveres i forhold til begyndelsen af 80&apos;erne.
- Behandlingshyppigheden er altså langt fra halveret som forudsat i pesticidhandlingsplanen. Til efteråret vil der blive givet status for handlingsplanen og i samme forbindelse givet forslag til, hvad der kan sættes i værk for at nedsætte behandlingshyppigheden, skriver Miljø-og Energiministeriet.
- Stig Ørskov Pedersen (+45) 33 96 96 59.
(c) Reuters Limited 1997.
