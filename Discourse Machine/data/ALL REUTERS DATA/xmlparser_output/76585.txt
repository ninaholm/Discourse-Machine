DENERCO OMDANNES TIL AKTIESELSKAB PR 1 JANUAR 97.

KØBENHAVN, 30 september (Reuter) - Olieefterforsknings-selskabet Denerco omdannes pr. 1. januar 1997 til aktieselskab fra kommanditselskab. Endvidere skifter selskabet navn til Denerco Oil.
- Fremtiden rejser behov for en ny struktur for Denerco. Det er derfor, vi har besluttet at blive aktieselskab og i takt med udviklingen øge kapitalen, sagde Denercos formand Erik Søndergaard, Monberg &amp; Thorsen Holding på en pressekonference mandag.
Frem til nytår vil den garanterede indskudskapital på 340 mio. kr. blive indbetalt fuldt ud af ejerne.
Herefter vil selskabets egenkapital være i størrelsesordenen 150 mio. kr.
- Derudover vil kapitalen gradvist blive forøget ved yderligere indbetalinger fra aktionærerne på 260 mio. kr., skriver Denerco i en pressemeddelelse.
Ejerkredsen bag Denerco består af 12 kommanditister, heriblandt DPE I/S, der ejer 12,5 pct. af Denerco. DPE ejes af Højgaard &amp; Schultz og Monberg &amp; Thorsen Oil. Derudover ejer et FLS-selskab, Ove Arkil Energi og GN Store Nord Energi hver 4,17 pct.
[MORE].
