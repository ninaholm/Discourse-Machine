NYKREDIT VIL IKKE SÆNKE GEBYRER YDERLIGERE - CHEF.

KØBENHAVN, 19 februar (Reuter) - På trods af at Nykredit koncernen onsdag kunne fremlægge sit hidtil bedste regnskab, går landets største realkreditinstitut ikke med planer om at sænke gebyrer og bidrag. Det fremgik på et pressemøde i anledning af regnskabets offentliggørelse.
- Sænkning af gebyrer og bidrag giver ingen konkurrencefordele, da konkurrenterne normalt altid følger lige efter. Derfor har vi ingen planer om at sænke satserne, sagde Nykredits koncernchef Mogens Munk Rasmussen på pressemødet.
Nykredit koncernen kom ud af 1996 med et overskud før skat på 3.158 mio. kr. mod 3.011 mio. kr. i 1995.
- Eva Elgaard Pedersen (+45) 33 96 96 57.
(c) Reuters Limited 1997.
