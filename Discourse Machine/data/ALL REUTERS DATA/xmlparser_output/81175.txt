SAS vil tabe en del af kernetrafik - BN.

KØBENHAVN, 7 marts (Reuter) - SAS kan til næste år blive tvunget til at opgive et antal passagerer og flyafgange. I Nordeuropa er det dominerende skandinaviske flyselskab ved at blive omringet af fjender, som formelt eller uformelt samarbejder med SAS&apos; stærkeste modstander, British Airways, skirver Børsens Nyhedsmagasin (BN)
- Tilsammen har de mange konkurrenter muskler til at kannibalisere SAS&apos; indtjening ned i minus, selvom SAS tjener godt og for mindre end tre uger siden var i stand til at offentliggøre sit næstbedste regnskab nogensinde, skriver BN.
Mest farlig for SAS er konkurrencen på ruterne mellem de skandinaviske hovedstæder. Og allerede inden konkurrencen er kommet rigtigt igang erkender SAS&apos; koncernchef, Jan Stenberg, ifølge BN, at SAS står til at tabe betydelige markedsandele.
- Spørgsmålet er, om vi taber 25 (pct. af trafikken) eller om vi taber 30 - eller om det er 15 (pct.), siger Stenberg ifølge BN.
- Morten Bonde Pedersen (+45) 33 96 96 51.
(c) Reuters Limited 1997.
