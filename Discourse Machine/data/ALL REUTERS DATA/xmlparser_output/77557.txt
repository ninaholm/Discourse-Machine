MEDICO-AKTIER I FOKUS I LET STIGENDE MARKED.

KØBENHAVN, 14 november (Reuter) - De to store medico-aktier Novo Nordisk og Coloplast forventes også torsdag at være genstand for aktiemarkedets opmærksomhed. Novo Nordisk kom med kvartalsregnskab onsdag, og Coloplast fremlægger tal for 1995/96 senere torsdag. Ellers er markedsstemningen i lyset af stigende amerikanske aktiekurser og fastere renter positiv.
- Det kan give et plus på en kvart pct., vurderer en aktiehandler torsdag morgen.
KFX-indekset steg 0,25 point til 127,76 onsdag, mens november-futuren sluttede 0,15 point højere i 128,40.
(c) Reuters Limited 1996.
