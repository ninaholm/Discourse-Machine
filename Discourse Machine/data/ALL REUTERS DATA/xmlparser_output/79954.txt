NKT SÆLGER DEL AF PRIORPARKEN TIL PFA BYG.

KØBENHAVN, 7 februar (Reuter) - NKT Holdings datterselskab, Priorparken, har underskrevet en aftale med PFA Byg om, at pensionskassen køber det nordøstlige hjørne af Priorparken. Det fremgår af en meddelelse til Fondsbørsen fredag.
- Det handler om de 52.000 kvm, hvor Priorparken og Post Danmark er ved at opføre Vestegnens Pakkecenter. Salget af ejendommmen sker i overensstemmelse med Post Danmark ledelse, og det 20-årige lejemål, som Priorparken har indgået med Post Danmark, vil efterfølgende skulle overføres til PFA byg, skriver NKT.
For NKT Holding vil der i forbindelse med salget blive tale om en ekstraordinær indtægt, hvis størrelse først kendes ved årsskiftet 1997/98, når det samlede projekt er afsluttet.
- Transaktionen giver på nuværende tidspunkt ikke anledning til at ændre resultatforventningerne til 1997, fremgår det.
(c) Reuters Limited 1997.
