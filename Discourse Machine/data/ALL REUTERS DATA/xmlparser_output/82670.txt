TIB tilfreds med 3,8 pct ved OK 97 - formænd.

KØBENHAVN, 16 april (Reuter) - Forbundet Træ-Industri-Byg (TIB) er tilfreds med resultatet af de netop afsluttede overenskomstforhandlinger.
- I forhandlingssituationen syntes vi, at vi fik for lidt, men som situationen var, er vi tilfredse med en samlet stigning på 3,8 pct. på ét-årige overenskomster.
Sådan sammenfatter TIB-gruppeformændene Flemming Andersen og Peter Hougaard Nielsen resultatet af forbundets overenskomstforlig med Byggeriets Arbejdsgivere (BYG) og Entreprenørforeningen i TIB&apos;s medlemsblad, Træ &amp; Byg.
Ifølge TIB selv endte de to overenskomster med lønstigninger på 3,8 pct. målt på helårsvirkningen, mens omkostningerne opgøres til 3,4 pct.
Overenskomsterne er ét-årige, og TIB skal ifølge Træ &amp; Byg forhandle to-årige overenskomster til næste år.
- Morten Bonde Pedersen (+45) 33 96 96 51.
(c) Reuters Limited 1997.
