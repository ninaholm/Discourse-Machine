Topministre krævede valg før lynindgreb - BN.

KØBENHAVN, 16 maj (Reuter) - Statsminister Poul Nyrup Rasmussen var tæt på at udskrive folketingsvalg inden det økonomiske lynindgreb i starten af maj efter pres fra flere topministre, skriver Børsens Nyhedsmagasin (BN) fredag.
- Ifølge Børsens Nyhedsmagasins kilder pressede flere topministre, bl.a. finanminister Mogens Lykketoft, på for at få valg. Men modstand fra den radikal leder, Marianne Jelved, blev en uoverstigelig barriere for regeringschefen, skriver nyhedsmagasinet.
Således ærgrer statsministerens nærmeste fæller i partiledelsen, blandt topministre og i folketingsgruppen sig i dag over, at statsministeren ikke afsluttede sine intense overvejelser med et valg. Set i lyset af tilbagegang i meningsmålingerne kan Poul Nyrup Rasmussen nemlig været gået glip af sit bedste valg, hedder det videre.
I stedet er der nu udsigt til de sværeste forhandlinger i mange år, når finansloven for 1998 skal på plads.
På grund af samarbejdet med venstrefløjen står regerngen over styrkede politiske modstandere. V og K står sammen, og CD har nu fået alibi for at vende tilbage til den borgerlige lejr, mener magasinet.
- Samtidig er de økonmmomiske krav til finansloven store og kan blive endnu større, hvis regeringen ikke får forhandlet en stram aftale hjem om den amtskommunale økonomi i den kommmende tid, forudser Børsens Nyhedsmagasin.
Netop kontrol med de kommunale udgifter har været et problem for regeringen tidligere.
- Stik imod hensigten har regeringen lempet på den økonomiske politik midt i et opsving. I 1996 udviklede den såkaldte finanseffekt sig fra et planlagt minus på 0,5 til et plus på 0,2, Det svarer til, at det offentlige utilsigtet har øget udgifterne med op mod 10 mia. kr. mere end budgetteret, pointerer Børsens Nyhedsmagasin.
- Per Bech Thomsen (+45) 33 96 96 56.
(c) Reuters Limited 1997.
