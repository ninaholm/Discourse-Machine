RIEBER KOMMER MED PHØNIX-AFGØRELSE TIRSDAG MORGEN.

OSLO, 10 februar (Reuter) - Norske Rieber &amp; Søn vil tirsdag morgen meddele Københavns Fondsbørs, hvorvidt selskabet vil forhøje sit købstilbud på Phønix Contractors.
- Vi har bestemt os for at komme med en meddelelse til Fondsbørsen i København ca. klokken 9.00, siger Riebers adm. direktør, Olav Daviknes, til Reuters.
Daviknes vil mandag ikke kommentere, om det betyder, at Rieber vil lægge et nyt bud ind.
Men i sidste uge sagde den norske direktør til Reuters Finans, at Rieber overvejer meget at komme med et nyt købstilbud. (/Reuter/mbp).
(c) Reuters Limited 1997.
