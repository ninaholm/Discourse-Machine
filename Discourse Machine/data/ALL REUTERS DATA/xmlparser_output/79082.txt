Valuta-DEM styrket mod USD, Spanien sænker rente.

KØBENHAVN, 16 januar (Reuter) - Den amerikanske dollar
kunne ikke holde onsdagens stærke niveau over for
D-marken, og handles torsdag formiddag i Europa i kurs
1,5885 mod D-marken.
Mod den japanske yen nåede dollaren op i 117 yen i
nattens fjernøstlige handel, men handles omkring 116,80 i
Europa.
- Dollarens opadgående tendens holdes i ave af
options-relaterede dollarsalg omkring 117 yen, siger
Hidenobu Yanagisawa fra Fuji Bank i Tokyo.
Bank of Spain overraskede valutamarkedet ved at sænke
sin centrale pengemarkedsrente med 25 bp til 6,00 pct.
Luca Jellinek fra Paribas Capital Markets i London
mener at sænkningen kun er en af en række sænkninger
i 1997.
Spanske pesetas er styrket til 83,56 mod D-mark i
forhold til 83,69 onsdag eftermiddag.
Englands finansminister Kenneth Clarkes udtalte
torsdag morgen, at et begrænset omkostningspres og en
stærkt engelsk pund var med til at begrænse inflationen.
Udtalelserne fik analytikere til at forvente uændrede
engelske rentesatser efter gårsdagens pengepolitiske møde
mellem Kenneth Clarke og Bank of Englands guvernør Eddie
George.
Det engelske pund handles en anelse svagere mod
D-marken i 2,6560 GBP/DEM.
DEM/DKK  USD/DKK FRF/DKK USD/JPY USD/DEM
Torsdag   11.09  3,8100   6,0490  1,1280  116,85  1,5880
Onsdag    14.45  3,8095   6,0775  1,1285  117,30  1,5970
(/clm).
(c) Reuters Limited 1997.
