EJDS EUROPA NEDJUSTERER HELÅRSFORVENTNINGER.

KØBENHAVN, 3 december (Reuter) - Ejendomsselskabet Europa nedjusterer forventningerne til sit helårsresultat med tre mio. kr. som følge af et salg af en ejendom i Holland. Det fremgår af en fondsbørsmeddelelse tirsdag.
- Dette salg vil påvirke årsresultatet i Ejendomsselskabet Europa i negativ retning med ca. 3,0 mio. kr. De af selskabets bestyrelse tidligere fremsatte forventninger til årsresultatet skal derfor reguleres med et tilsvarende beløb, skriver Ejendomsselskabet Europa.
(c) Reuters Limited 1996.
