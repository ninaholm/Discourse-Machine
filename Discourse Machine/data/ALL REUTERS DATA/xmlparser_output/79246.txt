KORTSIGTET INFLATIONSFRYGT AFBLÆST - JYSKE BANK.

KØBENHAVN, 21 januar (Reuter) - Inflationen for december var svagt lavere end forventet i december, og det får Jyske Bank til at afblæse inflationsfrygten på kort sigt. Gennem 1997 vil inflationen dog stige, mens forårets lønforhandlinger kan skabe et endnu større pres på priserne i opadgående retning.
- Sæsonbetonet prisfald på fødevarer trak indekset ned i december, og frygten for øget inflation på kort sigt kan afblæses. Men flere faktorer får inflationen til at stige i løbet af 1997, siger økonom i Jyske Bank, Søren Nielsen.
(c) Reuters Limited 1997.
