Martin ser 1996/97-res før skat på min 32 mio kr.

KØBENHAVN, 7 maj (Reuter) - Martin Gruppen forventer det ordinære resultat før skat i regnskabsåret 1996/97, der netop er afsluttet, på mindst 32 mio. kr. Det oplyser selskabet i en fondsbørsmeddelelse onsdag.
- Martin Gruppen skal herved bekræfte, at det tidligere udtrykte estimat over resultatet for regnskabsåret 1. maj 1996 - 30. april 1997 ventes realiseret, skriver selskabet i meddelelsen.
(c) Reuters Limited 1997.
