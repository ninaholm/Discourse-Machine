Sophus B får ordre på 60 mio kr fra Scandic.

KØBENHAVN, 16 juni (Reuter) - Sophus Berendsens linned-og tekstildivision, Textile Service har modtaget en ordre på 60 mio. kr. fra hotelkæden Scandic på servicesystemet System ETAGE. Det skriver virksomheden i sit koncernblad Kontakt.
- Ultimo 1996 indgik Textile Service en aftale med 60 Scandic hoteller i Sverige og 16 i Danmark om levering af sengelinned, håndklæder og andre tekstiler. Ordren har en værdi af ca. 60 mio. kr., skriver bladet.
System ETAGE omfatter alt, hvad hotellets rengøringspersonale har brug for, når det daglige arbejde udføres. Det er et logistiksystem, der sikrer, at de ansatte har nøjagtigt det med sig rundt på hotellet, som de har brug for.
Systemet er patenteret i Europa og USA. Indtil videre er det installeret i Danmark, Sverige, Norge, Tyskland, England, Irland, USA og Dubai.
Textil Service-divisionen havde i 1996 en omsætning på 2.044 mio. kr. med et primært driftsresultat på 205 mio. kr. Sophus Berendsen venter fortsat fremgang for divisionen i 1997.
- Carl Johan Corneliussen (+45) 33 96 96 57.
(c) Reuters Limited 1997.
