Danyard-købers aktieudvidelse først slut ult 97.

KØBENHAVN, 15 august (Reuter) - Malaysiske PSC Industries, der skal købe knap halvdelen af J. Lauritzen Holdings Danyard-værft venter tidligst at have afsluttet sin kommende aktieudvidelse ved udgangen af 1997. Det fremgår fredag af en meddelelse til Kuala Lumpur Stock Exchange.
Den nye meget store aktieudvidelse vil medføre, at PSC&apos;s aktiekapital i løbet af 1997 bliver forhøjet 7,5 gange.
Allerede i marts i år annoncerede PSC en forhøjelse af antallet af aktier fra 39,6 mio. stk. til 158,3 mio. stk. Med den seneste kapitaludvidelse forhøjes antallet af aktier med yderligere 138,5 mio. stk. til i alt 296,7 mio. stk.
- Stig Ørskov Pedersen (+45) 33 96 96 59.
(c) Reuters Limited 1997.
