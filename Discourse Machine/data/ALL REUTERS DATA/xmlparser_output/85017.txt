Micro Matic venter uændret resultat i 1997/98.

KØBENHAVN, 20 juni (Reuter) - Micro Matic koncernen forventer i regnskabsåret 1997/98 et resultat før skat på niveau med året før. Det fremgår af koncernens regnskab for 1996/97, der blev fremlagt fredag.
- Med en fortsat rationalisering og organisationstilpasning i koncernen forventes i 1997/98 et resultat før skat på niveau med 1996/97 og i overensstemmelse med koncernens målsætning for vækst og indtjening, skriver ledelsen.
I 1996/97 fik Micro Matic et resultat før skat på 233 mio. kr. mod 203 mio. kr. året før.
(c) Reuters Limited 1997.
