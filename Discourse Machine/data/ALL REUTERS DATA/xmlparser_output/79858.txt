SKÆLSKØR BANK FORVENTER LILLE FALD I 97-RESULTAT.

KØBENHAVN, 5 februar (Reuter) - Skælskør Bank budgetterer i år med et lille fald i både den ordinære indtjening og resultat efter skat i forhold til sidste år. Men samtidig venter banken en lille fremgang i den primære drift, fremgår det af regnskabet for 1996.
- Bankens budget for 1997 viser en mindre stigning i den egentlige bankdrift, og et årsresultat før skat på 12,1 mio. kr., et resultat der kan blive væsentligt påvirket af kursreguleringer, skriver ledelsen.
I 1996 fik banken et overskud på 13,5 mio. kr. før skat, mens det ordinære resultat blev på 13,8 mio. kr.
(c) Reuters Limited 1997.
