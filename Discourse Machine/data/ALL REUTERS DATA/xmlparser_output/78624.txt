OLIETANK-INDTJENING PÅNY OP I SIDSTE UGE - BASSØE.

OSLO, 30 december (Reuter) - Højere rater i Den Persiske Golf var i sidste uge med til at trække olietankskibenes indtjening op på trods af, at også bunkersprisen steg. Det fremgår mandag af det norske skibsmæglerfirma, Bassøe Shipbrokers&apos; ugentlige rapport. Indtjeningen er med sidste uges løft steget tre uger i træk.
Således steg fragtraten for de store olietanksskibe over 160.000 tons dødvægt (VLCC&apos;er) med 2,5 point til 55 WS point. WS er et indeks, der angiver fragtrater uafhængigt af skibenes størrelse og rute.
I Danmark er det først og fremmest rederiet A.P.Møller, der har olietankskibe. Men også D/S Torm og D/S Norden er beskæftiget med sejlads af råolie.
Bassøe rapporterer om følgende rater for en VLCC (265-275.000 dwt) på strækningen Golfen-Rotterdam (WS-point):
27.dec 20.dec 13.dec 6.dec 29.nov
55 52,5 50 50 52,5
Dette rateniveau svarer til følgende indtjening for en turbinetanker på ca. 265.000 tons dødvægt (bunkerspris i parentes. Alle beløb i US-dollar):
27.dec 20.dec 13.dec 6.dec 29.nov
14.400 12.800 11.400 10.800 12.700
(116) (114) (111) (116) (115)
For en moderne motortanker på ca. 275.000 tons dødvægt svarer rateniveauet til følgende indtjening (samme forudsætning for bunkerspris). Turen er beregnet ud fra en returrejse i ballast gennem Suez:
27.dec 20.dec 13.dec 6.dec 29.nov
23.600 21.900 20.150 19.800 21.400
(116) (114) (111) (116) (115)
I 1995 var den gennemsnitlige VLCC-rate i henhold til Bassøes ugerapport-indeks WS 50,61. Ud fra en gennemsnitlig bunkerspris på 93,83 dollar, giver denne gennemsnitsrate en T/C-indtjening på 13.186 dollar per dage for en turbinetanker. T/C henviser til prisen for at leje et skib på tid.
I 1994 var den gennemsnitlige VLCC-rate WS 39,82. Dette svarer til en gennemsnitsindtjening på T/C-basis på 8.210 dollar per dag, ved en bunkerspris på 81,19 USD.
Den 27. december var der 0,5 mio. ton ledig spottonnage i Den Arabiske Golf (1 ULCC, O VLCC&apos;er). Dette er 0,3 mio. ton mindre end ugen før.
De næste 15 dage vil 2,2 mio. ton ledig spottonnage ankomme til Den Arabiske Golf fordelt på fire af de største olietankskibe på over 320.000 ton (ULCC&apos;er) og tre VLCC&apos;er. Det er 0,8 mio. tons mindre end ugen før.
I 1995 var den gennemsnitlige tilgang af tonnage til Den Arabiske Golf på 15-dages basis 7,5 mio. dwt. I 1994 var tilgangen 9,4 mio. dwt.
Ingen olietankere blev rapporteret skrottet i sidste uge, hvilket betyder, at der i 1996 indtil videre kun er forsvundet 15 tankere fra markedet. I 1995 blev 30 stortankere skrottet. (/Reuter/eep).
(c) Reuters Limited 1996.
