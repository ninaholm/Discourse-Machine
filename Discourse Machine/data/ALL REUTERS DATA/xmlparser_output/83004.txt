Presserunde - Finans/Økonomi torsdag 24 april.

Reuters står ikke inde for avisartiklernes nøjagtighed 1) Flere ledende økonomer aflyser nu behovet for indgreb i den danske økonomi efter tal, der viser faldende inflation og stabile overskud på handels-og betalingsbalancen. Tidligere overvismand, Claus Vastrup, siger, at der ikke er nogle faresignaler i den danske økonomi - tværtimod. Den Danske Bank finder ligeledes tallene positive, mens Arbejderbevægelsens Erhvervsråd har svært ved at finde tegn på en overophedning af den danske økonomi. (Jyllands-Posten E&amp;Ø side 1, Politiken side 11, Berlingske Erhverv side 2, Børsen side 13)
2) EU-kommissionen skriver i sin økonomiske halvårsrapport, at Danmarks skal passe på de stigende offentlige udgifter, specielt advares om udgifterne til sociale ydelser. En kilde i kommissionen kalder det for en &quot;stærk&quot; udtalelse, og mener, at den skal ses som en opfordring til en diskussion om efterlønnen og andre tunge emner i dansk politik. (Børsen side 12, Berlingske Erhverv side 6)
3) Bestyrelserne i fire pensionskasser er stadig i syv sind om en retssag mod bl.a. Den Danske Bank i Hafnia-sagen. I går besluttede man at suspendere et bestyrelsesmøde, fordi man ønskede yderligere oplysninger fra erhvervsadvokat N. E. Nielsen, der har udarbejdet et juridisk responsum om sagen. Jyllands-Posten er i besiddelse af den fortrolige redegørelse. Det fremgår, at N. E. Nielsen samt to eksterne juridiske eksperter konstaterer, at det er meget sandsynligt, at en retssag kan vindes. (Jyllands-Posten Erhverv &amp; Økonomi side 1)
4) BG Bank er i gang med at udarbejde en liste over sine politisk ukorrekte kunder. Det kan føre til en politisk udrensning, som i givet fald er sat i værk af bankens medarbejdere. Men nogle kalder udrensningen for bluff, og siger, at den praksis har banken haft længe. (Børsen side 1 og 10-11)
(Presserunden er udarbejdet af Finansinformation).
(c) Reuters Limited 1997.
