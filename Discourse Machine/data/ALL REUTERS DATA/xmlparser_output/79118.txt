Valuta - US-handelstal styrker USD mod DEM.

KØBENHAVN, 17 januar (Reuter) - Mens fredag
eftermiddags amerikanske handelstal for november ikke
påvirkede obligationsmarkederne voldsomt, skabte de
yderligere støtte til den amerikanske dollar, som har sat
nye rekorder over for D-marken.
USA handelsunderskud steg 4,9 pct til 8,4 mia. USD i
november mod ventet 9,8 mia. USD og et underskud på 8,0
mia. USD i oktober.
Det skabte forudsætningerne for, at USD nåede op i
1,6120 USD/DEM, en stigning på en pfennig i forhold til
kursen umiddelbart før tallets offentliggørelse.
Det amerikanske underskud i handelen med Japan faldt
12,9 pct. til 4,32 mia. USD.
Den norske krone er helt ustyrlig i forholdet til den
tyske mark, og har sat en ny 52-måneders rekord i kurs
3,9330 DEM/NOK.
Det svarer til en styrkelse på fire øre siden torsdag
eftermiddag, og den norske krone er styrket godt 50 øre,
godt 12 pct., siden januar sidste år.
Den danske krone har ikke kunnet følge sin
skandinaviske nabos eksempel, og er svækket en kvart øre
mod D-marken til 3,8120.
DEM/DKK  USD/DKK FRF/DKK USD/JPY USD/DEM
Fredag    15.09  3,8120   6,1370  1,1295  117,25  1,6120
Fredag    10.53  3,8095   6,1030  1,1295  117,00  1,6025
(/clm).
(c) Reuters Limited 1997.
