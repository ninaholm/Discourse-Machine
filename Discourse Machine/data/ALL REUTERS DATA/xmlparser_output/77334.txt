LIDT FLERE PERSONER PÅ ORLOV I UGE 44 - AMS.

KØBENHAVN, 6 november (Reuter) - Der var i sidste uge en lille stigning i antallet af personer på orlov. Antallet steg med 132 i forhold til ugen før til 56.268, fremgår det af Arbejdsmarkedsstyrelsens seneste opgørelse.
Af de 56.268 er 27.959 på uddannelsesorlov, 27.497 på forældreorlov og 812 på sabbatorlov.
I de første 44 uger af 1996 har 40.712 fået bevilget forældreorlov, og 61.115 har fået orlov til uddannelse. Kun 1.384 har fået orlov til sabbat. (/jnu).
(c) Reuters Limited 1996.
