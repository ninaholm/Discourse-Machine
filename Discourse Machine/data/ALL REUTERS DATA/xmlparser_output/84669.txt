Dansk aktiemarked ventes holde niveau torsdag.

KØBENHAVN, 12 juni (Reuter) - Der er udsigt til endnu en dag med små bevægelser i KFX-indekset. Sådan lyder vurderingen efter to dage med bevægelser i KFX-indekset på mindre end 0,1 pct. Onsdag faldt indekset knap 0,1 pct. til 170,27.
- Igen onsdag så vi et lidt træt marked, hvor der var langt mellem køberne. Det kan fortsætte torsdag, vurderer en aktiehandler.
Et løft i det amerikanske Dow Jones indeks på 0,5 pct. onsdag og en stærkere USD trækker dog i den positive retning. USD handles torsdag morgen til 1,7225 DEM.
(c) Reuters Limited 1997.
