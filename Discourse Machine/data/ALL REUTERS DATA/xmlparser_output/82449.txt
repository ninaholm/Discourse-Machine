Østrigsk mobillicens afgøres i april - avis.

WIEN, 9 april (Reuter) - Afgørelsen om, hvem der løber af med sejren i kampen om en andel på 25 pct. af aktiekapitalen i den østriske mobil-operatør, Mobilkom Austria, kommer inden udgangen af april, oplyser formanden for det østriske tele-og postselskab PTA, Johannes Ditz, til avisen Die Presse onsdag.
- Nu undersøger vi det omfangsrige materiale, vi har modtaget fra de fire interesserede købere, og inden udgangen af måneden vil vi træffe vores afgørelse, siger Johannes Ditz.
Formanden tilføjer, at afgørelsen højst sandsynlig vil blive truffet på bestyrelsesmødet i PTA den 22. april.
Tele Danmark kæmper med amerikanske South Western Bell, italienske Stet og Unisource med svenske Telia, spanske Telefonica, hollandske KPN og schweiziske Swiss Telecom i ryggen, om ejerandelen i Mobilkom Austria.
- Jørn Nurkka (+45) 33 96 96 55.
(c) Reuters Limited 1997.
