NYRUP AFVISER SNARLIGT FOLKETINGSVALG.

KØBENHAVN, 25 februar (Reuter) - Statsminister Poul Nyrup Rasmussen afviste på tirsdagens ugentlige pressemøde at lade sig friste af udviklingen i de seneste meningsmålinger til at udskrive et snarligt Folketingsvalg. Det gjorde han med henvisning til, at regeringen fortsat har mange politiske punkter på programmet.
- Regeringen har meget arbejde at gøre, især når det gælder trafikpolitikken, retssikkerhedsområdet samt den økonomiske politik, der skal holdes i hånd og under skarpt opsyn, sagde Poul Nyrup Rasmussen.
(c) Reuters Limited 1997.
