KFX-indeks slutter uændret trods Tele DK-fald.

KØBENHAVN, 21 april (Reuter) - Det danske KFX-indeks sluttede ugens første dag ganske uændret i 153,46, selv om de indekstunge Tele Danmark-aktier faldt over fire pct. efter en meddelelse fra selskabet mandag morgen. Indekset blev holdt oppe af stigninger i A. P. Møller-aktierne og Novo Nordisk.
- Det er imponerende, at det slutter så godt. Markedet som helhed er rimeligt stille, når der ses bort fra fire-fem papirer. Medmindre der ikke sker noget voldsomt i USA i aften, vil vi fortsætte på det her niveau i morgen, siger dealeren.
(c) Reuters Limited 1997.
