Nye job skabt i små virksomheder - minister.

KØBENHAVN, 22 maj (Reuter) - Fra 1981 til 1993 er skabt 90.000 nye job i Danmark. Langt størstedelen er skabt i de små virksomheder, oplyste erhvervsminister Jan Trøjborg på et pressemøde torsdag.
- I perioden blev der skabt knap 80.000 nye job i virksomheder, der har mellem 10 og 49 ansatte. Til gengæld forsvandt der 38.000 job i store virksomheder med flere end 500 ansatte, sagde Jan Trøjborg.
Han oplyste, at tallene bygger på en særkørsel fra Danmarks Statistik.
Erhvervsministeren tilføjede, at de fleste af de nye job blev skabt i slutningen af perioden.
(c) Reuters Limited 1997.
