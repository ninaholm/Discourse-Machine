Fredgaard ser res før skat på ca 55 mio i 96/97.

KØBENHAVN, 22 maj (Reuter) - Fredgaard Radio forventer et resultat før skat i 1996/97 på ca. 55 mio. kr. Det fremgår af koncernens regnskab for første halvår 1996/97, der blev fremlagt torsdag.
- Med et forventet øget salg i andet halvår og en omsætningsvækst i april/maj 1997 som følge af store markedsføringsaktiviteter i forbindelse med koncernens 60 års jubilæum fastholdes forventningerne til et resultat i underkanten af det foregående årsresultat. Der forventes et resultat for regnskabsåret på niveau 55 mio. kr. før skat, skriver Fredgaard Radio.
(c) Reuters Limited 1997.
