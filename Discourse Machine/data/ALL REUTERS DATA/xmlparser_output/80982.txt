S&amp;P nedjusterer Belgacoms kredit-rating til AA.

KØBENHAVN, 4 marts (Reuter) - Standard &amp; Poors (S&amp;P) har nedjusteret kreditvurderingen på det belgiske teleselskab, Belgacom, til AA fra AA plus. Det fremgår af en KreditGuide omkring teleselskaber, som S&amp;P har udarbejdet. Tele Danmark har en ejerandel på 16,5 pct. i Belgacom.
- Nedjusteringen afspejler den øgede konkurrence i den europæiske telesektor, som medfører øget kamp om markedsandele og priser på det belgiske marked, skriver S&amp;P.
S&amp;P vurderer, at den belgiske stat ikke vil reducere sin ejerandel i Belgacom til under de nuværende 50 pct. på mellem langsigt.
Belgacom vil fortsætte med at reducere sin gæld gennem et forøget cash-flow, og selskabet ventes at kunne bevare sin position på det belgiske telemarked på trods af den stærke og øgede konkurrence, hedder det videre.
- Jørn Nurkka (+45) 33 96 96 55.
(c) Reuters Limited 1997.
