Aktier ventes at holde rekordniveau onsdag.

KØBENHAVN, 1 juli (Reuter) - Det danske aktiemarked var tirsdag præget af indeksordrer, som pressede KFX-indekset op, så det sluttede i rekordniveauet 174,63 efter en stigning på 1,7 pct.
- Indeksordrerne har styret markedet, og uden særlig mange sælgere har det fået priserne op. Jeg vil tro, at markedet holder niveauet onsdag med et lille plus eller minus, siger en markedsdeltager.
Handleren siger, at de finansielle markeder venter på udfaldet af den amerikanske forbundsbanks FOMC-møde, der slutter onsdag. Der ventes uændrede renter.
(c) Reuters Limited 1997.
