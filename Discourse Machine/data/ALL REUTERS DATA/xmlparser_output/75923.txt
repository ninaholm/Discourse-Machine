BRED FORDELT TILBAGEGANG I DANSK KAPITALANLÆG.

KØBENHAVN, 26 august (Reuter) - Ventureselskabet Dansk Kapitalanlæg havde i første halvår 1996 tilbagegang over stort set hele linien pånær i udbytte af aktier, der steg til 4,4 mio. kr. fra 3,2 mio. kr. i første halvår 1995.
Blandt andet tabte selskabet i første halvår 1996 5,4 mio. kr på aktieinvesteringer mod en gevinst i samme periode 1995 18,4 mio. kr. Derudover faldt op-og nedskrivninger af børsnoterede aktier markant med knap 15 mio. kr. til et minus på 10,7 mio. kr. i første halvår 1996.
Samlet faldt Dansk Kapitalanlægs resultat af investeringsaktivitet med 85 pct. til 6,5 mio. kr., mens resultat før skat og før op-og nedskrivninger på unoterede aktier med 37,2 mio. kr. til et beskedent overskud på 1,1 mio. kr.
Men alligevel fastholder ledelsen i Dansk Kapitalanlæg en forventning om et resultat for hele 1996 på niveau med 1995, hvor selskabet fik resultat før skat på 86,3 mio. kr. under forudsætning af et uændret kursniveau for selskabets børsnoterede værdipapirer ved årets udgang.
[MORE].
