Valuta - Roligt marked ser frem til US-tal.

KØBENHAVN, 15 november (Reuter) - US-dollaren står
roligt i den europæiske valutahandel på ugens sidste dag,
en anelse svagere over for D-marken og yen end torsdag
eftermiddag.
Dollaren handler i 1,5065 D-mark og 111,20 yen.
- US-tallene torsdag har ikke hjulpet dollaren. De har
styrket troen på, at de amerikanske renter er sat på hold,
og markedet ser nu i stedet frem mod timingen af de første
rentestigninger i Tyskland og Japan, siger Julia Jessop
fra Nikko Europe.
Senere fredag udsendes amerikanske tal for oktobers
industriproduktion og -kapacitetsudnyttelse. Julie Jessop
venter, at tallene vil bekræfte formodninmgen om, at den
amerikanske økonomi på vej mod en &quot;blød landing&quot;.
Den franske finansminister Jean Arthuis sagde til en
japansk finansavis, at han forudså et fransk
budgetunderskud på 3,0 pct. i &apos;97, 2,8 pct. i &apos;98 og
aftagende derefter. Det endelige mål var balance på de
offentlige finanser, som skulle opnåes ved færre
offentlige ansatte, avisen.
Den franske franc er uændret fra torsdag i kurs 3,3793
mod D-marken.
Den danske krone holder stand mod D-mark i kurs
3,8380.
DEM/DKK  USD/DKK FRF/DKK USD/JPY USD/DEM
Fredag    10.57  3,8380   5,7830  1,1355  111,20  1,5065
Torsdag   15.15  3,8380   5,7940  1,1360  111,25  1,5090
(/clm).
(c) Reuters Limited 1996.
