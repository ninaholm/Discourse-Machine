Højgaard Holding fastholder 97-prognose - fmd.

KØBENHAVN, 14 maj (Reuter) - Højgaard Holding fastholder sine forventninger til hele regnskabsåret 1997, selv om der har været en ubehagelig, negativ overraskelse på to større byggesager i Højgaard &amp; Schultz, fremgår det af et referat fra selskabets generalforsamling.
- Den samlede forventning for Højgaard Holding-koncernen er dog fortsat et resultat i 1997, som vil vise en beskeden fremgang i forhold til 1996, hedder det i referatet.
Ses der bort fra de to kedelige sager i Højgaard &amp; Schultz, har aktiviteten og indtjeningen her udviklet sig positivt.
- Vi forventer derfor, at resultatet for første halvår 1997 bliver ringere end budgetteret, men at året som helhed vil vise resultatfremgang for Højgaard &amp; Schultz-koncernen både før og efter skat, hedder det i meddelelsen.
(c) Reuters Limited 1997.
