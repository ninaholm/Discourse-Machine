FLS Aerospace fremgang ses fortsætte i 1997.

KØBENHAVN, 25 marts (Reuter) - FLS forventer, at fremgangen i Aerospace vil fortsætte i 1997, fremgår det af FLS årsregnskab for 1996 tirsdag.
- I 1996 er kundebasen udvidet, og der er i årets løb indgået flere langtidskontrakter, hvilket betyder, at selskabet ved indgangen til 1997 har den hidtil største ordrebeholdning, samt en tilfredsstillende ordredækning for 1997.... For 1997 forventes de senere års fremgang at fortsætte, skriver FLS.
FLS oplyser endvidere, et der for at øge servicen overfor kunderne er der i 1996 foretaget yderligere investeringer i blandt andet automatiske testudstyr, samt komponenter til Boeing 737, Boeing 767, DC 10 og Airbus 320.
FLS Aerospace fik i 1996 et resultat før skat på minus 86 mio. kr. mod 146 mio. kr. i 1995. FLS koncernen fik i 1996 et overskud før skat på 951 mio. kr. mod 566 mio. kr. i 1995.
(c) Reuters Limited 1997.
