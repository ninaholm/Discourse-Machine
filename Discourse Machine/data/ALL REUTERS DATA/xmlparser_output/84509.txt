Presserunde - Erhverv mandag 9 juni.

Reuters står ikke inde for avisartiklernes nøjagtighed 1) Det etiske korstog, som blandt andet pensionskassen PFA står bag, har opskræmt de danske virksomheder til at ruste sig mod den politiske forbruger. Dansk Industri har oprettet en sektion, der skal sætte fokus på samspillet mellem afsætning og politik. &quot;Vi har oprustet og styrket området som svar på en øget efterspørgsel fra medlemmerne. Dansk Industri har altid beskæftiget sig med politiske sgaer, men nutidens forbruger har sat ekstra fokus på området&quot;, siger direktør Peter Henriksen fra Dansk Industri (Berlingske Erhverv side 1)
2) Regeringens ambitiøse plan om at starte en vækstbørs for landets mindre virksomheder gives ikke mange chancer. &quot;Hvis jeg troede på det, startede vi da selv op i morgen&quot;, siger Fondsbørsens direktør Lars Johansen. Regeringen vil bruge to millioner kr. på en konsulentrapport, der først skal gennemføres om nogle måneder - men ideen er dødfødt fra starten, lyder meldingen fra fagfolk. Dansk Industri kalder planen for en &quot;død sild&quot;. (Berlingske erhverv side 1)
3) Kilroy-rejsekoncernen har gennem sit rendyrkede koncept ekspanderet stærkt både i Danmark og udlandet, og rejseselskabet, der specialiserer sig i ungdomsrejser, vil nu børsnoteres. Børsplanerne er endnu ikke officielle, men ambitionerne er at læse mellem linierne i selskabets senste årsregnskab, der er udarbejdet efter retningslinierne fra Københavns Fondsbørs. Kilroy Travels, det tidligere DIS rejser, omsatte sidte år for 837 mio. kr., hvilket er én stigning på 15 procent i forhold til året før. (Børsen side 2)
4) Eksperter fra den britiske kemikoncern Zeneca kommer nu til Danmark for at hjælpe med at forsvare ØK, ved direkte at påvirke Miljøstyrelsen og en række pensionskasser. Eksperterne skal først og fremmest hjælpe ØK på et møde med Miljøstyrelsen på torsdag, hvor den danske handelskoncern skal redegøre for deres syn på produktionen af det meget omtalte giftstof paraquat. (Politiken side 12)
5) Ugens aktie: Sophus Berendsen (Berlingske Tidende side 6)
6) Bag om Børsen: Olicom (JP Erhverv side 8)
(Presserunden er udarbejdet af Finansinformation).
(c) Reuters Limited 1997.
