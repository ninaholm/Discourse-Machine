US-TAL KAN PÅVIRKE OBLIGATIONER NEGATIVT - SYDBANK.

KØBENHAVN, 3 marts (Reuter) - Ugens amerikanske nøgletal ventes at vise pæn fremgang i den amerikanske økonomi, og vil dermed understøtte FED-formand Alan Greenspans udtalelser omkring den økonomiske udvikling i USA. Det vurderer Sydbank i den ugentlige kommentar til markedet.
- Det kan understøtte den seneste negative udvikling på det amerikanske obligationsmarked, skriver Sydbank.
Ugens tyske nøgletal ventes ikke, at resultere i en renteændring på torsdagens møde i Bundensbank.
NAPM-indekset, som offentliggøres mandag, ventes at stige til 53,5 i februar fra 52,0 i januar. Sydbank venter, at fremgangen i den amerikanske beskæftigelse vil være fortsat i februar og vil udvise en stigning i ikke-landbrugsjob på 270.000 mod 271.000 i januar.
Fra Tyskland offentliggøres tal for ordreindgang, produktion og arbejdsløshed. Ifølge økonomerne i det sønderjyske vil den tyske ordreindgang i januar stige med 2,5 pct., mens industriproduktionen ventes at stige med 0,5 pct. i januar. De tyske arbejdsløshedstal ventes at blive på et uændret niveau på 11,3 pct.
Ugens danske tal ventes ikke at påvirke obligationsmarkedet i nævneværdig grad.
- Jørn Nurkka (+45) 33 96 96 55.
(c) Reuters Limited 1997.
