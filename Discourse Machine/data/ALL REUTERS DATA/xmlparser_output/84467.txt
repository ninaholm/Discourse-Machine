Presserunde - Finans/Økonomi fredag 6 juni.

Reuters står ikke inde for avisartiklernes nøjagtighed 1) Den nye sociallov, der netop er vedtaget af Folketinget, skal blandt andet gøre det mere attraktivt for kommunerne at godkende en person til skånejob. Tidligere skulle kommunen betale 50 procent af lønnen, når en virksomhed ansatte en medarbejder med nedsat erhvervsevne. Når de nye regler træder i kraft ved årsskiftet, skal staten i stedet dække en del af lønnen - desuden får arbejdsgiveren alle udgifter til sygedagpenge dækket af staten i forbindelse med skånejob. (Politiken side 170)
2) Unibank sidder bare og ruger på sine penge, mens Den Danske Bank gør alvor af sine planer om at gøre Norden til sit hjemmemarked. Det straffes nu af aktiemarkedet. &quot;Vi anbefaler investorer at købe Den Danske Bank-aktier og sælge Unibank-aktier, for vi mener, at Den Danske Banks strategi er langt mere bæredygtig end den, Unibank stiller op med,&quot; siger analytiker i investeringsbanken, Kleinwort Benson, Tage Fabrin-Brasted. (Berlingske Erhverv side 2)
4) Finansforbundet er godt irriteret over ikke at måtte sidde med til bords, når der drøftes etik i pengeinstitutterne. (Børsen side 27)
(Presserunden er udarbejdet af Finansinformation).
(c) Reuters Limited 1997.
