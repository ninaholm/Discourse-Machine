Finansindtægter trak Carlsberg-res over budget.

KØBENHAVN, 3 juni (Reuter) - Carlsbergs overskud i de første seks måneder af 1996/97-regnskabet blev bedre end ventet som følge af forøgede finansindtægter. Det fremgår af en regnskabsmeddelelse udsendt tirsdag.
- Resultatet før skat udgjorde 870 mio. kr., og er, som følge af forøgede finansindtægter, bedre end forventet, skriver den danske bryggerigruppe.
Resultatet oversteg tilmed aktieanalytikernes skøn, der, ifølge Reuters Finans, forventede et overskud på 812 mio. kr.
De finansielle poster bidrog ialt med 338 mio. kr. eller næsten 40 pct. af resultatet mod en tilsvarende andel i samme periode sidste år på under 30 pct. Det afspejler udviklingen i det primære driftsresultat, der lå fladt på 532 mio. kr.
Det forringer desuden et af de vigtige nøgletal, overskudsgraden, da det primære resultat nu er faldet til 5,8 pct. af omsætningen mod 8,7 pct. sidste år.
(c) Reuters Limited 1997.
