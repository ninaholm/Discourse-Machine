Rentekurve stejler igen kommende uger - Unibank.

KØBENHAVN, 28 juli (Reuter) - Forskellen mellem renterne på korte og lange obligationer ser ud til at blive større igen i løbet af de kommende uger, forudser analytikere fra Unibank Markets.
- De korte obligationer ventes at overperforme i de kommende uger og trenden i retning af udfladning dermed at vende, hedder det i Nordisk Update, som banken udgiver.
Der henvises til, at spændet mellem de 10-og 2-årige obligationsrenter er reduceret til 178 basispoint i øjeblikket, og det er det laveste i det sidste års tid.
Analytikene anbefaler derfor salg af 7 pct. st. l. 2007 og køb af 6 pct. st. l. 1999.
Unibank Markets forudser, at rentespændet mellem de toneangivende 10-årige danske og tyske statsobligationer vil holde sig stabilt i det nuværende niveau omkring 50 basispoint.
- Ole Mikkelsen (+45) 33 96 96 54.
(c) Reuters Limited 1997.
