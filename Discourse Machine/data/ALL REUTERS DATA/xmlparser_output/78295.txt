SELEKTIV INTERESSE BAG AKTIEPLUSSER, FOKUS PÅ USA.

KØBENHAVN, 16 december (Reuter) - Mandagens generelle positive aktiemarked får svært ved at gentage sig selv tirsdag, vurderer en aktiehandler sent mandag.
- Der var optræk til lidt mudder til sidst, så markedet kan nemt sive tirsdag, hvis ikke de amerikanske aktier viser stærke takter, siger samme markedsdeltager.
Selektiv interesse for flere KFX-aktier trak det danske marked op, og KFX-indekset lukkede 1,99 point højere i 131,34.
I USA er Dow-indekset startet højere på ryggen af fusionen mellem Boeing og McDonnell Douglas.
(c) Reuters Limited 1996.
