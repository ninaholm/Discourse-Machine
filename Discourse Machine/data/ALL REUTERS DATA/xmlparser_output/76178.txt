Valuta - DKK kan holde stærkere kurs under 3,86.

KØBENHAVN, 5 september (Reuter) - Den danske krone tog
i løbet af kort tid et pænt hop op torsdag formiddag.
Kursen gik frem til 3,8595 fra 3,8630  efter en ellers
ganske rolig formiddag omkring den danske valuta.
- Det kan ligne udsving efter en stor kommerciel
ordre, evt. fra en større bank, siger en valutahandler.
Han vurderer, at der er mange danske markedsdeltagere,
der ligger inde med pæne beholdninger af D-mark.
- Folk er begyndt at lette lidt på deres
DEM-beholdninger. Jeg tror vi kan kronen stige til omkring
3,8575 i løbet af dagen, vurderer han.
Styrkelsen af den danske krone er sket isoleret fra
det øvrige marked, og det ligner den samme bevægelse, som
vi så i DEM/NOK i går, forklarer valutahandleren.
Den franske valuta er stadig svag torsdag formiddag,
men valutaen ligger dog lidt stærkere end i morges.
Frankrigs centralbank købte ifølge dealere op i
francen til morgen, fordi francen var blevet svækket til
niveauet 3,4305 mod D-mark i Asien.
- Det var bunden i det gamle EMS-system, og det er en
vigtig psykologisk grænse, der kan betyde yderligere fald
i francen, hvis den brydes, siger en dealer.
Francen handles til 3,4285 per D-mark, men var i Asien
oppe omkring 3,4215-20 - fem måneders svageste mod D-mark.
Tyske Bundesbank holder rådsmøde torsdag, og banken
har meddelt, at der ikke vil blive holdt et pressemøde
efter rådet har trådt sammen.
Der er kun få i markedet, der tror på ændringer af de
tyske renter på Buba-mødet.
DEM/DKK  USD/DKK FRF/DKK USD/JPY USD/DEM
Torsdag   11.38  3,8595   5,7170  1,1255  108,95  1,4805
Onsdag    14.57  3,8625   5,7345  1,1270  108,85  1,4845
(/klp).
(c) Reuters Limited 1996.
