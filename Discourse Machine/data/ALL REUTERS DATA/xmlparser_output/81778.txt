Falck-fremgang trods dårligt vejr i 1996.

KØBENHAVN, 19 marts (Reuter) - Trods en vinter, der var hård for bilisterne og et forår med mange markbrande, blev 1996 et godt år for Falck-koncernen.
Det primære driftsresultat steg med 20 pct. til 183 mio. kr. fra 152 mio. kr., mens omsætningen steg med 22 pct. til 3.830 fra 3.150 mio. kr., fremgår det af koncernens årsregnskabs-meddelelse for 1996.
- Resultatet lever op til forventningerne, der senest ved halvårs-meddelelsen blev formuleret som en fremgang i koncernens primære drift i niveau 20 pct., skriver Falck-ledelsen i meddelelsen.
(c) Reuters Limited 1997.
