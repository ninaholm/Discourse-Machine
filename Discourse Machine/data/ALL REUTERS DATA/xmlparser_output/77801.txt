FONDSBØRSEN HANKER OP I REGNSKABSKVALITETEN - MM.

KØBENHAVN, 25 november (Reuter) - Københavns Fondsbørs hanker nu op i de børsnoterede selskaber og stiller krav om, at regnskabskvaliteten forbedres, skriver Ugebrevet Mandag Morgen (MM).
- Fondsbørsens adm. direktør, Lars Johansen, har på det seneste skærpet tonefaldet i sin kritik af regnskabskvaliteten og peger nu på en stribe konkrete punkter, hvor en forbedring er stærkt ønskelig, skriver MM.
Med initiativet er der ifølge MM lagt op til en konfrontation med Dansk Industri.
- Konflikten er potentiel, fordi Rederiforeningen og Dansk Industri generelt har været imod at skærpe regnskabskravene, skriver MM.
Ugebrevet mener, at Lars Johansen går efter at udvikle Københavns Fondsbørs til et velfungerende marked med spilleregler, som overholdes, og som lever op til de krav, internationaole investorer stiller.
- I branchen er det vurderingen, at bankerne nok ikke får så let ved at styre den nye Fondsdirektør som forventet. Mere og mere tyder på, at Lars Johansen ikke vil lade sig lede alene af ejernes/Finansrådets og Rederiforeningen/Dansk Industris snævre interesser: Henholdsvis at maksimere indtjeningen fra værdipapirhandler på kort sigt - og at dæmme op for forbedringer af oplysningskvaliteten, skriver MM. (/olm).
(c) Reuters Limited 1996.
