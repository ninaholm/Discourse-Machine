DUC&apos;s gasproduktion steg 10 pct i marts - APM.

KØBENHAVN, 7 april (Reuter) - Gasproduktionen fra
Dansk Undergrunds Consortiums (DUC) felter i Nordsøen steg
i marts 1997 til 695 mio. kubikmeter (m3) fra 630 mio. m3
i februar 1997, oplyser operatøren A.P. Møller mandag.
Det svarer til en stigning på 10,3 pct. Her følger en
oversigt over DUC&apos;s gasproduktion:
(Alle tal i mio. m3)    marts 97    feb 97  marts 96
Totalproduktion  695  630  529
I alt har gasproduktionen i årets tre første måneder
været på 2.115 mio. m3, og det er 35 pct. mere end i samme
periode i 1996.
I januar-marts sidste år producerede DUC 1.567 mio. m3
gas i Nordsøen.
Operatøren A. P. Møller  ejer 39
pct. af DUC-konsortiet. De to partnere, Shell og Texaco
, ejer hhv. 46 pct. og 15 pct. af DUC.
-- Eva Elgaard Pedersen (+45) 33 96 96 57.
(c) Reuters Limited 1997.
