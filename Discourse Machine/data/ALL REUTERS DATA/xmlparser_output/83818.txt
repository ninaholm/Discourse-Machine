Union Engineering vil på KF inden for en måned.

KØBENHAVN, 20 maj (Reuter) - Union Engineering vil have sine aktier noteret på Københavns Fondsbørs inden for en måned. Det fremgår af en pressemeddelelse tirsdag.
- Børsintroduktionen kommer, fordi vi har ambitioner om at fortsætte og gerne øge væksten i Union. Vi vil udbygge vores position inden for kulsyre og filtrering, og det skal bl.a. ske ved opkøb af komplementære markeds-og produktområder. Vi ønsker også at styrke vores serviceindsats og distribution, siger Union Enginnerings ejer Stig Rantsèn.
Ved børsintroduktionen udbyder han en del af sine aktier, men hovedprovenuet tilfalder virksomheden. Union Engineerings aktiekapital er i dag 16 mio. kr., fremgår det.
(c) Reuters Limited 1997.
