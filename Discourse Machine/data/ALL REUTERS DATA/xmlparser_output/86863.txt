ISS overvejer salg af ISS Darenas Ltd.

KØBENHAVN, 19 august (Reuter) - ISS overvejer at sælge ISS Darenas Ltd. i Storbritannien. Det fremgår af tirsdagens halvårsregnskab fra ISS-koncernen. ISS solgte i foråret ISS Darenas i Danmark til Unilever.
Efter salget af ISS Darenas i Danmark har ISS fået flere henvendelser fra selskaber, der er interesseret i at købe ISS Darenas Ltd i Storbritannien, fremgår det.
- Såfremt der kan opnåes tilfredsstillende vilkår, er det muligt, at ISS Darenas Ltd. bliver afhændet i slutningen af 1997, hvilket vil forøge ISS Europe&apos;s muligheder for at vokse ved selektive akkvisitioner, skriver ISS.
(c) Reuters Limited 1997.
