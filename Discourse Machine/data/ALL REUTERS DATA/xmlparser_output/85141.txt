ABB-konsortium bygger kraftværk til 650 mio USD.

KØBENHAVN, 25 juni (Reuter) - Et konsortium ledet af den svensk-schweiziske koncern ABB har fået en ordre på at bygge et 700 MW kulkraftværk i Hefei, der ligger 400 km vest for Shanghai i Kina. Ordrens samlede værdi er på ca. 650 mio. USD svarende til knap 4,3 mia. kr. Det oplyser ABB i en meddelelse til Fondsbørsen onsdag.
Kraftværket er bestilt af Anhui Hefei United Power Generation Ltd.
- Konstruktionarbejdet indledes øjeblikkeligt, skriver ABB.
- Eva Elgaard Pedersen (+45) 33 96 96 58.
(c) Reuters Limited 1997.
