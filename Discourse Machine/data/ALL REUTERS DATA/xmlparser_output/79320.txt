AKTIEMARKEDET VENTES AT FORTSÆTTE YDERLIGERE OP.

KØBENHAVN, 23 januar (Reuter) - Der er lagt op til endnu en positiv dag på aktiemarkedet torsdag, men der ventes kun en moderat stigning i KFX-indekset, lyder vurderingen fra en handler.
- Selvom Dow Jones sluttede lidt lavere i går vil markedet nok slutte dagen lidt højere primært trukket højere af stigninger i Tele Danmark, siger handleren.
KFX-indekset sluttede onsdag 1,15 point højere i 143,90, mens februar futuren steg 1,40 point til 144,30.
Tele Danmark steg i går 13 kr. til rekordniveauet 350, efter en opjustering fra investeringsbanken Goldman Sachs.
(c) Reuters Limited 1997.
