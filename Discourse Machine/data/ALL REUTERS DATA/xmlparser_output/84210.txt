Renterne ved skatkammer-auktion faldt - Natbank.

KØBENHAVN, 28 maj (Reuter) - Nationalbankens månedlige auktion over skatkammerbeviser (SKBV) gav lavere renter end for en måned siden, oplyser Nationalbanken torsdag.
Skæringsrenten for fire-måneders papirer blev 3,57 pct. mod 3,64 pct., da de samme papirer blev solgt for en måned siden, dengang med en løbetid på fem måneder.
Skæringsrenten for otte-måneders papirer blev 3,67 pct. mod 3,75 pct., da de en måned tidligere blev solgt som ni-måneders papirer.
Det samlede salg blev på 15.700 stk. eller 4.550 mio. kr. Det er fordelt med 1,2 mia. kr. i fire-måneders SKBV, og 3,35 mia. i otte-måneders SKBV.
Salget afvikles 2. juni.
Der udløb ingen SKBV, da de kun forfalder samtidig med, at en ny serie bliver udstedt. Det sker først om en måned.
- Jørn Nurkka (+45) 33 96 96 55.
(c) Reuters Limited 1997.
