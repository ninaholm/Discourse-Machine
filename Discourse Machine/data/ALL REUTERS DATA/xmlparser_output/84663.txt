Presserunde - Generelle nyheder torsdag 12 juni.

Reuters står ikke inde for avisartiklernes nøjagtighed 1) Den seneste uro om ØMU-projektet får indirekte statsminister Poul Nyrup Rasmussen (S) til at støtte de økonomiske vismænd, der i den seneste rapport pegede på, at det økonomisk set kan være sundt at holde sig uden for området med den fælles euro-valuta, indtil der er klare indikationer om ØMU&apos;ens styrke. &quot;Det er en forudsætning for, at euro&apos;en har noget at give, at den er stærk,&quot; siger statsministeren. (Børsen side 15)
2) En gruppe fremtrædende socialdemokrater med Erling Olsen og Thorkild Simonsen i spidsen gør oprør mod Poul Nyrups EU-politik. Gruppen vil opgive de danske EU-forbehold. En kreds omkring ungdomsorganisationen DSU har udarbejdet et debatoplæg, der lægger op til, at Socialdemokratiet skal melde rent ud, og åbenlyst gå efter at &quot;smide forbeholdene over bord&quot;, som det hedder sig i oplægget. (Politiken side 1, 8-9, Berlingske Tidende side 1, Information side 1, Det Fri Aktuelt side 1, 8 og 9)
3) Danmarks forbud mod giftstoffet paraquat holder formodentlig ikke længe. Efter alt at dømme, vil giftstoffet være på EUs positivliste inden for det næste år, og ifølge en fremtrædende embedsmand i EU-kommissionen, kan et land tvinges til at rette sig efter listen. &quot;Hvis et flertal af EU-lande bestemmer det, skal et land godkende produktet&quot;, siger embedsmanden. Socialdemokratiets miljøpolitiske ordfører, Martin Glerup, siger at det vil være en &quot;vaskeægte skandale&quot;, hvis paraquat kom på EUs positivliste. (Politiken side 1 og 10)
4) Finansminister Mogens Lykketoft (S) og formanden for Amtsrådsforeningen Kresten Philipsen (V) gav i går hinanden håndslag på en aftale for næste års økonomi i amterne. En stigning i amtsskatten på 0,5 pct.point og udsættelse af et lån fra staten til amterne, og oprettelsen af et nyt lån baner vej for en vækst på tre pct. i amternes udgifter. Der bliver dog ikke noget at hente for byggeriet, for bygge-og anlægsområdet er ved at være overophedet. &quot;Det kan vi se på prisstigningerne,&quot; sagde Kresten Philipsen i går. (Politiken side 6, Ber. Tidende side 4, Det Fri Aktuelt side 6, Børsen side 12)
5) Uffe Ellemann-Jensen lagde i gårsdagens tv-duel med statsminister Poul Nyrup Rasmussen (S) afstand til sit eget partis et år gamle velfærdsudspil. Venstres formand sagde, at han ikke bryder sig om udtrykket &quot;velfærdsnarkomani,&quot; et udtryk som ellers stammer fra Venstres velfærds-udspil fra 1996. Stilen i duellen var præget af soberhed og venlighed de to partiledere imellem. (Politiken side 2, Berlingske Tidende side 4)
6) Selvom amtsskatterne stiger med 0,5 pct.point, vil det samlede skattetryk ikke stige, lover finansminister Mogens Lykketoft. Samtidig med stigningen i amtsskatten, vil den såkaldte bundskat nemlig falde med to pct., og det betyder en samlet skattelettelse på 0,8 pct.point, sagde finansministeren da aftalen mellem regeringen og Amtsrådsforeningen blev præsenteret i går. (Det Fri Aktuelt side 6)
(Presserunden er udarbejdet af Finansinformation).
(c) Reuters Limited 1997.
