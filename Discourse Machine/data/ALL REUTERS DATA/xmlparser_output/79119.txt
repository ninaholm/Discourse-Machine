TELE DANMARK SÆLGER DANRING MED OMSÆTNING 95 MIO.

KØBENHAVN, 17 januar (Reuter) - Tele Danmark har solgt datterselskabet Danring til den canadiske virksomhed Newbridge Networks, oplyser Tele Danmark.
Danring har været ejet af Tele Danmark siden 1990 og havde i 1996 en omsætning på 95 mio. kr.
- Virksomheden, der hører hjemme i Glostrup og har 16 medarbejdere, sælger, installerer og servicerer primært løsninger fra Newbridge, hedder det i meddelelsen.
Newbridge har ved opkøbet søgt at konsolidere og ekspanderer på det skandinaviske marked.
- På samme tid passer Danring ikke længere så godt i Tele Danmarks strategi for forretningsenhederne, fortæller Knud Bundgaard, som forlader sit job som adm. direktør i Danring for at koncentrere sig om jobbet som direktør i DanaData, skriver Tele Danmark. (/uha).
(c) Reuters Limited 1997.
