TANKRATER NED EFTER LAVERE AKTIVITET - BASSØE.

OSLO 2 december (Reuter) - Tankskibsmarkedet var i
sidste uge præget af lavere aktivitet og et fald i
rateniveauet, konstaterer det norske skibsmæglerfirma,
Bassøe Shipbrokers i sin ugentlige rapport.
Således faldt fragtraten for de store olietanksskibe
over 160.000 tons dødvægt (VLCC&apos;er) med 2,5 point til WS
52,5 point på standardstrækningen mellem Rotterdam og Den
Arabiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det først og fremmest rederiet A. P.
Møller, der har olietankskibe. Men også D/S Torm og D/S
Norden er beskæftiget med sejlads af råolie.
Bassøe rapporterer om følgende rate for en VLCC
(265-275.000 dwt) på strækningen Golfen - Rotterdam
(WS-point):
29.nov    22.nov    15.nov 8.nov   1.nov     52,5  55  57,5   55      52,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
29.nov   22.nov     15.nov 8.nov  1.nov    12.700   14.100     16.100     14.600  13.700    (115)    (118) (116) (114)   (107)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
29.nov    22.nov     15.nov     8.nov  1.nov     21.400    23.500     25.500    23.700  22.200     (115)    (118) (116) (114)   (107)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 29. november var det 0,8 mio. ton ledig
spottonnage (1 ULCC&apos;er og 1 VLCC&apos;er) i Den Arabiske Golf
(AG). Dette er 0,2 mio. ton mere end i ugen før.
De næste 15 dage vil 5,9 mio. ton ledig spottonnage
ankomme til Den Arabiske Golf fordelt på fire af de
største olietankskibe på over 320.000 ton (ULCC&apos;er) og 17
VLCC&apos;er. Dette er 2,2 mio. tons mere end ugen før.
I 1995 var den gennemsnitlige tilgang af tonnage til
Den Arabiske Golf på 15-dages basis 7,5 mio dwt. I 1994
var tilgangen 9,7 mio. dwt.
Der blev i sidste uge ikke rapporteret flere
stortankere solgt til skrot. Det betyder, at der i år til
dato er solgt i alt 14 stortankere til skrot. I 1995 blev
i alt 30 stortankere skrottet mens yderligere tre gik over
til sejlads med tørlast. (/Reuter/uha).
(c) Reuters Limited 1996.
