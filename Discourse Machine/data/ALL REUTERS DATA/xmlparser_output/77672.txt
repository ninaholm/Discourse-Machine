DØRS BALANCESKØN FOR 1998 PESSIMISTISK - JELVED.

KØBENHAVN, 20 november (Reuter) - Regeringen er mere optimistisk med hensyn til udviklingen på betalingsbalancen i 1998 end tilfældet er for Det Økonomiske Råd (DØR), vurderer økonomiminister Marianne Jelved overfor Reuters Finans. DØR offentliggjorde deres nye vismandsrapport onsdag formiddag. Regeringen har endnu ikke offentliggjort sit skøn for udviklingen i 1998. Det vil først ske i næste udgave af den Økonomiske Oversigt.
- Vi har ikke haft 1998 med endnu. Det kommer første gang i december. Men det er min fornemmelse, at vi ikke er så pessimistiske som Det Økonomiske Råd, siger hun.
DØR forudser nu, at overskuddet på betalingsbalancen vil blive på 13,8 mia. kr. i år faldende til 6,3 mia. kr. i 1997 og 0,1 mia. kr. i 1998.
I Økonomiministeriets seneste prognose fra oktober lød forventningerne til 1996 på et overskud på 10,3 mia. kr. stigende til 10,8 mia. kr. i 1997. (/uha).
(c) Reuters Limited 1996.
