GLUNZ &amp; JENSEN HLV-RES UNDER EGNE FORVENTNINGER.

KØBENHAVN, 16 januar (Reuter) - Ledelsen i Glunz &amp; Jensen havde skruet forventningerne til halvåret 1996/97 højere op, end man nåede frem til, fremgår det af selskabets halvårsmeddelelse torsdag.
- Resultatet efter skat blev 9,5 mio. kr. (1995/96: 7,6 mio. kr. ), hvilket er lavere end forventet, hedder det i regnskabsmeddelelsen.
Samtidig har ledelsen valgt at nedjustere forventningerne til hele regnskabsåret med ca. fem mio. kr. til et ventet overskud efter skat på ca. 15 mio. kr.
Første halvår var præget af et faldende resultat af den primære drift, mens omsætningen steg. Således faldt driftsresultat fra samme periode sidste år med ca. 2,5 mio. kr. til 54,8 mio. kr. mens omsætning steg ca. 25 mio. kr. til 331,1 mio. kr. Det betød, at driftsoverskuddet per omsatte krone faldt.
- Faldet i fortjenstmarginalen skyldes dels et produktmix med lavere dækningsgrad, dels for store lønomkostninger i halvåret bl.a. som følge af indkøring af nyt produktionsstyringssystem, forklarer ledelsen.
(c) Reuters Limited 1997.
