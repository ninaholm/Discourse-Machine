FLERE TURISTOVERNATNINGER I OKTOBER 1996 - DS.

KØBENHAVN, 17 december (Reuter) - Der var i alt 10 pct. flere overnatninger i oktober end året før. For perioden januar-oktober har der tilsammen været et fald på en pct. i overnatningerne på hoteller, feriecentre, campingpladser, vandrerhjem og lystbådehavne, oplyser Danmarks Statistik tirsdag.
I oktober 1996 var der 1.104.600 overnatninger på hoteller og feriecentre mod 1.006.000 i oktober 1995, hvilket er en stigning på 10 pct. Korrigeret for sæsonudsving var overnatningerne i oktober fire pct. højere end i september 1996.
For perioden januar-oktober 1996 ligger overnatningernen seks pct. højere end året før.
I oktober er stigningen jævnt fordelt over hele landet, hvorimod perioden januar-oktober især viser en stigning i hovedstadsregionerne, hvor overnatningerne for januar-oktober ligger 12 pct. højere end i fjor.
Feriecentrene havde i oktober 1996 otte pct. eller 29.400 flere overnatninger end året før. For hoteller var der 11 pct. eller 69.300 flere overnatninger.
I oktober 1996 var der en stigning på 10 pct. eller 55.800 flere udlejede værelser end oktober 1995.
Sengekapaciteten var oktober 1996 to pct. højere i forhold til oktober 1995. Udnyttelsesgraden er steget med 2,7 pct.point til 37,0 i oktober 1996.
Værelseskapaciteten var i oktober 1996 tre pct. højere end oktober 1995. Udnyttelsen af værelseskapaciteten er steget med 3,6 pct.point til 54,6 pct. i oktober 1996.
I oktober 1996 var der 70.300 overnatninger på vandrehjem, mod 64.300 i oktober 1995. Det er en stigning på ni pct., som især skyldes flere danske overnatninger.
For perioden januar-oktober 1996 har der været to pct. flere overnatninger end året før. (/uha/jnu).
(c) Reuters Limited 1996.
