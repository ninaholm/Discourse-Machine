Icopal forventer i 1997 driftsresultat som 1996.

KØBENHAVN, 13 marts (Reuter) - Icopal koncernen forventer i 1997 en omsætning og et driftsresultat på niveau med 1996. Det fremgår af selskabets regnskab for 1996.
- Vi forventer ingen væsentlig forbedring på markederne i Frankrig og Tyskland, som var årsag til en stor del af tilbagegangen i 1996. For koncernen i alt forventes omsætning og driftsresultat at blive på niveau med 1996, skriver Icopal.
Koncernen fik i 1996 et driftsresultat på 240 mio. kr. ud af en omsætning på 3.645 mio. kr.
(c) Reuters Limited 1997.
