BRANDTS INDGÅR AFTALE OM KØB AF 25 PCT I SILENTOR.

KØBENHAVN, 7 februar (Reuter) - A/S Brandts Klædefabrik har indgået en aftale om køb af 25 pct. af aktiekapitalen i Silentor over de næste tre år for tre mio. kr. Det oplyser Brandts Klædefabrik fredag.
- Vi anser Silentor for at have væsentligt potentiale i ind-og udland og forventer, at selskabets nuværende omsætning på seks mio. kr. vil være mange doblet indenfor få år, skriver Brandts Klædefabrik.
Silentor har udviklet en banebrydende lyddæmper-teknologi, der udover at sænke lyden markant også medfører væsentlige brændstofbesparelser på bl.a. biler, færger og støvsugere, hedder det videre.
- Jørn Nurkka (+45) 33 96 96 55.
(c) Reuters Limited 1997.
