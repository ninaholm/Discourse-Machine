Danmark betalte 3,4 mia i rente, udbytte mv i apr.

KØBENHAVN, 22 maj (Reuter) - Betalingsbalancens løbende poster eksklusive vare-og tjenestebalancen samt søtransport viste i april 1997 et minus på netto 3,4 mia. kr. mod minus 2,5 mia. kr. i april 1996, oplyser Nationalbanken i Finansiel Månedsstatistik for april.
Renteposten viser et minus på 1,5 mia. kr., mens der er en nettoudgift fra udbytter på 0,7 mia. kr.
Bidraget fra EU blev i april på netto 0,1 mia. kr., mens posten rejser viser et underskud på 0,6 mia. kr. De ensidige overførsler på betalingsbalancens løbende poster viste i april et samlet minus på 0,7 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden maj 1996 - april 1997 vist et underskud på 43,2 mia. kr. ifølge Nationalbankens opgørelse mod minus 38,9 mia. kr. i den foregående årsperiode.
- Per Bech Thomsen (+45) 33 96 96 56.
(c) Reuters Limited 1997.
