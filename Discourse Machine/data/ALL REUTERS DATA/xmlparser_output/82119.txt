Presserunde - Generelle nyheder tirsdag 1 april.

Reuters står ikke inde for avisartiklernes nøjagtighed 1) Der er lagt i kakkelovnen til såvel gruppeformand Hans Engell som udenrigsordfører Anne Birgitte Lundholt, når de konservative i dag holder gruppemøde. Det sker i kølvandet på sagen om Nyrups rettelse i Dronningens tale om de baltiske landes tilknytning til NATO. Anne Birgitte Lundholt nægtede i sagen at føje den nye leder Per Stig Møller, men alligevel ventes hun at beholde posten som udenrigsordfører, selvom hun fastholder sin kritik af Per Stig Møller. (Fri Akt. s. 5, Berl. Tid. s. 1)
2) Der er skabt overraskende usikkerhed om den danske deltagelse i den styrke på 2.500 mand, som skal sættes ind i Albanien. Både Venstre og de konservative kræver således nu, at en række betingelser skal være opfyldt for at lade de danske soldater drage af sted. De borgerlige frygter især for de danske soldaters sikkerhed og kan ifølge forsvarsforliget fra 1995 nedlægge veto med en dansk Albanien-deltagelse. (Fri Akt. s. 3)
3) Et protokollat til aftalen mellem de kommunale arbejdsgivere og Kommunale Tjenestemænd og Overenskomstansatte er ifølge jura-professor på Aalborg Universitet, Erik Werlauff alt for kompliceret og blokerer i realiteten for fremtidige udliciteringer. Det kan blive et magtfuldt våben for de kræfter, der vil sætte en stopper for udliciteringer. &quot;Aftalen er som et minefelt&quot; siger Erik Werlauff. (Børsen s. 1 og 10).
(c) Reuters Limited 1997.
