Københavner-net tager 30 pct fra Tele DK - Telia.

KØBENHAVN, 29 april (Reuter) - Tele Danmark står til at miste op mod 30 pct. af det københavnske telemarked. Det skyldes, at vinderen af retten til at benytte hovedstadens lysledernet får mulighed for at erobre store markedsandele i området, vurderer Telia&apos;s danske direktør Claus Jacobsen.
- Tele Danmark vil miste mellem 20 og 30 pct. af markedet i Københavnsområdet til den, som får adgangen til det københavnske net, hvis samtrafikpriserne kommer ned i det niveau, som Forskningsministeriet har lagt op til, siger Claus Jacobsen til Reuters Finans tirsdag.
Københavns Kommune har et internt kommunikationsnet med overkapacitet, som kommunen vil lade teleoperatører få adgang til i løbet af kort tid.
(c) Reuters Limited 1997.
