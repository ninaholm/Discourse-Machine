Positive forventninger trods svage handelstal - SHB.

KØBENHAVN, 4 juni (Reuter) - De svagere handelstal for marts i forhold til februar ændrer ikke ved de positive forventninger til et komfortabelt overskud på betalingsbalancen for hele 1997. Det siger cheføkonom i Svenska Handelsbanken, Bo Overvad til Reuters Finans.
Onsdagens handelsbalancetal fra Danmarks Statistik viste et overskud på 2,6 mia. kr. i marts mod 3,2 mia. kr. i februar (ekskl. skibe).
Underskuddet på betalingsbalancen i marts blev på 1,3 mia. kr. mod et overskud i februar på 3,1 mia. kr.
- Tallene er svagt skuffende, men der er ingen problemer ved det, og det betyder stadig, at vi får et komfortabelt overskud på betalingsbalancen i 1997. Jeg vil tillægge det her, at påsken faldt tidligt i år, siger Bo Overvad.
(c) Reuters Limited 1997.
