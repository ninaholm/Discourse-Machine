STIGENDE OBLIGATIONER FØLGER MED TYSK BUND FUTURE.

KØBENHAVN, 31 oktober (Reuter) - De danske obligationer har fulgt med et stigende tysk marked torsdag formiddag, og 8 pct. 2006 kan gå til frokost med et plus på 15 ticks. Kurs og rente er hhv. 107,70 og 6,85 pct.
Den danske ledighed faldt i september til 8,4 pct. fra 8,8 pct. i august, men det fik ikke markedsmæssige konsekvenser i obligationerne.
- Den tyske december Bund future steg på samme tidspunkt, så effekten af ledighedsfaldet var ikke til at få øje på, fortæller en obligationshandler, der ikke tror på særligt store kursudsving i dag.
(c) Reuters Limited 1996.
