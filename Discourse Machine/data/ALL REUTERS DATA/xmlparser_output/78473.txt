UDLAND SOLGTE KRONEOBLIGATIONER FOR 3,1 MIA I NOV.

KØBENHAVN, 20 december (Reuter) - Udenlandske investorer solgte i november netto kroneobligationer for 3,1 mia. kr., oplyser Nationalbanken fredag.
Det fordeler sig med et netto tilbagesalg af danske statspapirer på 3,2 mia. kr., og et nettokøb af udlandet af danske realkreditobligationer mv. for 0,1 mia. kr.
I oktober nettokøbte udlandet danske obligationer for 14,1 mia. kr.
I den seneste 12 måneders periode har udlændinge netto købt kroneobligationer for 14,1 mia. kr. mod et nettokøb på 35,7 mia. kr. i den foregårende årsperiode. (/uha).
(c) Reuters Limited 1996.
