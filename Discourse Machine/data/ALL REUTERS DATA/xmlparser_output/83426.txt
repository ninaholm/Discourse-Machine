Stigende dansk aktiemarked ses fortsætte onsdag.

KØBENHAVN, 6 maj (Reuter) - Det danske aktiemarked steg generelt tirsdag uden nyheder.
- Specielt var der stigninger i bankerne, A. P. Møller, og Sophus Berendsen steg på et stærkere pund, siger en aktieanalytiker.
Han forventer et fortsat positivt marked onsdag afhængigt af, hvordan det amerikanske marked udvikler sig. Dow Jones lå klokken 16 dansk tid på 7.239 efter en stigning fra morgenen på 24 point.
KFX-indekset sluttede efter en stigning på 1,53 pct. i 160,04.
(c) Reuters Limited 1997.
