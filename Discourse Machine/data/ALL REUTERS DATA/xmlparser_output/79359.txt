FALCK SER 90-100.000 POLSKE KUNDER I 97.

KØBENHAVN, 23 januar (Reuter) - Falck forventer i 1997 at nå op på 90.-100.000 kunder i Polen. Servicekoncernen har allerede rundet 50.000, fremgår det torsdag af en pressemeddelelse.
- Falck havde i 1996 en omsætning i Polen på ca. otte mio. kr., og denne forventes fordoblet i år, skriver Falck.
Opbygningen af aktiviteterne i Polen er sket ved overførsel af know how fra Falck i Danmark, og de primære ydelser er lægevagtsordninger, patientbefordring og autohjælp. Der er i 1996 ydet omkring 30.000 assistancer.
Falck har etableret redningsstationer i fire byer: Warszawa, Poznan, Szczecin og senest i Krakow, der åbnede i slutningen af oktober 1996. I 1997 venter Falck at etablere stationer i yderligere en-to byer i Polen.
For 1996 som helhed forventer Falck en fremgang i koncernens drift i niveauet 20 pct. I 1995 fik Falck et ordinært driftsresultat på 153 mio. kr. (/slj).
(c) Reuters Limited 1997.
