BOEING/MD-FUSION PÅVIRKER IKKE FLYKØB - SAS.

STOCKHOLM, 16 december (Reuter) - Fusionen mellem to af USA&apos;s største flyfabrikker Boeing og McDonnell Douglas vil ikke påvirke indkøbsplanerne i SAS. Det siger informationschef i SAS, Knut Lövstuhagen.
- Vi vil ikke blive påvirket. Vi får de fly, som vi har bestilt, siger Knut Lövstuhagen.
SAS har bestilt seks MD90 fra McDonnell Douglas, hvoraf to allerede er leveret, og 41 Boeing 737-600 fra Boeing, som vil blive leveret i efteråret 1998, oplyser Knut Lövstuhagen. Han tilføjer, at SAS traditionelt har placeret sine flyordrer hos McDonnell Douglas, men er på det seneste i stigende grad tyet til Boeing-fly.
- Når vi skal udskifte vores langdistancefly, vil vi selvfølgelig også se på Airbus, siger Knut Lövstuhagen. (/slj/Reuter).
(c) Reuters Limited 1996.
