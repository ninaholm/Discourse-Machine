NKT-ORDRE MODTAGES MED TILFREDSHED AF AKTIEMARKED.

KØBENHAVN, 12 februar (Reuter) - Meddelelsen om, at NKT Cables har udsigt til en ordre til 1,5-2,0 mia. kr. på levering af søkabler til det europæiske energiforsyningsnet modtages med tilfredshed af det danske aktiemarked, hvor NKT-aktien er steget 23 kr. til kurs 376 efter meddelelsen - en stigning på 6,5 pct.
- Ordren er i sig selv glædelig, men nok så vigtigt er det, at NKT samtidig meddeler, at de vil investere 250 mio. kr. i en udbygning af fabrikken i Kalundborg. Det tyder på, at de tror på flere ordrer, siger en aktiedealer, der handler med NKT-aktien.
(c) Reuters Limited 1997.
