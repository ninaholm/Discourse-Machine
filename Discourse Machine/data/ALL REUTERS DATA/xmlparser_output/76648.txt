KBH BØRS OPJUSTERER KØBSANBEFALING PÅ SUPERFOS.

KØBENHAVN, 2 oktober (Reuter) - Den Københavnske Børs har opjusteret sin købsanbefaling på Superfos til køb op til niveau 685 i stedet for køb op til kurs 650 for en måned siden.
Det fremgår af børsmæglerselskabets månedlige gennemgang af de børsnoterede selskaber.
- En markant indtjeningsfremgang i Superfos Packaging sikrer Superfos et flot halvårsresultat. På trods af en omsætningsfremgang på kun en pct. steg resultatet af den primære drift 59 pct. til 73 mio. kr. i divisionen, skriver analytikerne.
Ifølge børsmæglerselskabet var der ligeledes en tilfredsstillende indtjening i Superfos Chemicals, mens asfaltaktiviteterne pga. det dårlige vejr skuffede.
- For hele 1997 forventes en stigning i det ordinære resultat på ca. 19 pct., hvilket er en opjustering i forhold til vores tidligere estimater. Med disse opjusterede estimater fås en P/E for 1996 på omkring 16, hvilket ikke kan siges at være for dyrt set i lyset af den høje vækst og solide indtjening. Det er derfor vores vurdering, at Superfos på det aktuelle niveau er prissat for lavt, skriver analytikerne. (/jnu).
(c) Reuters Limited 1996.
