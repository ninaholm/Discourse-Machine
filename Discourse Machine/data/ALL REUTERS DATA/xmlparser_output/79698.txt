AKTIEMARKED KAN BLIVE RAMT AF NEGATIV REAKTION.

KØBENHAVN, 3 februar (Reuter) - Efter en markant stigning i KFX-indekset fredag forudser en markedsdeltager mandag morgen en vis risiko for en negativ reaktion.
- Det danske marked steg voldsomt i de sidste timer på baggrund af en pæn markedsstart i USA. Senere faldt det amerikanske marked tilbage, hvilket kan slå igennem i KFX-papirerne mandag morgen. Der er sikkert flere, der lader sig friste til at hjemtage profit i A. P. Møller papirerne og hovedbankerne, hvilket kan give en teknisk negativ reaktion i KFX-indekset. Den underliggende tone er dog fortsat god, siger en aktiehandler.
Med til at trække ned i A. P. Møller papirerne er et fald i oliepriserne. I den positive retning trækker dog faldende renter på det amerikanske marked fredag og en lidt stærkere USD mandag morgen, mener dealeren.
- Derfor er der heller ingen umiddelbar fare for et voldsomt tilbagefald. Men der vil sandsynligvis være en vis afventende holdning frem til tirsdagens FOMC-møde, siger aktiehandleren.
KFX-indekset sluttede fredag i 147,88 efter en stigning på 2,45 indekspoint, mens Dow Jones-indekset faldt 10,77 point tilbage til 6813,09.
Igen mandag ventes der at være fokus på Phønix og de selskaber, der deltager i kapløbet om asfaltkoncernen. En aktiehandler vurderer, at der med stor sandsynlighed vil komme et nyt bud mandag, når Phønix-formanden Henry Petersen mødes med formanden for norske Rieber &amp; Søn.
- Aktiemarkedet tror helt sikkert på et nyt bud, hvilket kan ses af, at kursen på Phønix C-aktien i øjeblikket ligger 20 kr. over det bedste bud, siger handleren.
Fredag i New York sluttede Tele Danmark 3 kr. lavere i kurs 371. Novo Nordisk steg 4 kr. til kurs 584 omregnet.
KFX-aktier:  Kurs fredag     kl. 15.30     +/- Novo-Nordisk .........   580     + 19 Den Danske Bank ........ 517     + 13 Tele Danmark ........... 374     + 10 Danisco ................ 360      - 1 D/S 1912 .......... 184.000   + 8000 D/S Svendborg ..... 258.000   + 4000 Sophus Berendsen ...... 840      - 8 Unidanmark ............ 340      + 8 Carlsberg ............. 390      + 3 BG Bank ................ 287      + 1.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
(/stp).
(c) Reuters Limited 1997.
