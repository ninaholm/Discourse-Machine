BANKER TAGER OVERPRIS VED OBLIGATIONSHANDLER - MM.

KØBENHAVN, 20 januar (Reuter) - Banker tager massive overpriser, når de handler obligationer for almindelige kunder, skriver ugebrevet Mandag Morgen (MM).
- Det giver bankerne en årlig ekstragevinst på næsten trekvart mia. kr. Det er det beløb, som mindre investorer betaler for meget i forhold til markedsprisen på Københavns Fondsbørs, skriver Mandag Morgen.
Ifølge ugebrevet bliver en betydelig del af pengene tjent i strid med den gældende lovgivning, fordi bankerne ikke oplyser kunderne tilstrækkeligt om overpriserne.
- En analyse af samtlige obligationshandler i 1995 viser, at de mindre investorer betaler tre-seks gange kursspændet på det professionelle børsmarked, hedder det i artiklen. (/olm).
(c) Reuters Limited 1997.
