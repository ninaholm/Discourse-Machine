Torm får leveret hidtil største skib - Søfart.

KØBENHAVN, 11 juli (Reuter) - D/S Torm fik i forrige uge leveret sin hidtil største nybygning, skriver shippingbladet Søfart fredag. Det er produkttankskibet Torm Ann-Marie på 99.000 tons dødvægt fra det sydkoreanske Hyundai-værft.
Ifølge Shipping Intelligence Weekly fra det britiske skibsmæglerselskab Clarkson er raterne for produktskibe steget markant i i årets første halvdel, men er nu på vej ned.
Clarkson&apos;s indeks for produkttankere var i første halvdel af 1997 i gennemsnit 137 mod 111 i hele 1996 og 109 i 1995. Sidste fredag var indekset dog faldet til 100.
Torm modtager i august et søsterskib til Torm Ann-Marie fra Hyundai-værftet, skriver Søfart, der anslår prisen for skibene til 46 mio. USD (308 mio. kr) pr. skib.
- Stig Ørskov Pedersen (+45) 33 96 96 59.
(c) Reuters Limited 1997.
