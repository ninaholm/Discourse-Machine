CHR HANSENS 96/97-FORVENTNING REALISTISK - FORMAND.

KØBENHAVN, 17 januar (Reuter) - Chr. Hansen Holdings forventning om en salgsstigning på 10 pct. og en stigning i indtjeningen før skat på 10 pct. i 1996/97 vurderes fortsat som realistiske. Det fremgår af referatet fra selskabets generalforsamling, der blev afholdt torsdag.
- Vi vurderer på nuværende tidspunkt, at vore forventninger er realistiske, sagde bestyrelsesformand Sven Dyrløv Madsen.
(c) Reuters Limited 1997.
