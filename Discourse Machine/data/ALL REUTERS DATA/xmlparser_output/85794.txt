Personbilsalget faldt 37,8 pct i juni.

De Danske Bilimportører retter nu visse af de tal for bilsalget, som foreningen offentliggjorde tidligere onsdag. Tallene for juni er korrekte, men tallet for salget året til dato har importørerne ændret. I perioden januar til juni var der angivet et personbilsalg på 84.041 og en stigning på 5,7 pct. i forhold til samem periode sidste år. De korrekte tal er 92.479 personbiler og en stigning på 16,4 pct. Reuters Finans sender her en rettet version.
KØBENHAVN, 16 juli (Reuter) - Salget af personbiler i Danmark faldt i juni med 37,8 pct., oplyser De Danske Bilimportører onsdag.
I juni blev der solgt 8.050 personbiler i Danmark mens der blev solgt 12.943 stk. i den tilsvarende periode sidste år.
I perioden januar til juni er der solgt 92.479 biler, hvilket er 16,4 pct. flere end i den samme periode sidste år, fremgår det.
Bilimportørerne begrunder faldet med afgiftsstigninger fra den grønne afgiftspakke, der trådte i kraft den 1. juni.
- Når det yderligere tages i betragtning, at der i salgstallene for juni måned er indeholdt biler, der er indregistreret med lav afgift i henhold til overgangsordningerne, må udsigterne for salget af nye biler i de kommende måneder give anledning til bekymring, udtaler De danske Bilimportørers adm. direktør, Bent Mikkelsen.
Der ser ifølge Bent Mikkelsen ud til,at afgiftsstigningerne giver et &quot;markant lavere salg af nyvognssalg&quot;.
Salget af varebiler faldt i juni med 21,2 pct. til 1.941 stk., mens lastbilsalget faldt med 0,4 pct. til 456 stk. i juni.
- Søren Linding Jakobsen (+45) 33 96 96 53.
(c) Reuters Limited 1997.
