Puljejob erstatter jobtræning - DS.

KØBENHAVN, 13 august (Reuter) - Omregnet til fuldtidsdeltagere deltog 301.100 i arbejdsmarkedspolitiske foranstaltninger i første kvartal 1997, oplyser Danmarks Statistik (DS) onsdag.
Heraf var 50.200 aktiviteret i AF-regi, 26.200 var aktiveret i kommunalt regi, 53.000 var på orlov og 170.400 var i en tilbagetrækningsforanstaltning, fremgår det.
I forhold til første kvartal 1996 faldt det gennemsnitlige antal deltagere i arbejdsmarkedspolitiske foransataltninger med to pct. Bag denne udvikling lå en stigning i støttet beskæftigelse på 900 gennemsnitsdeltagere, et fald i orlov på 20.200, en stigning i uddannelse på 6.600 og en stigning i tilbagetrækning på 5.900.
Den lille stigning i støttet beskæftigelse dækker over et fald i jobtræning på 5.800 og en tilkomst af deltagere i puljejob på 6.600.
(c) Reuters Limited 1997.
