EU-KOMMISSIONENS VÆRFTSKENDELSE GLÆDELIG - MIMI J.

KØBENHAVN, 5 februar (Reuter) - Den forhenværende erhvervsminister, Mimi Jakobsen fra CD finder det glædeligt, at EU-kommissionen kun i meget begrænset omfang har fundet anledning til at kritisere Danmark, hvad angår overtrædelse af EU&apos;s regler for værftsstøtte. Det siger Mimi Jakobsen i en pressemeddelelse.
- Hvad angår den hjemlige administration af reglerne fra 1986-93 hilser jeg velkomment, at Rigsrevisionen tilsyneladende vil gå ind i en undersøgelse, siger Mimi Jakobsen.
Mimi Jakobsen ser gerne, at Rigsrevisionens undersøgelse vil omfatte hele perioden.
EU-Kommissionen besluttede onsdag, at Lindø Værftet skal betale godt en mio. kr. tilbage i ulovligt modtaget støtte til skibsværftet i forbindelse med fem nybygninger i 1992. (/slj).
(c) Reuters Limited 1997.
