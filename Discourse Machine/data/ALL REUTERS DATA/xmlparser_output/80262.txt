Tivoli venter licens-aftale med Berlin-tivoli.

KØBENHAVN, 17 februar (Reuter) - Tivoli International, der er et 100 pct. ejet datterselskab til Aktieselskabet Kjøbenhavns Sommertivoli, forventer i begyndelsen af marts at underskrive en licensaftale med Tivoli Berlin, fremgår det af en pressemeddelelse mandag.
- Aftalen omfatter i den indledende fase udarbejdelse af en masterplan for opførelsen af en forlystelsespark i Berlin/Brandenburg efter Tivoli-konceptet. Såfremt forlystelsesparken etableres, skal Tivoli International bistå med knowhow og videreudvikling efter nærmere fastlagte retningslinier, skriver Tivoli.
(c) Reuters Limited 1997.
