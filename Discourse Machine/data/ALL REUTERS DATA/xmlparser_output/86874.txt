Forbrugsundersøgelse uden indflydelse på pristal.

KØBENHAVN, 19 august (Reuter) - De endelige resultater af forbrugsundersøgelsen for 1993-95 får ikke indflydelse på sammensætningen af forbrugerprisindekset. Det er allerede sket, oplyser Danmarks Statistik. I oktober 1996 ændrede Danmarks Statistik vægtene for de enkelte varegrupper på baggrund af forbrugsundersøgelsens resultater, som allerede på det tidspunkt var forholdsvis præcise.
Forbrugsundersøgelsen vil fremover gennemføres årligt. Det er endnu ikke afgjort, om det medfører årlige ændringer af vægtene i forbrugerprisindekset.
- Stig Ørskov Pedersen (+45) 33 96 96 59.
(c) Reuters Limited 1997.
