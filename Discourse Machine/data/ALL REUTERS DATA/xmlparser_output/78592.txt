OBLIGATIONER ÅBNER MANDAG MED ET LILLE PLUS.

KØBENHAVN, 30 december (Reuter) - Det danske obligationsmarked vil mandag morgen åbne med et lille plus i forhold til fredag. Men det vil formodentlig blive en stille dag, vurderer en obligationshandler.
- Det vil blive relativt stille, men det er muligt, at markedet får glæde af, at der er nye penge, der skal placeres, siger handleren.
Han forventer, at statens benchmark 8 pct. 2006 vil åbne op omkring kurs 109,88-98 - godt en promille højere end fredag. Endvidere venter han, at realkredittens 6 pct. 2026 vil starte ligeledes ca. 10 øre højere i 86,80-90.
(c) Reuters Limited 1996.
