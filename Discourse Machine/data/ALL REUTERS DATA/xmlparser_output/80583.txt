DANMARK NÆPPE MED I ØMU FRA START - WS JOURNAL.

KØBENHAVN, 24 februar (Reuter) - Danmark kommer næppe med i den økonomiske og monetære union i EU fra start, vurderer avisen The Wall Street Journal mandag.
Det sker på baggrund af en gennemgang af alle EU-landenes muligheder for at deltage fra begyndelsen den 1. januar 1999.
- I Storbritannien, Sverige og Danmark ... er ØMU&apos;en fortsat et politisk kontroversielt emne, der gør det utænkeligt, at nogle af de lande vil være med fra start - selv om de lever op til de økonomiske krav, hedder det i analysen.
Den amerikanske avis vil fremover hver måned frem til midten af 1998 gennemgå situationen, og vurdere hvilke lande, der er på rette spor i forhold til EMU&apos;en.
For Danmarks vedkommende er vurderingen, at der er godt 40 procents chance for deltagelse fra starten.
- Den politiske opposition imod EMU&apos;en er fortsat stærk. Men et lavt budgetunderskud betyder, at de økonomiske faktorer ikke vil være et problem, hvis stemningen vender, hedder det om Danmark.
Frankrig vurderes at have størst chance for at deltage med det samme, mens der stort ikke er nogen, der forventer at Grækenland bliver klar til den 1. januar 1999.
- Ole Mikkelsen (+45) 33 96 96 54.
(c) Reuters Limited 1997.
