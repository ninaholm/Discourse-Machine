Amtsspar Fyn anbefaler Skako-aktie op til kurs 130.

KØBENHAVN, 17 juni (Reuter) - Amtssparekassen Fyn tror, at det vil lykkes for hovedaktionæren VT Holding at rette op på indtjeningen i Skako. Derfor anbefaler den fynske sparekasse sine kunder at købe aktien op til kurs 130 som en langsigtet investering.
- Aktien er fortsat for den mere risikovillige investor og er dyr på nøgletallene. Dette er dog typisk for selskaber i en turn around-situation, skriver Amtsspar Fyn.
Sparekassen holder sig bl.a. til udtalelser fra bestyrelsesformand i VT Holding, Laurids Jessen om, at Skako vil tjene penge næste år og om tre år nå op på et overskud på 20 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
