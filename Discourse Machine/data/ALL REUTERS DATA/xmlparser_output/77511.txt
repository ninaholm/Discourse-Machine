NY VISMANDS-STATUS KLAR DEN 20. NOVEMBER.

KØBENHAVN, 14 november (Reuter) - Det Økonomiske Råd offentliggør den 20. november klokken 9.30 et resume af den nye vismandsrapport, oplyser rådet i en pressemeddelelse. Rådet kommer hvert halve år med sin status over dansk økonomi.
Udover en prognose over dansk økonomi frem til 1998 vil vismandsrapporten fokusere på uligheder mellem indkomster og indkomstmobilitet, betalingsbalancen og den internationale konjunktursituation, fremgår det endvidere af pressemeddelelsen.
Selve rådsmødet afholdes den 27. november. (/uha).
(c) Reuters Limited 1996.
