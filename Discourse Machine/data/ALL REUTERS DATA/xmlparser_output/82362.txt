Nykredit Bank anbefaler køb af 7&apos;07, salg af 6&apos;26.

KØBENHAVN, 7 april (Reuter) - Nykredit Bank anbefaler køb af 7 pct. St.l. 2007 mod salg af 6 pct. 2026. Det fremgår af Investorguide, dateret den 7. april.
- Forventes uforandrede til let stigende lange renter vil afkastet på 6 pct. 2026 ikke kunne hamle op med afkastet på 7 pct. St.l. 2007. For langsigtede investorer er der fortsat en merforrentning ved at holde realkreditobligationer, omend denne er blevet reduceret noget i 1. kvt. 1997. Da vi ikke forventer markant fald i renteniveauet på tre måneders sigt, anbefaler vi køb af 7 pct. St.l. 2007 mod salg af 6 pct. 2026, skriver Nykredit.
Økonomerne i Nykredit Bank har udfra forskellige opstillede scenarier regnet sig frem til, at afkastet på 6 pct. 2026 kun vil overstige 7 pct. St.l. 2007, såfremt der sker et fald i den lange rente, enten i form af et generelt rentefald eller i tilfælde af en udfladning af rentestrukturen.
Generelt anbefaler Nykredit Bank sine investorer at anlægge en forsigtig investeringsstrategi med køb af højtforrentede realkreditobligationer og mellemlange statsobligationer. Specifikt anbefaler banken køb af 8 pct. St.l. 2001, 6 pct. St.l. 2002, 8 pct. St.l. 2003, 9 pct. 2026 og endelig 8 pct. 2026/2029.
- Eva Elgaard Pedersen (+45) 33 96 96 57.
(c) Reuters Limited 1997.
