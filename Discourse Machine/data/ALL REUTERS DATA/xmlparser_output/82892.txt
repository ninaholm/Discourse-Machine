ABB nettores 1 kvt 1997 steg 8 pct til 236 mio USD.

KØBENHAVN, 22 april (Reuter) - Den svensk-schweiziske industri-koncern ABB fik i første kvartal 1997 et nettoresultat på 236 mio. USD. Det svarer til en stigning på ca. otte pct. i forhold til det tilsvarende kvartal 1996. Det fremgår af koncernens kvartalsregnskab, der blev fremlagt tirsdag.
Resultat før skat steg seks pct. til 391 mio. USD. I lokale valutaer steg resultatet 12 pct., fremgår det.
(c) Reuters Limited 1997.
