HORN NEDJUSTERER FORVENTNINGER TIL 1995/96.

KØBENHAVN, 11 december (Reuter) - Horn Belysning nedjusterer nu forventningerne til resultatet i regnskabsåret 1995/96, fremgår det af meddelelse fra selskabet onsdag.
- ...vi kan meddele, at selv om årsregnskabet for regnskabsåret fra 1. oktober 1995 til 30. september 1996 ikke er endeligt færdigt og dermed heller ikke på nuværende tidspunkt er godkendt af selskabet bestyrelse, vil regnskabet udvise et negativt resultat, skriver ledelsen i forlængelse af en pressemeddelelse om en produktnyhed.
Ledelsen hos Horn Belysning gav sidst udtryk for sine forventninger i forbindelse med offentliggørelse af halvårsregnskabet i maj. Her hed det, at der var forventning om et mindre overskud i 1995/96.
(c) Reuters Limited 1996.
