600 storkøbenhavnske Falck-reddere i strejke - RB.

KØBENHAVN, 1 maj (Reuter) - 600 Falck-reddere fra hele Storkøbenhavn nedlagde torsdag morgen arbejdet. Det sker på grund af utilfredshed med de overenstkomstforhandlinger, som har været undervejs i tre måneder, skriver Ritzaus Bureau.
Dermed valgte redderne at se bort fra den udsættelse af strejken med 14 dage, som forligsmanden forlangte tirsdag.
Og derfor er strejken ulovlig, siger informationsdirektør i Falck-koncernen, Nels Klavs Petersen, til Reuters Finans.
Falckredderne mener ikke, de har tid til at vente længere på at gå i strejke.
- Vi kan ikke vente længere, nu har vi været til grin i tre måneder, siger Peter Hansen, som er falckreddernes talsmand, til Ritzau.
Der vil fortsat være et nødberedskab, som tager sig af færdselsuheld og andre livstruende opgaver.
- Redaktionen (+45) 33 96 96 56.
(c) Reuters Limited 1997.
