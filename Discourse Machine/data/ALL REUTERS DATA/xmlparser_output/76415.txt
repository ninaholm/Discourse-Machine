ERM2 TIL DISKUSSION PÅ EU-MØDE I DUBLIN.

BRUXELLES, 19 sept (Reuter) - EU&apos;s finans-og økonomiministre samt nationalbankchefer mådes i weekenden i Dublin for at tage næste vigtige skridt i retning af etableringen af den monitære union om godt to år samt diskutere den såkaldte ERM2.
Diskussionen i Dublin vil koncentrere sig om den stabilitetspagt, der skal garantere en styrkelse af de offentlige finanser samt en vekselmekanisme for de EU-lande, der står uden for den fælles mønt. De nordiske landes repræsentanter, der ankommer sent fredag, har forskellige udgangspunkter i forhold til EMU&apos;en.
Danmark vil ikke deltage i EMU&apos;en, Sverige tvivler, mens Finland er fast besluttet på at være blandt de første lande, der bytter den nationale valuta ud med euro&apos;en.
Mødet i Dublin er uformelt, hvilket betyder, at egentlige beslutninger ikke tages, men mødet har alligevel stor politisk betydning. ERM2 dækker over de EU-lande, der ikke kan eller vil deltage i EMU&apos;en, tilknytning til den fælles mønt.
For ERM2&apos;s vedkommende er man indtil videre enige om, at ordningen skal være frivillig. Danmark har naturligt nok en speciel interesse i ERM 2.
Økonomiminister Marianne Jelved har klargjort, at hun ønsker, at kronen knyttes tæt til euro&apos;en. (/fd).
(c) Reuters Limited 1996.
