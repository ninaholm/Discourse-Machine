Brøndby har positive forventninger til 97-res.

KØBENHAVN, 11 august (Reuter) - Fodboldklubben Brøndbys forventninger til årsresultatet for 1997 er ret positive, fremgår det af klubbens halvårsregnskab, der blev offentliggjort mandag.
- Efter salget i dag af vores angriber Peter Møller til PSV Eindhoven kan allerede nu forudses et resultat efter skat for 1997 som er mindst lige så godt som resultatet i 1996, skriver ledelsen i regnskabet, der viste et resultat før skat på 7,8 mio. kr. mod 2,1 mio. kr. i den tilsvarende periode sidste år.
I hele regnskabsåret 1996 var resultatet før og efter skat 20,1 mio. kr.
(c) Reuters Limited 1997.
