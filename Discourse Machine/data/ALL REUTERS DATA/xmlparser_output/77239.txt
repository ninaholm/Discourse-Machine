DANSK FOLKEPARTI HIVER AUKEN I NYT NESA-SAMRÅD.

KØBENHAVN, 31 oktober (Reuter) - Energi-og miljøminister Svend Auken skal på ny møde op i Folketingets energipolitiske udvalg, for at forklare regeringens holdning til Gentofte Kommunes planer om at sælge sin aktiepost i elselskabet NESA, fremgår det af en pressemeddelelse fra Dansk Folkeparti.
- Det vil være helt urimeligt, hvis regeringen med en særlov forhindrer Gentofte Kommune i at realisere dens aktier, siger Ole Donner fra Dansk Folkeparti.
Han kræver en forklaring på, hvad der foregår under de hemmelige forhandlinger i Energiministeriet.
Under samrådet vil Dansk Folkeparti også have at vide, om regeringen har planer om at konfiskere fortjenesten på aktiesalget, hvis Københavns Amt vælger at købe aktierne.
- Gentofte Kommune må naturligvis selv bestemme over en aktiebeholdning, der er købt og betalt af Gentoftes borgere, siger Ole Donner. (/olm).
(c) Reuters Limited 1996.
