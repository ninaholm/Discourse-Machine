KFX-indeks kan stige 1/4 - 1/2 pct efter USA-løft.

KØBENHAVN, 21 april (Reuter) - En fremgang i det amerikanske Dow Jones indeks på 0,7 pct. fredag ventes mandag at kunne løfte det danske KFX-aktieindeks en kvart til en halv pct. Indekset steg fredag 0,6 pct. til 153,46. En markant svækket USD trækker godt nok i nedadgående retning, men et fredagsmarked præget af pæne købsinteresser vurderes at kunne gentages mandag.
- Der var pæne købsordrer i markedet fredag og en generel god stemning. På den baggrund tror jeg på, at markedet kan ignorere den svækkede amerikanske dollar, siger en handler.
USD handles mandag morgen lige omkring 1,70 DEM, hvilket er en svækkelse på godt en pct i forhold til niveauet fredag morgen. Den svækkede amerikanske valuta ventes at lægge låg på stigningspotentialet i A. P. Møller papirerne, der fredag var med til at trække KFX-indekset op.
Der ventes umiddelbart en vis fokus på bankaktierne. Ikke mindst på baggrund af tirsdagens kvartalsregnskab fra Jyske Bank. Analytikere venter ifølge en Reuters-prognose, at Jyske Bank i årets første kvartal havde et ordinært resultat før skat på 220 mio. kr.
Derudover tiltrækker Tele Danmark aktien sig opmærksomhed med mandag morgens præsentation af selskabets beregninger af de tab, det nye teleliberaliseringsforlig kan medføre for telekoncernen. Foreløbige beregninger anslår de samlede årlige tab til 1,2 - 1,9 mia. kr. før skat. NKT kan tiltrække sig opmærksomhed som ugens aktie i Berlingske Tidende, ligesom ISS-koncernens regnskab gennemgås i ugebrevet Mandag Morgen.
Tele Danmark sluttede i New York tre kr. lavere i kurs 337, ligesom Novo Nordisk faldt med to kr. til kurs 655. ISS-aktien blev ikke handlet i New York.
KFX-aktier:  Kurs  fredag    kl. 15.30     +/- Novo-Nordisk ........... 657     +  3 Den Danske Bank ........ 545     +  7 Tele Danmark ........... 340     -  5 Danisco ................ 386     +  3 D/S 1912 .......... 198.000  + 4.000 D/S Svendborg ..... 285.000  + 2.000 Sophus Berendsen ...... 800   0 Unidanmark ............ 329   0 Carlsberg ............. 390     + 10 BG Bank ................ 292     +  1. KFX-aktier:  Kurs  fredag    kl. 15.30     +/- FLS ................... 899     -  1 Københavns Lufthavne ... 645     +  5 Coloplast ............. 450     +  5 ISS ................... 200     +  3 Superfos ............... 776     +  6 Jyske Bank ............. 510     +  2 GN Store Nord .......... 656     +  6 Chr. Hansen ........... 800   0 Radiometer ............ 370     - 25 SAS Danmark ............. 74,50  -  0,50.
-- Stig Ørskov Pedersen (+45) 33 96 96 59.
(c) Reuters Limited 1997.
