96 bedre end ventet, højere aktivitet - Ove Arkil.

KØBENHAVN, 7 april (Reuter) - 1996 er gået betydelig bedre end ventet, konstaterer entreprenørselskabet Ove Arkil i mandagens årsregnskab, der viser et overskud før skat og minoritetsandele på 34,5 mio. kr., mod 24,5 mio. kr. året før.
- Med undtagelse af det danske asfaltmarked har der været fremgang i alle koncernens aktiviteter, dette gælder både i Danmark og i udlandet, hedder det i regnskabet.
Omsætningen byder med 532 mio. kr. således på en fremgang på 39 pct. i forhold til 1995, hvor den var 382 mio. kr.
(c) Reuters Limited 1997.
