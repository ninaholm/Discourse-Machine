ISS vil tilbageføre hensættelse på 101 mio kr.

KØBENHAVN, 19 august (Reuter) - ISS vil tilbageføre en hensættelse på 101 mio. kr., som hidrører fra en kautionsforpligtigelse vedrørende det tidligere amerikanske datterselskab ISS Inc.&apos;s selvforsikringsprogram. Det fremgår af ISS-koncernens regnskab for første halvår, der blev fremlagt tirsdag.
- Ifølge aftalen med Aaxis skal ISS frigøres fra denne kaution i løbet af 1997. Ved kautionens bortfald kan de 101 mio. kr., der blev hensat ultimo 1996, tilbageføres og indtægtsføres under ekstraordinære poster, skriver ISS.
Canadiske Aaxis købte i december sidste år ISS Inc. for et beskedent beløb.
Aaxis&apos;s option på køb af ISS&apos; datterselskaber i Brasilien til markedspris udløber i juli 1998, fremgår det.
- Eva Elgaard Pedersen (+45) 33 96 96 57.
(c) Reuters Limited 1997.
