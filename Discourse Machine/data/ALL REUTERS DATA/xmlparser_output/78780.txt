TRØJBORG AFVISER AT KOMMENTERE VÆRFTSSAG.

KØBENHAVN, 7 januar (Reuter) - Erhvervsminister Jan Trøjborg vil endnu ikke kommentere på den omstridte værftssag og dermed heller ikke oplysninger i tirsdagens udgave af Børsen, om at EU-kommissionen vil kræve en del af den udbetalte værftsstøtte tilbage.
- Indtil videre vil jeg holde meget lav profil. Jeg skal nok få lejlighed til at få informationmer om sagen. Jeg vil ikke kommentere det, inden jeg selv har haft lejlighed til at drøfte det med folk, sagde Jan Trøjborg tirsdag formiddag forud for Erhvervsministeriets konference i København om erhvervspolitik.
(c) Reuters Limited 1997.
