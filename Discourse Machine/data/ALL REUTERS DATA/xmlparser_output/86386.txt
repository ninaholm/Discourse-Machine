Flaskehalse skaber massivt lønpres - BN.

KØBENHAVN, 8 august (Reuter) - Et interview med 99 virksomheder viser ifølge Børsens Nyhedsmagasin fredag, at dansk økonomi er meget tættere på at koge over, end politikerne vil erkende.
En rundspørge til virksomheder, som søgte personale indenfor jern og metal, detailhandel og bygge og anlæg i den første uge af juni måned viser, at 63 pct. synes, at det er blevet sværere at skaffe arbejdskraft. Samtidig fik virksomhederne i gennemsnit kun 10 ansøgere til hver stilling, fremgår det.
Specielt indenfor detailhandelen er problemet stort. 81 pct. synes her, at det er sværere at skaffe arbejdskraft.
59 pct. af virksomhederne forventer stigende problemer med at kunne få kvalificeret arbejdskraft inden for det næste år.
- Stig Ørskov Pedersen (+45) 33 96 96 59.
(c) Reuters Limited 1997.
