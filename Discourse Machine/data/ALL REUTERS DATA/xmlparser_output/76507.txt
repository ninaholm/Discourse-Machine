SPAR FAABORG UDVIDER AKTIEKAPITAL TIL KURS 105.

KØBENHAVN, 24 september (Reuter) - Sparekassen Faaborg udvider i oktober - som meddelt i april - aktiekapitalen med nominelt 25 mio. kr. til kurs 105, fremgår det af en meddelelse fra sparekassen tirsdag.
Udvidelsen sker med fortegningsret for hidtige aktionærer i forholdet 2:1, og endvidere vil sparekassen udstede medarbejderaktier for op til nom. 1,2 mio. kr.
Handel med tegningsretter vil foregå i perioden 7.-18. oktober, mens tegningsperioden vil ligge fra den 10. til den 23. oktober. De nye aktier vil bære halvt udbytte for 1996.
Fonden for Sparekassen Faaborg garanterer kapitaludvidelsen. (/eep).
(c) Reuters Limited 1996.
