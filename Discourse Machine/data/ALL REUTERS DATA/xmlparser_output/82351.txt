Presserunde - Erhverv mandag 7 april.

Reuters står ikke inde for avisartiklernes nøjagtighed 1) De mindre danske vækstvirksomheder kan se frem til en skattelettelse, efter at skatteminister Carsten Koch (S) har erklæret, at han vil ændre beskatningen af de såkaldte aktieoptioner, der især bliver brugt som aflønning i små virksomheder. Holdningsændringen kommer efter kritik fra bl.a. super-iværksætteren Michael Mathiesen. (Børsen side 1 og 6)
2) SAS har vundet det første slag i krigen mod det britiske discountselskab, Virgin Express. Selvom Virgin er op til 5.000 kr. billigere på en afgang til Bruxelles, så er det ikke lykkedes at få fat i embedsmænd eller forretningsrejsende. Det betyder, at Virgin for en tid på grund af kapacitetsproblemer, skærer halvdelen af sine afgange fra København til Bruxelles. (Børsen side 4)
3) Tele Danmark afgav fredag i konkurrence med tre andre konsortier et tilbud på 25 pct. af Mobilkom Austria, der hidtil har været fuldt ejet af det nationale post-og telegrafselskab PTA. Tele Danmark er klar til at satse milliarder, hvis selskabet bliver valgt som partner. Dermed kan det blive den næststørste satsning efter købet af 16,5 pct. af belgiske Belgacom. (Børsen side 8)
4) Omkring 100 importører af T-shirts produceret i Bangla Desh kan forudse et krav om efterbetaling af told på foreløbig 50 mio. kr. på grund af dokumentsvindel med eksportpapirer. Det er EU, som har opdaget fejlen, som ikke blot har ramt danske importører. Den samlede europæiske tilbagebetaling udgør omkring 1 mia. kr. (Jyllands-Posten Erhverv &amp; Økonomi side 1 og 7).
(c) Reuters Limited 1997.
