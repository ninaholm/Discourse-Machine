INTERESSELØST AKTIEMARKED SES ENDE PÅ NIVEAUET.

KØBENHAVN, 21 oktober (Reuter) - Investorerne har ikke ligefrem stået på nakken af hinanden for at købe aktier i dag, og flere indekspapirer er slet ikke omsat.
- Det har været en meget stille dag, hvor nøgletal for danske forbrugerpriser og tysk M3 ikke har flyttet på noget, og vi skal nok ikke forvente, at kurserne ender ret langt fra det nuværende niveau, mener en aktiehandler.
KFX er en lille time efter middag på indeks 128,52 - 0,12 point under startniveauet.
Enkelte papirer har dog fået lidt af den sparsomme opmærksomhed.
(c) Reuters Limited 1996.
