Spæncom har ingen planer om tysk frasalg - fmd.

KØBENHAVN, 11 juni (Reuter) - Betonelementfabrikanten Spæncom har ingen planer om at frasælge de underskudsgivende tyske aktiviteter, oplyser selskabets bestyrelsesformand Frederik Ipsen til Reuters Finans onsdag.
- Vi har ingen planer om frasalg af de tyske aktiviteter, selvom de bidrager negativt til resultatet, siger bestyrelsesformanden.
Bestyrelsesformanden tilføjer, at aktiviteterne i Tyskland fortsat er præget af problemer, men at selskabet fastholder sin forventning til regnskabsåret 1996/97 om et resultat før skat, der er væsentligt bedre end året før. I 1995/96 kom Spæncom ud med et resultat før skat på 11 mio. kr.
- Udviklingen har stort set været uændret siden vores meddelelse i februar, og alt går som det skal, siger Frederik Ipsen.
Spæncoms meddelte onsdag, at selskabets adm. direktør, Karl Gade, har ønsket at fratræde på baggrund af uenighed med bestyrelsen om den fremtidige strategi for selskabets tyske aktiviteter.
Fredrik Ipsen ønsker ikke at kommenterer Karl Gades fratrædelse.
- Jørn Nurkka (+45) 33 96 96 55.
(c) Reuters Limited 1997.
