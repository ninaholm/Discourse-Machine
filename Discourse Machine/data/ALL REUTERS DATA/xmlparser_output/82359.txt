Konkurrence presser priser på genforsikring - blad.

KØBENHAVN, 7 april (Reuter) - Den meget skarpe konkurrence på det direkte forsikringsmarked smitter i stadig større grad af på genforsikringsmarkedet, skriver tidsskriftet Forsikring, der udgives af Assurandør-Societetet.
- Der er masser af kapacitet til rådighed på genforsikringsmarkedet, og det har presset prisen i en sådan grad, at meget af forretningen nu bliver tegnet for billigt, siger direktør Walther Hammerstrøm fra ERC Frankona Reinsurance i København til bladet.
Langt de fleste genforsikringskontrakter er et-årige og fornyes i slutningen af hvert år, og fornyelsesseæsonen 1996 var klart et købers marked for de direkte forsikringer. Og det betød ifølge Forsikring en reduktion i præmierne og bedre kontrakts-eller dækningsbetingelser.
Det internationale marked for genforsikring har i det seneste par år været præget af en stærk koncentration. I Danmark er det først og fremmest Alm. Brand, der er aktiv på genforsikringsmarkedet.
- Ole Mikkelsen (+45) 33 96 96 54.
(c) Reuters Limited 1997.
