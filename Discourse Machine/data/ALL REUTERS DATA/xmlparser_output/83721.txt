Presserunde - Erhverv torsdag 15 maj.

Reuters står ikke inde for avisartiklernes nøjagtighed 1) Novo Nordisks resultat før og efter skat i første kvartal 1997 var hhv. 560 mio. kr. og 398 mio. kr., begge 1 pct. højere end sidste år. Resultat af primær drift var en stigning på 8 pct. til 552 mio. kr. Koncernens salg i første kvartal 1997 udgjorde 3.660 mio. kr mod 3.433 mio. kr. i samme periode sidste år svarende til en stigning på 7 pct. (JP EØ side 12, Berlingske Erhverv side 4, Børsen side 4, Politiken side 15)
2) Bestyrelsesformand for kemi-koncernen Cheminova, Karsten Laursen, nedjusterede på onsdagens generalforsamling i selskabet forventninger til overskuddet før skat i 1997 fra +10 pct. i forhold til 1996 til uændret. (Erhvervs-Bladet side 4, Børsen side 6)
3) Kirurgen Jørgen A. Rygaard er kommet i konflikt med Oticon. Rygaard og Oticon ejer hver halvdelen af en ny opfindelse til at lette by-pass operationer. Værdien er fastsat til 2 mia. kr., men nu er projektet gået i stå. Og parterner giver hinanden skylden. (Børsen side 1, 8 og 9)
4) Ti danske virksomheder går nu sammen i et forsøg på at få PBS til at lukke Dankortet ind på nettet. &quot;Ved at holde Dankortet ude fra internettet, er PBS i færd med at smadre et meget udbredt og velfungerende betalingssystem&quot;, siger DSBs internetchef Gert Birnbacher. (Berlingske Erhverv side 1)
5) Både LD og Kommunernes Pensionskasse, aktionærer i Cheminova, står fast på, at man skal sikre sig at virksomhedens produkter anvendes forsvarligt verden over. Efter TV-udsendelsen &quot;Made In Denmark&quot;, hvor Cheminova blev hårdt kritiseret, kræver både LD og KP klar besked om, hvordan kemikoncernen fremover vil sikre sine produkter. (Berlingske Erhverv side 1, Det Fri Aktuelt side 3, Information side 4, Børsen side 6, Politiken side 15)
6) På trods af, at alle sikkerhedskrav er overholdt, dømmes arbejdsgiveren altid i retten, i forbindlese med arbejdsskader. &quot;Loven er dybt urimelig&quot;, siger Miljøchef i Byggeriets Arbejdsgiverforening, Mette Hasløv. Professor i strafferet ved Aarhus Universitet Gorm Toftegaard Nielsen forstår ikke arbejdsgivernes kritik. Han mener at den nuværende ordning er bedst for alle arbejdsmarkedets parter: &quot;Alternativet er, at politiet skal ud på byggepladserne og bevise hvem der bærer skylden&quot;. (Berlingske Erhverv side 2)
7) Sonofons Corporate Relations Manager Allan Koch siger, at teleselskabet overvejer at leje sig ind på de lyslederkabler DSB har gravet ned langs de danske jernbaner. Global One har tidligere forsøgt at få en aftale i stand med DSB, men man kunne da ikke blive enige om prisen. (Berlingske erhverv side 5)
8) Crisplant må atter nedjustere sine forventniger til årsregnskabet, da det amerikanske postvæsen har udskudt en betydelig ordre. (Berlingske Erhverv side 4, JP E&amp;Ø side 12)
(Presserunden er udarbejdet af Finansinformation).
(c) Reuters Limited 1997.
