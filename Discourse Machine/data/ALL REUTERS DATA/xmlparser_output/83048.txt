DDB afventer pensionskassers sagsanlæg - Sørensen.

KØBENHAVN, 28 april (Reuter) - Den Danske Bank venter nu at modtage sagsanlæg fra fire pensionskasser i den såkaldte Hafnia-sag mandag eller tirsdag. Det oplyser bankdirektør Knud Sørensen til Reuters Finans, efter at flere morgenaviser mandag skriver, at de fire pensionskasser har besluttet at anlægge en erstatningssag mod banken. Derudover har Den Danske Banks førstemand ingen kommentarer.
- Jeg vil helst vente med at komme med kommentarer, indtil jeg ser sagsanlægget, som jeg ikke har set endnu. Det regner jeg med at få i dag eller i morgen, som jeg har forstået det på aviserne, siger Knud Sørensen.
De fire pensionskasser har ifølge morgenaviserne tabt mere end 80 mio. kr. på Hafnia-aktier, da forsikringskoncernen krakkede i 1992.
(c) Reuters Limited 1997.
