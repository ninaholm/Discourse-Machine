Maersk åbner ny rute til Angola - Maersk.

KØBENHAVN, 19 juni (Reuter) - A. P. Møllers Maersk Line påbegynder nu besejling af Angola, fremgår det af en meddelelse fra rederiet. Angolas hovedstad Luanda vil blive betjent hver 14. dag med nye moderne containerskibe, der kan laste både almindelige tørlastcontainere og kølecontainere.
Angola bliver dermed en del af Maersk Lines ekspanderende vestafrikanske rutenet, der er bundet sammen med rederiets store containerterminal i sydspanske Algeciras.
- Stig Ørskov Pedersen (+45) 33 96 96 59.
(c) Reuters Limited 1997.
