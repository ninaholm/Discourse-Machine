EDB Gruppen overtager aktiviteterne i Dolberg Data.

KØBENHAVN, 15 april (Reuter) - EDB Gruppens datterselskab, EDB Gruppen Systems, overtager alle aktiviteterne i Dolberg Data, skriver EDB Gruppen i en meddelelse til Fondsbørsen tirsdag.
- I samme forbindelse sammenlægges aktiviteterne med EDB Gruppen Systems eksisterende Concorde-forretning, hedder det i meddelelsen.
EDB Gruppen tegnede ultimo 1996 50 pct. B-aktier i Dolberg Data.
- I forbindelse med EDB gruppen Systems overtagelse af aktiviteterne i Dolberg Data sælger EDB Gruppen sine B-aktier til Dolberg Data Holding til tegningskursen, skriver EDB Gruppen.
EDB Gruppen venter fortsat et resultat før skat, der overstiger resultatet for 1996, fremgår det.
- Morten Bonde Pedersen (+45) 33 96 96 51.
(c) Reuters Limited 1997.
