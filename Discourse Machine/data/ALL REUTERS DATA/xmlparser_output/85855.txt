Ikke flere dybfrostområder til Danisco Foods - dir.

KØBENHAVN, 18 juli (Reuter) - Danisco Foods ønsker ikke at gå ind på flere produktområder på dybfrostvaremarkedet. Det siger adm. direktør Poul Steeskov fra Danisco Foods til koncernbladet Danisco Nyt efter købet af hollandske Fri-d&apos;Or i juni.
- Danisco Foods er nu repræsenteret på alle de dybfrostvareområder, hvor vi ønsker at være. Ringen er sluttet, siger Poul Steeskov.
Danisco-direktøren mener, at produktionen af kartoffelprodukter hos Fri-d&apos;Or fint supplerer de øvrige virksomheder i Danisco Foods. Med frosne grøntsager, færdigretter og bageriprodukter har Danisco Foods hidtil være repræsenteret på de produktområder, som ifølge Danisco Foods tegner sig for cirka halvdelen af en gennemsnitsforbrugers indkøb af frosne fødevarer i Europa.
- Med kartoffelproduktionen oveni når vi op cirka tre fjerdedele. De resterende områder, eksempevis frossent kød og fisk, ønsker Danisco Foods grundet de særlige råvarer ikke at engagaere sig i, medmindre ingredienserne indgår i vore færdigretter, siger Poul Steeskov.
Købet af Fri-d/Or øgede omsætningen i Danisco Foods med 715 mio. kr. til ca. 2,3 mia. kr. om året, fremgår det. Danisco-koncernens samlede omsætning var i 1996/97 17,0 mia. kr.
- Stig Ørskov Pedersen (+45) 33 96 96 59.
(c) Reuters Limited 1997.
