HØJESTERET STADFÆSTER BLØDERFRIFINDELSE AF NOVO.

KØBENHAVN, 3 oktober (Reuter) - Højesteret har torsdag stadfæstet landsrettens frifindelse af Novo Nordisk i den såkaldte blødersag, fremgår det af en pressemeddelelse fra Højesteret torsdag.
- Dommerne er endvidere enige om, at heller ikke Novo Nordisk, der ikke havde andre oplysninger end myndighederne af betydning for vurderingen af spørgsmålet om varmebehandling og screening af virksomhedens faktorpræparater, er erstatningsansvarlig, skriver Højesteret.
Derimod har en af de tre appellanter af Højesteret fået tilkendt erstatning hos sundhedsmyndighederne, dvs. hos Sundhedsstyrelsen og Sundhedsministeriet. (/eep).
(c) Reuters Limited 1996.
