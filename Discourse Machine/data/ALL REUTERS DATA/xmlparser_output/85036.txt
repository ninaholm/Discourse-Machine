Skæringsrenter på SKBV ventes 3,50-3,75 pct - Uni.

KØBENHAVN, 23 juni (Reuter) - Skæringsrenterne ved auktionen over skatkammerbeviser på fredag ventes at blive på mellem 3,50 og 3,75 pct., og salget vil blive på i alt ca. 14 mia. kr., vurderer analytikere hos Unibank Markets.
- Vi venter skæringsrenter for de tre beviser på 3,50 og 3,75 pct. med et spread på 5-7 bp mellem SKBV 97-4 og 98-1 og 10-13 bp mellem 98-1 og 98-2. Vi venter et salg på i alt 14 mia. kr. fordelt på ca. 3-4 mia. kr. i de kortere beviser og ca. 7 mia. kr. i det lange, hedder det i vurderingen.
SKBV 98-2 udstedes for første gang, og har en løbetid på 10 måneder, som følge af tidspunktet for skatkammerbevisernes udløb er under omlægning.
Unibank konstaterer endvidere, at Nationalbankens statspapirsalg i den forløbne måned stort set er gået som forventet, og at banken forventer et salg på mellem fem og seks mia. kr.
- Ole Mikkelsen (+45) 33 96 96 54.
(c) Reuters Limited 1997.
