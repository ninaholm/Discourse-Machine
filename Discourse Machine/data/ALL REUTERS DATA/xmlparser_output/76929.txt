Valuta - USD uforandret efter nøgletal.

KØBENHAVN, 17 oktober (Reuter) - Den amerikanske
dollar tog eftermiddagens amerikanske nøgletal med
sindsro.
Industriproduktionen steg i september som forventet
med 0,2 pct., mens kapacitetsudnyttelsen faldt til 83,3.
Dollaren handles stort set uforandret fra torsdag
formiddag til 1,5390 mod D-marken, mens den svæver over
112,00 yen per dollar.
En dealer siger, at markedet fokuserer mere på
fredagens amerikanske handelstal, der ventes at vise et
fald på 8,5 mia. dollar.
Presset på den italienske lire i forhold til D-marken
fortsætter, og en D-mark koster nu 1000,70 lire, halvanden
lire mere end i formiddag.
Den franske franc er siden formiddagshandelen styrket
til 3,3817 mod D-mark.
Den danske krone holder sit stærke niveau over for
D-marken i 3,8320.
DEM/DKK  USD/DKK FRF/DKK USD/JPY USD/DEM
Torsdag   11.18  3,8315   5,8975  1,1325  112,00  1,5395
Torsdag   11.18  3,8315   5,8975  1,1325  112,00  1,5395
(/clm).
(c) Reuters Limited 1996.
