TANKSKIBES INDTJENING FALDT I SIDSTE UGE.

OSLO, 30 sept (Reuter) - Aktiviteten i stortankmarkedet var i sidste uge næsten helt og holdent rettet mod østlige destinationer, med dertil stigende rater.
Det fremgår mandag af det norske skibsmæglerfirma, Bassøe Shipbrokers ugentlige rapport.
Men på strækningen mellem Rotterdam og Den Arabiske Golf holdt raterne sig uændret, og da bunkersprisen steg var det ensbetydende med en faldende indtjening, fremgår det af rapporten fra Bassøe.
Fragtraten for de store olietankskibe over 160.000 tons dødvægt (VLCC&apos;er) forblev således uændret WS 52,5 point på standardstrækningen mellem Rotterdam og Den Arabiske Golf. WS er et indeks, der angiver fragtrater uafhængigt af skibenes størrelse og rute.
I Danmark er det først og fremmest rederiet A. P. Møller, der har olietankskibe. Men også D/S Torm og D/S Norden er beskæftiget med sejlads af råolie.
Bassøe rapporterer om følgende rate for en VLCC (265.000-275.000 dwt) på strækningen Golfen - Rotterdam (WS-point): 4.okt 27.sept 20.sept 13.sept 6.sept
52,5 52,5 50,75 49,5 55
Dette rateniveau svarer til følgende indtjening for en turbinetanker på 265.000 tons dødvægt (bunkerspris i parentes. Alle beløb i dollar): 4.okt 27.sep 20.sep 13.sep 6.sep 12.200 12.700 12.000 11.000 15.500 (119) (115) (110,5) (112) (107)
For en moderne motortanker på 275.000 tons dødvægt svarer rateniveauet til følgende indtjening (samme forudsætning for bunkerspris). Turen er beregnet ud fra en returrejse i ballast gennem Suez:
4.okt 27.sept 20.sept 13.sept 6.sept 21.400 21.700 20.700 19.600 24.150 (119) (115) (110,5) (112) (107)
I 1995 var den gennemsnitlige VLCC-rate i henhold til Bassøes ugerapport-indeks WS 50,61. Ud fra en gennemsnitlig bunkerspris på 93,83 US-dollar, giver denne gennesnitsrate en T/C-indtjening på 13.186 dollar per dag for en turbinetanker. T/C henviser til prisen for at leje et skib på tid.
I 1994 var den gennemsnitlige VLCC-rate WS 39,82. Dette svarer til en gennemsnitsindtjening på T/C-basis på 8.210 dollar per dag, ved en bunkerspris på 81,19 USD.
Pr. 4. oktober var der 1,5 mio ton ledig spottonnage (to ULCC&apos;er og tre VLCC&apos;er) i Den Arabiske Golf (AG). Dette er 100.000 tons mindre end ugen før.
De næste 15 dage vil 5,0 mio ton ledig spottonnage ankomme til Den Arabisek Golf fordelt på fire af de største olietankskibe på over 320.000 ton (ULCC&apos;er) og 17 VLCC&apos;er. Dette er 400.000 tons mindre end ugen før.
I 1995 var den gennemsnitlige tilgang af tonnage til Den Arabiske Golf på 15-dages basis 7,5 mio. dwt. I 1994 var tilgangen 9,7 mio. dwt.
På skrotmarkedet blev der ikke rapporteret om yderligere salg af store tankskibe i sidste uge. Indtil nu er der således skrottet 13 tankskibe i de tungere vægtklasser, mens der i 1995 var tale om, at 30 tankskibe blev hugget op. (/Reuter/eep).
(c) Reuters Limited 1996.
