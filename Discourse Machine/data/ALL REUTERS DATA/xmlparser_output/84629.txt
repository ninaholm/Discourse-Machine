Spæncom-dir vil ej kommentere Tyskland-strategi.

KØBENHAVN, 11 juni (Reuter) - Direktør Søren Thomsen, Spæncom, vil ikke kommentere på selskabets strategi på det tyske marked.
- Det kan jeg ikke kommentere. Vi har truffet en beslutning i bestyrelsen, og afgører nu sammen med vores samarbejdspartnere i Tyskland, hvad der videre skal ske, siger han onsdag til Reuters Finans og henviser til en pressemeddelelse som selskabet sendte ud tidligere på dagen.
Af den fremgår det, at den ene af Spæncoms tre direktører, Karl Gade, er trådt tilbage pga. uenighed om den fremtidige strategi for Spæncoms tyske aktiviteter.
Spæncoms associerede selskab i Tyskland, SBF, præsterede i regnskabsåret 1995/96 et &quot;skuffende negativt resultat&quot;, fremgår det af Spæncoms seneste årsregnskabsmeddelelse.
- Morten Bonde Pedersen (+45) 33 96 96 51.
(c) Reuters Limited 1997.
