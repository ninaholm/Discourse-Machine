Personbilsalget steg 89,4 pct i maj - importører.

KØBENHAVN, 18 juni (Reuter) - Som ventet steg salget af personbiler eksplosivt i maj. Der blev således solgt 89,4 pct. flere personbiler end i den tilsvarende periode sidste år, fremgår det onsdag af Automobil-Importørernes Sammenslutnings seneste opgørelse.
Der blev i maj solgt 29.258 personbiler i Danmark mod 15.449 i maj 1996 og 13.261 i maj 1995.
I perioden januar til maj er der solgt 84.041 personbiler, hvilket er 26,3 pct. flere end i den samme periode sidste år.
(c) Reuters Limited 1997.
