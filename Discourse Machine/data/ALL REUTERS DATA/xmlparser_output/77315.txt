NORSKE EKSPORTFINANS OPTAGER 4 PCT OBLIGATIONSLÅN.

KØBENHAVN, 5 november (Reuter) - Det norske Eksportfinans ASA har optaget et obligationslån på 500 mio. kr. med en kuponrente på 4 pct., oplyser Den Danske Bank tirsdag.
- Den Danske Bank har erhvervet obligationerne, som efterfølgende er videresolgt. Eksportfinans vil anvende provenuet af lånet til at dække sin generelle virksomhed, skriver banken i en meddelelse til Københavns Fondsbørs.
Lånet løber fra den 8. november 1996 til den 8. november 2001, og det søges optaget til notering på fondsbørsen første gang den 8. november 1996.
(c) Reuters Limited 1996.
