OBLIGATIONER ÅBNER EN SPIDS HØJERE TIRSDAG.

KØBENHAVN, 15 oktober (Reuter) - Det danske obligationsmarked åbner sammen med det tyske marked en anelse højere end lukkeniveauet mandag. Statens benchmark 8 pct. 2006 starter i 107,70-80 - fem øre højere end mandag eftermiddag.
- Det bliver nok en relativ stille dag, da der ikke rigtig er nogen interesse i markedet ved det nye spænd til Tyskland. 8&apos;06&apos;eren vil formodentlig blive handlet i et niveau mellem kurs 107,50-108,00, siger en handler.
Det 10-årige dansk-tyske rentespænd er 84 bp mod 82 bp mandag eftermiddag.
(c) Reuters Limited 1996.
