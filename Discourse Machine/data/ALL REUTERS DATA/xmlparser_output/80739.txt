Valuta - USD fortsat svag op til Greenspan-tale.

KØBENHAVN, 26 februar (Reuter) - Den amerikanske
dollar ligger fortsat svagt over for den tyske mark onsdag
middag efter svækkelse tirsdag. I forhold til det
nuværende niveau omkring 1,67 DEM for 1 USD ventes den
amerikanske valuta kun at bevæge sig lidt frem til
eftermiddagens tale af den amerikanske centralbankchef
Alan Greenspan.
Kl. 16.00 bestiger Greenspan talerstolen i Senatets
bankkomite og aflægger den såkaldte Humphrey Hawkins
beretning om udviklingen i den amerikanske økonomi.
Talen vil blive fulgt tæt af alle de finansielle
markeder, der stadig husker reaktionen på Greenspans
bemærkinger om et ophedet aktiemarked tilbage i november.
Bemærkingerne om &quot;irrationel overflod&quot; medførte dengang
markante kursfald for de amerikanske aktier og
obligationer.
Onsdagens USD-svækkelse over for DEM er også slået
igennem til de europæiske valutakryds, hvor blandt andet
den danske krone er svækket over for den tyske mark.
Bundesbank-præsident Hans Tietmeyer taler onsdag
eftermiddag om monetær stabilitet i ØMU&apos;en.
DEM/DKK  USD/DKK  FRF/DKK USD/JPY USD/DEM
Onsdag    12.15  3,8170   6,3735   1,1310  120,80  1,6695
Tirsdag   12.00  3,8140   6,3960   1,1300  121,95  1,6765
-- Stig Ørskov Pedersen (+45) 33 96 96 59.
(c) Reuters Limited 1997.
