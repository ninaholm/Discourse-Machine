Paribas nedjusterer vækstskøn for Danmark.

KØBENHAVN, 18 juli (Reuter) - Væksten i Danmark bliver langt fra så kraftig i år og næste år, som forudset tidligere på året. Det skyldes blandt andet et fald i investeringerne, konkluderer økonomer fra investeringsbanken, Paribas, i deres kvartårlige analyse af dansk økonomi.
- I forlængelse af væksten i bruttonationalproduktet (BNP) på 2,7 pct. i 1996, forventer vi et svagt fald i år til ca. 2,5 pct. Det skyldes tildels en nedgang i de faste investeringer efter to år med stærk vækst. En forbedring af væksten i eksporten ser imidlertid ud til at modvirke noget af faldet, hedder det i analysen.
Økonomerne hos den London-baserede inveseringsbank har nedjusteret sine skøn for BNP til 2,5 pct. i år og 2,8 pct. næste år. I den seneste kvartalsprognose var skønnene på henholdsvis 3,3 pct. og 3,9 pct.
Makro-økonomerne har også nedjusteret deres skøn for prisudviklingen, så der nu ventes en inflation på 2,4 pct. i år og 2,8 pct. i 1998. Tidligere var forventningen på henholdsvis 2,8 og 3,0 pct.
Ledigheden ventes at lande på 7,9 pct. i år og 7,4 pct. næste år.
Dobbeltklik på [DA/PRO] for at få seneste økonomiske prognose fra Reuters Finans.
- Ole Mikkelsen (+45) 33 96 96 54.
(c) Reuters Limited 1997.
