DDB valgt som finansiel rådgiver for regering.

KØBENHAVN, 9 april (Reuter) - Den Danske Bank er blevet valgt som finansiel rådgiver vedrørende en analyse af statens ejerskab i Tele Danmark, oplyser Finansministeriet onsdag.
- Der er ultimo 1996 blevet nedsat en arbejdsgruppe bestående af embedsmænd fra Forskningsministeriet og Finansministeriet med henblik på at undersøge perspektiverne for statens ejerskab i Tele Danmark. Den Danske Bank vil bistå arbejdsgruppen med finansiel rådgivning, hedder det i en meddelelse fra ministeriet.
(c) Reuters Limited 1997.
