REGERING SONDERER FL97-TERRÆN - NYRUP RASMUSSEN.

KØBENHAVN, 5 november (Reuter) - Efter sammenbruddet i forhandlingerne om næste års finanslov med de konservative er regeringen nu i fuld gang med at sondere terrænet blandt de øvrige partier som alternativ løsning, oplyste statsminister Poul Nyrup Rasmussen på et pressemøde efter det ugentlige ministermøde.
- Nu er vi i gang med at tilrettelægge det videre forløb. Vi sonderer terrænet hos andre partier. Deres tilkendegivelser vil være afgørende for mulighederne for aftaler i tilknytning til finansloven, sagde statsministeren på mødet.
(c) Reuters Limited 1996.
