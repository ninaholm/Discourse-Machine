16 pct af de ledige modtager undervisning - DS.

KØBENHAVN, 25 juni (Reuter) - 16 pct. af de arbejdsløse har modtaget undervisning inden for de sidste fire uger, inden de er blevet interviewet, oplyser Danmarks Statistik onsdag i sin arbejdsløshedsundersøgelse for andet kvartal 1996 til første kvartal 1997.
I de fleste tilfælde har der ikke været tale om et uddannelsesprogram aftalt med AF eller kommuner i forbindelse med arbejdsløshed. Kun for en fjerdedel var der tale om uddannelsesforanstaltninger for arbejdsløse, og denne andel er den samme for mænd og kvinder.
Undersøgelsen er baseret på kvartalsvise stikprøver, fremgår det. I perioden andet kvartal 1996 til første kvartal 1997 var der 7.579 personer i stikprøven, heraf blev der opnået interview med 69 pct., oplyser Danmarks Statistik.
- Eva Elgaard Pedersen (+45) 33 96 96 58.
(c) Reuters Limited 1997.
