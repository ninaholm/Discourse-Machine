NOMECO 97-RES PÅ NIVEAU ELLER LIDT LAVERE END 96.

KØBENHAVN, 27 februar (Reuter) - Nomeco venter at komme ud af regnskabsåret 1997 med et ordinært resultat før skat, der er på niveau med eller lidt lavere end i 1996, fremgår det årsregnskabet, der blev offentliggjort torsdag.
Selskabet kom ud af 1996 med et ordinært resultat før skat på 98 mio. kr. mod 102 mio. kr. året før.
- Såfremt (ovennævnte) udviklingstendenser realiseres, og det gennemsnitlige renteniveau i 1997 ikke ændrer sig i forhold til 1996, og såfremt der ikke sker yderligere ændringer i de forhold i omverdnen, der ligger uden for selskabets indflydelse, forventes der i 1997 et ordinært resultat før skat på niveau med eller lidt lavere end det i 1996 realiserede, skriver ledelsen i regnskabet.
(c) Reuters Limited 1997.
