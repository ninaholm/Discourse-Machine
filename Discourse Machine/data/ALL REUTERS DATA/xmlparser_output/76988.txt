AROS STÅR BAG STOR AKTIEHANDEL I FINSKE POHJOLA.

HELSINKI, 21 oktober (Reuter) - Børsmæglerselskabet Aros Securities, der er en del af Unidanmark Gruppen, stod mandag formiddag bag en stor handel med aktier i det finske forsikringsselskab, Pohjola, på børsen i Helsinki.
Børsmæglerselskabet stod bag en handel med godt en mio. stemmestærke A-aktier og godt en mio. B-aktier
Senere oplyste den store svenske forsikringskoncern, Skandia, at det har byttet godt en mio. B-aktier med godt en mio. A-aktier i Pohjola.
Dermed øger Skandia sin stemmeandel til 7,8 pct. fra ca. 3,5 pct. Årsagen skulle ifølge Skandias finansdirektør være, at selskabet foretrækker stemmestærke aktier fremfor stemmesvage. Skandia ejer knap 11 pct. af aktiekapitalen i Pohjola. (/Reuter).
(c) Reuters Limited 1996.
