ELLEMANN GÅR UDENOM AT KOMMENTERE K-KRISE.

KØBENHAVN, 3 marts (Reuter) - En henvisning til et høvdingeord i de islandske sagaer er det nærmeste, Venstres leder Uffe Ellemann Jensen kommer på at kommentere den aktuelle krise hos den konservative alliancepartner i kampen om regeringsmagten.
- Vi skal bedømmes efter de strengeste moralske normer, står der i det islandske høvdingord, som Ventre-høvdingen citerer i sit ugentlige nyhedsbrev.
Når man påtager sig fremtrædende politiske poster i dag, gælder samme regel, skriver Uffe Ellemann Jensen.
- Det betyder ikke, at man dermed skal stræbe efter en særlig &quot;ren&quot; politikertype - vorherrebevares - det ville give os en flok blodfattige hyklere, og hvem ønsker det? Nej det betyder - sagt på jævnt dansk - at vi politikere må være klar over, at hammeren falder særlig hårdt, når vi bryder de regler, alle er underkastet, både når det gælder handlinger og forholdet til sandheden. Det er muligt, nogen synes det er &quot;uretfærdigt&quot;. Men sådan er det, skriver han i indledningen af sit nyhedsbrev.
Kort efter tilføjer, at der ikke er mere at sige om den sag. - Morten Bonde Pedersen (+45) 33 96 96 51.
(c) Reuters Limited 1997.
