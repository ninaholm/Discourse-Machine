Potagua tilfreds med resultat for 1996.

KØBENHAVN, 13 maj (Reuter) - Ledelsen i Potagua er tilfreds med resultatet for 1996, der viste et resultat før skat på 978 mio. kr. mod 602 mio. kr. året før.
- Resultatet afspejler hovedsagligt fremgangen i FLS-koncernens resultat. Resultatet for 1996 anses for tilfredsstillende og er i overensstemmelse med de tidligere offentliggjorte forventninger, hedder det i regnskabsmeddelelsen.
Potagua ejer 50 pct. af aktiekapitalen i FLS Industries og 59,6 pct. af stemmerne.
FLS fik i 1996 et resultat før skat på 951 mio. kr. mod 566 mio. kr. i 1995.
(c) Reuters Limited 1997.
