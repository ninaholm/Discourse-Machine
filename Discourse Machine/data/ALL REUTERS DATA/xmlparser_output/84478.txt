Thrige-Titan køber 90 pct af Howard Pacific.

KØBENHAVN, 6 juni (Reuter) - Thrige-Titan har via sit helejede datterselskab, Thrige Agro købt 90 pct. af aktierne i Howard Pacific Ltd. i New Zealand med en årlig omsætning på ca. 90 mio. kr. Det fremgår af en meddelelse til Fondsbørsen fredag morgen.
- Overtagelsen af Howard Pacific får kun begrænset indvirkning på forventningerne til Thrige-Titan Gruppens resultat for 1997, bl.a. henset til, at overtagelsen først sker midt i året, skriver Thrige-Titan.
(c) Reuters Limited 1997.
