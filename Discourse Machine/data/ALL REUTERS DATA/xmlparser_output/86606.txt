Enhedsindtægt ringere for SAS i første halvår.

KØBENHAVN, 13 august (Reuter) - Den såkaldte nominelle enhedsindtægt (yield), der er udtryk for den gennemsnitlige passagerindtægt pr. passagerkilometer, faldt i første halvår 1997 hos SAS, fremgår det af gruppens halvårsregnskab, der blev offentliggjort onsdag.
- En noget forringet enhedsindtægt i passagertrafikken er kompenseret gennem højere volumen inden for samtlige forretningsområder, skriver ledelsen i regnskabet, hvor det fremgår, at den nominelle enhedsindtægt renset for valutaeffekter faldt en pct. sammenlignet med 1996.
SAS kom ud af halvåret med et resultat før skat på 1.106 mio. SEK mod 1.178 mio. SEK i den tilsvarende periode sidste år.
(c) Reuters Limited 1997.
