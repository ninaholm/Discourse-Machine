Bioscan køber Lactascan for 6 mio kr - Bioscan.

KØBENHAVN, 18 juni (Reuter) - Bioscan har købt hele anpartskapitalen i Lactascan, oplyser selskabet onsdag.
- Købesummen, 6 mio. kr., erlægges ved udstedelse af 200.000 stk. nye aktier a fem kr. i Bioscan til kurs 30, skriver selskabet i en meddelelse onsdag.
Baggrunden for købet er, at Lactascans udviklingsarbejde i udstrakt grad er baseret på de samme basisteknologier som Bioscans, fremgår det.
- Det skønnes således, at der er en betydelige synergieffekt forbundet med købet af Lactascan, idet Bioscan vil kunne levere lactat-anlæg som en naturlig del af Bioscans øvrige produktprogram, hedder det i meddelelsen.
(c) Reuters Limited 1997.
