CSFB nedjusterer danske vækst-og inflationsskøn.

KØBENHAVN, 18 juli (Reuter) - Hjulene kommer ikke til at dreje helt så hurtigt i den danske økonomi, og det vil lægge en dæmper på inflationstakten, vurderer Crédit Suisse First Boston (CSFB) i sin seneste kvartalsprognose.
Investeringsbanken nedjusterer således sine danske vækst-og inflationsskøn for både 1997 og 1998.
Væksten i bruttonationalproduktet (BNP) ventes nu at stige med 3,0 pct. i 1997 og 3,6 pct. i 1998 - en nedjustering på hhv. 0,3 pct.point og 0,2 pct.point.
Inflationen vil være mere afdæmpet end tidligere ventet, vurderer investeringsbankens økonomer, der ser en stigning i forbrugerpriserne i 1997 på 1,9 pct. mod tidligere skønnede 2,1 pct. og på 2,1 pct. i 1998 mod 2,2 pct. for tre måneder siden.
Dobbeltklik på [DA/PRO] for at få seneste økonomiske prognose fra Reuters Finans.
- Søren Linding Jakobsen (+45) 33 96 96 53.
(c) Reuters Limited 1997.
