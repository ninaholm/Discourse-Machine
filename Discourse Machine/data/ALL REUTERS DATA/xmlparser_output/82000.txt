CT/Bass-anbefaling meddeles ej mandag - ministerium.

KØBENHAVN, 24 marts (Reuter) - Den britiske handels-og industriminister, Ian Lang, har mandag modtaget den længe ventede indstilling fra de britiske monopolmyndigheder (MMC) omkring fusionen mellem bryggerigruppen Bass og det af Carlsberg halvtejede bryggeri, Carlsberg-Tetley (CT). Men ifølge en pressetalsmand i ministeriet kommer der ingen officiel udmelding fra dem omkring indstillingen.
- Vi har modtaget indstillingen fra MMC i dag, men der kommer ingen udmelding fra os i dag, siger talsmanden til Reuters Finans.
Heller ikke hos de britiske monopolmyndigheder ønsker man at udtale sig omkring indstillingen. Her siger en talsmand til Reuters Finans, at det er op til Handels-og Industriministeriet at afgøre, om indstillingen skal offentliggøres.
Carlsberg-Tetley ejes ligeligt af Bass og Carlsberg. Bass ønsker at overtage hele Carlsberg-Tetley mod en aktiepost til Carlsberg på 20 pct. i Bass-gruppen.
Den endelige godkendelse af aftalen ligger hos MMC, som i dag mandag har meddelt den britiske handels-og industriminister deres holdning til fusionen.
Ministeren kan dog herefter vælge, om han vil følge indstillingen fra MMC, eller om han vil træffe en anden afgørelsen.
De fleste analytikere, som følger bryggeri-branchen venter, at afgørelsen om fusionen mellem Bass og Carlsberg-Tetley vil blive udskudt til efter valget, som finder sted den 1. maj.
Godkendelsen af fusionen mellem de to bryggerier har været undervejs siden offentliggørelsen af aftalen den 25. august 1996.
- Jørn Nurkka (+45) 33 96 96 55.
(c) Reuters Limited 1997.
