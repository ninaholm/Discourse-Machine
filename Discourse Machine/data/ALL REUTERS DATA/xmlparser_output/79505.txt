TRE LEDENDE SALGSFOLK HAR FORLADT CARLSBERG-TETLEY.

LONDON, 28 januar (Reuter) - Tre ud af fem ledende salgsfolk hos det halvtejede Carlsberg bryggeri Carlsberg-Tetley (C-T) har forladt selskabet, som følge af usikkerheden omkring den forestående fusion med den engelske bryggeri-gruppe Bass. Det fremgår af det seneste nummer af det engelske fagblad Marketing.
Ifølge fagbladet har de tre salgsfolk forladt C-T i protest over den fortsatte usikkerhed omkring fusionen, og de i den forbindelse ventede fyringer.
C-T&apos;s salgschef, Doug Scott, har overfor fagbladet understreget, at tabet af medarbejderne og usikkerheden omkring fusionen ikke betyder noget for C-T&apos;s igangværende aktiviteter.
To af salgsfolkene har forladt C-T til fordel for en stilling hos konkurrenterne, mens den sidste har fået nyt arbejde hos Bass.
C-T ejes ligelidt af Bass og Carlsberg. Bass ønsker at overtage hele C-T mod en aktiepost til Carlsberg på 20 pct. i Bass-gruppen.
Den endelige godkendelse af aftalen ligger hos de britiske monopolmyndigheder, som den 24. marts skal meddele den britiske handels-og industriminister, Ian Lang, deres holdning til fusionen. (/jnu).
(c) Reuters Limited 1997.
