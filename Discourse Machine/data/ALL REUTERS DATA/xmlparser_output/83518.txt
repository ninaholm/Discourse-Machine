Spekulativ tid op til FOMC-mødet 20/5 - Unibank.

KØBENHAVN, 12. maj (Reuter) - Økonomerne i Unibank Markets maner til forsigtighed i tiden op til FOMC-mødet i USA den 20. maj. Her afsløres det, om den amerikanske centralbank vælger hæve renten yderligere 0,25 pct.point til 5,75 pct. Derfor mener banken, at man skal være forsigtig i forhold til yderligere eksponering i 8 pct. st. lån 2006.
- 8 pct. st. lån 2006 er steget til 110,50 den seneste uge, men med tyske skatteestimater, FOMC-møde og et fransk valg i horisonten, vil vi være forsigtige med yderligere eksponering, skriver Unibank Markets i Nordisk Update.
Dag-til-dag renten ventes mandag handlet omkring 3,55 pct. stigende til 3,65 pct. tirsdag og onsdag. Torsdag venter banken et fald på omkring 10 bp.
Banken ser fortsat en bund i det dansk-tyske rentespænd på 60 basispunkter.
- Carl Johan Corneliussen (+45) 33 96 96 57.
(c) Reuters Limited 1997.
