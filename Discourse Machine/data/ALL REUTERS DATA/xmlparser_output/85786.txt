Hjemlige medicinpriser fortsatte fald i 1996 - MEFA.

KØBENHAVN, 16 juli (Reuter) - De seneste års fald i de hjemlige medicinpriser fortsatte i 1996, fremgår det af Foreningens af danske Medicinfabrikkers (MEFA) oversigt &quot;Tal og Data 1997&quot;.
- Konkurrencen på det danske lægemiddelmarked medførte i 1996 til prisfald på 1,1 pct. Det betyder, at de danske medicinpriser lå lavere end niveauet i 1988, skriver MEFA.
I 1995 faldt de hjemlige priser med 5,8 pct.
Det er priserne på både lægemidler med syegsikringstilskud og på håndkøbsmedicin, der er faldet.
Priserne på lægemidler med 75 pct. faldt med 1,0 pct., og for lægemidler med 50 pct. tilskud faldt priserne med 2,0 pct., mens håndkøbsmedicin faldt med 1,1 pct.
Trods de faldende medicinpriser, stiger udgifterne til medicin, men det forklarer MEFA med en beskeden stigning i mængdeforbruget i kombination med løbende skift til nye dyrere, men også mere effektive præparater.
Den samlede indtjening i dansk medicinindustri udgjorde 4,3 mia. kr. i 1996 mod 3,5 mia. kr., selv om tallene omfatter en virksomhed færre.
MEFA har Coloplast og Nycomed Danmark som medlemmer, mens Novo Nordisk i slutningen af marts i år meldte sig ud.
- Søren Linding Jakobsen (+45) 33 96 96 53.
(c) Reuters Limited 1997.
