USD og USA indikerer sløv aktiestart i næste uge.

KØBENHAVN, 15 august (Reuter) - Tegn på en yderligere svækkelse af US-dollar og et faldende amerikansk aktiemarked fredag eftermiddag peger i retning af en sløv start på næste uges aktiemarked. Det vil derudover være præget af en større volumen og nervøsitet i lyset af de mange tunge halvårsregnskaber, vurderer en aktiehandler.
- Jeg tror på pæne resultater i sidepapirerne, men det er ikke sikkert, at det vil være nok til at bevæge KFX-indekset. Derimod vil der være stor usikkerhed omkring de store KFX-selskabers regnskaber, siger han.
KFX-indekset faldt 1,87 point fredag til 181,99.
(c) Reuters Limited 1997.
