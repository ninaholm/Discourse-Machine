Bebudet finansstramning i 98 ikke nok - PaineWebber.

KØBENHAVN, 16 juni (Reuter) - Regeringens udmelding om en stramning af finanspolitikken på ca. et kvart pct.point af BNP i 1998 er ikke nok. Det vurderer den amerikanske investeringsbank PaineWebber i sin daglige kommentar om det danske finansmarked.
- Uheldigvis ser den finanspolitiske stramning i 1998 ud til at blive meget beskeden. En større stramning er nødvendig med speciel fokus på de eksisterende arbejdsmarkedsordninger, skriver PaineWebber.
I 1996 blev effekten af finanspolitikken til en lempelse på 0,2 pct. af BNP, mens de seneste meldinger fra regeringen peger på en opstramning i 1997 og 1998 på hhv. 0,4 pct. og 0,25 pct. af BNP.
- Eva Elgaard Pedersen (+45) 33 96 96 57.
(c) Reuters Limited 1997.
