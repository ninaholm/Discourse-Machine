Valuta - USD stabil efter fald i US-markeder.

KØBENHAVN, 12 december (Reuter) - Torsdag formiddag
ligger US-dollar på lidt højere niveauer end onsdag
eftermiddag, og den amerikanske valuta er derfor ikke
negativt påvirket af onsdagens store fald i obligationer
og aktier i USA.
- Nu bliver det spændende, at se udviklingen i de
amerikanske nøgletal for detailsalg, men især CPI bliver
iagtaget med stor opmærksomhed, siger en valutahandler.
Begge nøgletal gælder november, og de offentliggøres
torsdag eftermiddag kl. 14.30.
Der ventes en stigning i CPI på 0,3 pct. og
detailsalget bliver også forøget 0,3 pct. fra oktober,
skønner internationale økonomer i en Reuters-prognose.
På valutamarkedet i Europa har den tyske D-mark sat
sig lidt, og en del af årsagen er den tynde omsætning,
mener dealere.
- Holdningen i markedet er afventende, fordi
EU-topmødet i Dublin starter i morgen, og allerede i dag
kl. 17.00 mødes EU&apos;s Finansministre for at diskuterer
budget-stabilitetspagten, lyder det fra en dealer.
DEM/DKK  USD/DKK FRF/DKK USD/JPY USD/DEM
Torsdag   11.14  3,8300   5,9135  1,1330  113,15  1,5445
Onsdag    15.20  3,8305   5,8955  1,1315  112,75  1,5400
(/klp).
(c) Reuters Limited 1996.
