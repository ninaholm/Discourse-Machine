V OG K I GANG MED FÆLLES FL97-ÆNDRINGSFORSLAG.

KØBENHAVN, 7 november (Reuter) - Venstre og Det Konservative Folkeparti går nu i gang med at lave fælles ændringsforslag til regeringens forslag til finanslov for 1997, oplyser Anders Fogh Rasmussen fra Venstre.
- V og K starter nu udarbejdelsen af fælles ændringsforslag til finansloven. Det vil så vise sig om et par uger, hvilke ændringsforslag det bliver relevant at stille, siger Anders Fogh Rasmussen til Reuters Finans.
Repræsentanter fra de to partier mødtes torsdag i deres såkaldte koordinationsudvalg, hvor beslutningen om at lave fælles ændringsforslag blev truffet.
(c) Reuters Limited 1996.
