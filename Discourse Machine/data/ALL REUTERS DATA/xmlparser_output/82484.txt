Dollarstigning hjælper dansk eksport 1,7 pct - AE.

KØBENHAVN, 10 april (Reuter) - Den danske eksport bliver påvirket 1,7 pct. af de seneste måneders dollarstigninger, vurderer Arbejderbevægelsens Erhvervsråd (AE) i sit nyhedsbrev, AE-Nyt.
- Den samlede virkning af dollarkurs-stigningen for dansk eksport er på 1,7 pct. Det viser beregninger på AE&apos;s model (HEIMDAL) for den europæiske økonomi, skriver AE.
Erhvervsrådet henviser til, at et dollarkurs-stigning på 10 pct. giver en effekt på 0,15 pct. i Danmarks direkte eksport til USA.
Samtidig er effekten på dansk eksport til lande, hvis valuta (delvist) følger dollaren på 0,45 pct, skriver AE.
Danske virksomheder opnår også en fordel på de vesteuropæiske markeder som følge af, at de amerikanske varer bliver dyrere. Den fordel opgør AE til 1,1 pct.
Erhvervsrådet skønner derfor, at Danmark opnår en fordel på 1,7 pct., når dollaren stiger 10 pct.
- Siden lavpunktet i foråret er dollaren steget 15 pct. i forhold til danske kroner, skriver AE.
- Morten Bonde Pedersen (+45) 33 96 96 51.
(c) Reuters Limited 1997.
