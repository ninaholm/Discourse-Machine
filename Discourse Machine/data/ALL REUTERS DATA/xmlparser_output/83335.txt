Lange udsigter for malaysiske Danyard-ordrer - ØU.

KØBENHAVN, 5 maj (Reuter) - Eventuelle ordrer på krigsskibe til Malaysia til Danyard har lange udsigter, skriver Økonomisk Ugebrev (ØU).
Danyards administrerende direktør, Torben Mejnertsen, tror tidligst på en afklaring ved den store malaysiske flådeudstilling i Langkavi, LIMA &apos;97 i slutningen af året.
- Danyard deltager som selvstændigt værft på udstillingen. Hvis der skal ske en udvikling i sagen omkring flådeordren, sker det nok tidligst på LIMA-udstillingen, siger Torben Mejnertsen til ØU.
I første omgang skal den malaysiske flåde bruge seks krigsskibe. Senere er det planen, at den samlede ordre skal op på i alt 27 skibe.
- Søren Linding Jakobsen (+45) 33 96 96 53.
(c) Reuters Limited 1997.
