Statsafgift tvinger SAS til ekstra prisstigninger.

KØBENHAVN, 21 maj (Reuter) - Hvis Folketinget vedtager en ny statsafgift på dansk indenrigsflyvning, vil det betyde, at de rejsende ikke alene kommer til at betale en højere pris svarende til statsafgiften, men priserne vil stige yderligere på grund af det forventede mindre passagerantal, fremgår det af en pressemeddelelse fra SAS onsdag.
- Vores beregninger viser, at passagertallet vil falde med mellem 10 og 15 pct. Det er tilsyneladende også en nedgang af den størrelsesorden, forligspartierne ønsker, skriver Finn Øelund, direktør for danske ruter hos SAS.
(c) Reuters Limited 1997.
