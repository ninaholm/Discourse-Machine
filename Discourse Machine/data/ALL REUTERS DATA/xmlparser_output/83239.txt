Ikke mange bevægelser i Falck-forhandlinger - SID.

KØBENHAVN, 1 maj (Reuter) - Specialarbejderforbundet (SiD) ser ikke mange bevægelser i forhandlingerne om en ny overenskomst for landets omkring 4.000 Falck-reddere. Det siger forretningsfører Orla Pedersen fra SiD&apos;s Transportgruppe til Fagbladet torsdag.
- Lige nu ser det sløjt ud, siger Orla Pedersen til Fagbladet efter sammenbrud i forhandlingerne tirsdag.
Falckreddernes overenskomst udløb den 30. april, men forligsmand Asbjørn Jensen har giver parterne 14 dage til at nå til enighed og har dermed udskudt en eventuel konflikt i 14 dage.
Der er både uenighed om arbejdstidens tilrettelæggelse og lønnens størrelse, hedder det i Fagbladet.
- Stig Ørskov Pedersen (+45) 33 96 96 59.
(c) Reuters Limited 1997.
