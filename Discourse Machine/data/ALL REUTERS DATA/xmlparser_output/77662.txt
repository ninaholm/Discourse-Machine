Valuta - USD under 1,50 DEM efter Ifo-indeks.

KØBENHAVN, 20 november (Reuter) - Den amerikanske
dollar var nede og vende under 1,5000 D-mark, efter det
tyske Ifo-instituts indeks for det økonomiske klima i
Tyskland viste en større end forventet stigning.
Ifo-indekset steg til 97,4 i oktober mod 95,7 i
september. Det tyske M3-tal for oktober steg 8,4 pct. i
oktober på årlig basis, hvilket svarede til
forventningerne om en stigning på 8,1 pct.
Bundesbank sagde, at vækst i lånoptagning, især i den
offentlige sektor, fik M3 til at stige.
Ydermere mener Buba, at Deutsche Telekoms nys
overståede emission påvirkede M3 i stigende retning.
Dollaren handles onsdag formiddag til 1,5000 i Europa.
Mod yen er dollaren svækket siden tirsdag til kurs
111,20, og analytikerne mener, at dollaren står svagt.
- Konsensus er mod en stærkere japansk økonomi, sådan
som EPA-rapporten og udtalelser fra Bank of Japan
indikerer. Det burde hjælpe yen&apos;en mod dollar, siger
Julian Fisher fra Daiwa Europe.
BoJ guvernør Matsushita sagde onsdag, at den japanske
økonomi&apos;s vækst er solid, og produktionen stigende.
Senere sagde Japans finansminister, at de langvarige
renter reflekterede økonomiske faktorer, hvilket ifølge
dealere lagde en kortvarig dæmper på yen&apos;ens fremfærd.
Det engelske pund brød gennem 1,68 GBP/USD for første
gang i fire år, men er siden faldet tilbage til lige under
figuren. Pundet handles til 2,5211 mod D-mark.
Oktobers engelske detailsalg steg 0,4 pct. mod ventet
0,5 pct., mens det engelske M4-tal steg 103 pct. mod
ventet 9,7 pct. Ifølge dealere var dollaren dog upåvirket
af begge tal.
Den italienske lire er styrket til 1003,20 DEM/ITL.
DEM/DKK  USD/DKK FRF/DKK USD/JPY USD/DEM
Onsdag    11.00  3,8400   5,7605  1,1355  111,20  1,5000
Tirsdag   14.13  3,8400   5,7700  1,1350  111,40  1,5025
(/clm).
(c) Reuters Limited 1996.
