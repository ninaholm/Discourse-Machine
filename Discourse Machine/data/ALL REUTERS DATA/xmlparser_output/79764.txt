MÆRSK DATA SÆLGER ANDEL I NAVISION SOFTWARE DK.

KØBENHAVN, 4 februar (Reuter) - Mærsk Data har solgt sin halvdel af aktierne i Navision Software Danmark til Navision Software. Det fremgår af en pressemeddelelse.
- Navision Software ønsker at konsolidere sine strategiske markeder - og første led er overtagelse af den fulde aktiekapital i det danske salgsselskab Navision Software Danmark, skriver Navision Software.
Navision Software udvikler multinationale økonomistyrings-og ledelsesstøttesystemer og er repræsenteret i 18 lande. Selskabet sælger software til slutkunder til en værdi på over 350 mio. kr.
Samarbejdet med Mærsk Data, der mandag meddelte, at det sammen med Den Danske Bank etablerer et fællesejet edb-driftsselskab, DM Data, har varet to et halvt år.
Mærsk Data er ejet af A. P. Møller Gruppen. (/slj).
(c) Reuters Limited 1997.
