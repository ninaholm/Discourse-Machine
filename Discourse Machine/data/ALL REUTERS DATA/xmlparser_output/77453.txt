EU-LEDIGHED 10,8 PCT I SEPTEMBER - EUROSTAT.

KØBENHAVN, 12 november (Reuter) - Ledigheden i EU er i september opgjort til 10,8 pct., hvilket er uændret i forhold til de foregående tre måneder, oplyser EU&apos;s statistiske kontor, Eurostat. Det betyder, at 18,1 mio. mennesker var uden arbejde i september. I september sidste år blev ledigheden opgjort til 10,7 pct.
Eurostat oplyser, at ledigheden i september var nogenlunde konstant i de fleste af medlemslande, men at den fortsatte med at stige i Frankrig (12,5 pct.) og falde i England (8,1 pct.), Portugal (7,1 pct) og Finland (15,1 pct.) (/uha).
(c) Reuters Limited 1996.
