OLIEPRISER STARTER LIDT LAVERE PÅ IPE I LONDON.

LONDON, 10 september (Reuter) - Oliepriserne er tirsdag efter de første handler på IPE i London faldet knap en kvart dollar per tønde.
En tønde råolie med levering til oktober handles ved middagstid til 22,40 US-dollar mod en slutpris mandag på 22,61.
Ifølge oliehandlere er der i øjeblikket ikke rigtigt nogle nyheder at handle på. Men offentliggørelsen af næste måneds ladningsprogram for Brent råolie vil kunne sætte oliepriserne lidt under pres. Programmet for oktober ventes offentliggjort på fredag.
Nogle oliehandlere forudser, at antallet af ladninger vil stige til 50 i oktober fra 44,8 i september. (/Reuter/eep).
(c) Reuters Limited 1996.
