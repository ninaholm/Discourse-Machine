Valuta - USD nær 1,58 DEM efter tyske jobtal.

KØBENHAVN, 9 januar (Reuter) - Den amerikanske dollar
blev styrket til nye rekordniveauer mod D-marken efter
offentliggørelsen af tyske ledighedstal torsdag formiddag.
US-dollar kom op over 1,58 D-mark for første gang i to
år, men er siden sivet lidt, og ligger på kurs 1,5770
D-mark kl. 11.30.
- De tyske ledighedstal har øget forventningerne til
en tysk rentenedsættelse, men de fleste tror ikke, at det
allerede bliver i forbindelse med dagens Bundesbank-møde,
at nøglerenterne reduceres, siger en valutahandler.
Ledigheden steg sæsonkorrigeret med 48.000 personer i
december, så det samlede ledighedstal kom op på 4,16 mio.
- det højeste antal siden Anden Verdenskrig.
Den tyske D-mark er svækket lidt i Europa efter
nøgletallet, og det har styrket kronen yderligere til
3,8120 kr. for en D-mark.
- Valutamarkedet har ikke reageret væsentligt på den
russiske præsident, Boris Jeltsins helbredsproblemer,
fortæller en valutahandler.
Rublen ligger stabil i en forholdsvis stor handel i
Moskva torsdag, men den russiske centralbank holder som
sædvanlig valutaen under kontrol, så den ikke påvirkes af
Jelsin&apos;s helbred, lyder hans kommentar.
DEM/DKK  USD/DKK FRF/DKK USD/JPY USD/DEM
Torsdag   11.30  3,8120   6,0115  1,1280  116,15  1,5770
Onsdag    15.06  3,8135   5,9990  1,1285  115,70  1,5735
(/klp).
(c) Reuters Limited 1997.
