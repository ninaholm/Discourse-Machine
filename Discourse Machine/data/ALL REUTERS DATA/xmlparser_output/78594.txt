ROKADE I FORMIDDAG MED EEN NY MINISTER - RB.

KØBENHAVN, 30 december (Reuter) - Statsminister Poul Nyrup Rasmussen (S) offentliggør mandag ved 10-tiden udfaldet af den regeringsrokade, der er blevet nødvendig, efter at Centrum-Demokraterne (CD) umiddelbart før jul besluttede at forlade regeringen. Det skriver Ritzaus Bureau mandag formiddag.
I de følgende timer møder de afgående ministre i audiens hos dronningen fulgt af de nye ministre. Og kl. ca. 13.30 ventes statsministeren at præsentere de nye ministre på et pressemøde i Statsministeriet.
Ifølge Ritzaus oplysninger får regeringen kun et nyt medlem ved rokaden. Og denne nye minister hentes udefra. Et ministerium nedlægges, så området deles mellem to af de ministre, der fortsætter, og fire af de siddende ministre får nye job.
(c) Reuters Limited 1996.
