Tryg-B vil indhente manglende vækst i 97 - dir.

KØBENHAVN, 18 april (Reuter) - Tryg-Baltica fik ikke den vækst på firmapensions-området i 1996, som selskabet havde ventet, men Tryg-Baltica forventer at kunne indhente det i 1997, fremgår det af et medarbejderblad, der er sendt til de ansatte.
- Samlet har vi ikke fået den vækst, vi forventede i 1996. Men det indhenter vi i år. Dels fordi vi er kommet meget længere fusionsmæssigt og dels ved, at konkurrencenklausulen med Danica er ophørt. Vores udgangspunkt for vækst er derfor gunstigere i årene fremover, siger salgsdirektør Søren Rasmussen til bladet.
På det frie firmapensionsområde har Tryg-Baltica en markedsandel på ca. 10 pct.
- Målet på sigt er en markedsandel, der matcher vores markedsandel i skade, som ligger på over 20 pct., hedder det i artiklen.
Søren Rasmussen forudser, at markedet for firmapensioner omtrent vil være mættet inden årtusindskiftet, og at det store slag om markedsandele vil foregå frem til det tidspunkt.
- Herefter vil markedet minde om skadesforsikringsmarkedet. Det vil sige servicering af eksisterende kunder og opbygning af forskellige tillægsdækninger til disse. Og så selvfølgelig &quot;hugge&quot; fra konkurrenterne, siger Søren Rasmussen.
Han mener, at det største vækstpotentiale findes hos små og mellemstore virksomheder.
- Ole Mikkelsen (+45) 33 96 96 54.
(c) Reuters Limited 1997.
