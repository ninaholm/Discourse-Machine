NATWEST SER CHANCE FOR AT DKK OVERGÅR SEK.

KØBENHAVN, 26 februar (Reuter) - Det engelske børsmæglerselskab, NatWest, ser gode muligheder for at den danske krone vil klare sig bedre end den svenske på grund af den økonomiske vækst.
Det fremgår af NatWests månedlige valutastrategi.
- Det kan forventes, at den danske krone vil forblive stabil i forhold til en svag D-mark, men den økonomiske vækst skulle give plads til, at kronen kan klare sig bedre overfor den svenske krone, vurderer børsmæglerselskabet.
NatWest henviser til, at den danske økonomi vil ekspandere stærkt i 1997 underbygget af forbrugernes efterspørgsel og faste investeringer.
Endvidere ventes pengepolitikken fortsat at være gearet til kursstabilitet. Og inflationspresset, der har været bygget op siden midten af 1996, vil udelukke at Nationalbanken gennemføre nye rentenedsættelser, mener NatWest.
- Uffe Hansen (+45) 33 96 96 58.
(c) Reuters Limited 1997.
