NYRUP OVERLEVER IKKE NÆSTE VALG - INVESTINDIKATOR.

KØBENHAVN, 10 december (Reuter) - Ni ud af 10 investeringsansvarlige i Danmarks største forsikringsselskaber, erhvervsvirksomheder, pensionskaser, pengeinstitutter m.v. forventer ikke, at Nyrup-regeringen overlever næste folketingsvalg, fremgår det af Danske Invest Indikatoren, som Danske Invest laver to gange om året.
Fire ud af 10 adspurgte forventer, at valget kommer inden for et år, fremgår det.
Indikatoren er en halvårlig spørgeskemaundersøgelse, hvor et fast panel på 51 beslutningstagere i landets største finansielle virksomheder giver deres bud på den nærmeste fremtid inden for økonomi og finans.
(c) Reuters Limited 1996.
