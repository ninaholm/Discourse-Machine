Uberettiget kursfald i NeuroSearch - analytiker.

KØbENHAVN, 3 juli (Reuter) - Torsdagens kursfald i den bioteknologiske forskningsvirksomhed, NeuroSearch, er helt uberettiget, vurderer en aktieanalytiker.
Aktiemarkedet har reageret negativt på de amerikanske sundshedsmyndigheders, FDA, godkendelse af Pharmacia &amp; Upjohn&apos;s Mirapex-tabletter til behandling af Parkinson&apos;s syge sent onsdag. NeuroSearch er nemlig selv kommet langt med at udvikle et lignende lægemiddel, kaldet Brasofensin.
- NeuroSearch er ikke blevet overhalet indenom. Mirapex tilhører den gamle generation af medicin til behandling af Parkinson&apos;s syge med de velkendte mange bivirkninger. Alt tyder på, at Brasofensin vil få meget færre bivirkninger, siger en aktieanalytiker.
NeuroSearchs aktie er kl. 14.45 faldet ca. to pct. til kurs 412 efter at have været nede i kurs 400 tidligere på dagen.
Samme analytiker anfører, at FDA&apos;s grønne lys for salg og markedsføring af Mirapex i USA derfor ikke ændrer på den fundamentale vurdering af NeuroSearchs fremtidige indtjening fra Brasofensin. Han anbefaler derfor fortsat køb af aktien.
Brasofensin er aktuelt i kliniske fase 2 forsøg, og NeuroSearch forventer, at projektet vil gå i klinisk fase 3 forsøg i starten af 1998.
Det har ikke været muligt at få en kommentar fra NeuroSearch torsdag.
- Søren Linding Jakobsen (+45) 33 96 96 53.
(c) Reuters Limited 1997.
