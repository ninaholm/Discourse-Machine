Valuta - US-dollar afvist på niveauet 112 JPY.

KØBENHAVN, 7 oktober (Reuter) - På valutamarkedet i
Europa er den amerikanske dollar svækket mod japanske yen.
- US-dollar har trukket sig tilbage fra niveauet på
112 yen i den asiatiske handel, hvor den mødte stor
modstand, siger valutahandlere.
Den væsentligste forklaring på dollarsvækkelsen er to
kommentarer fra repræsentanter fra to politiske partier i
Japan i nat.
Begge gav udtryk for, at højere renter var ønskværdige
efter det japanske parlamentsvalg, der er sat til 20.
oktober.
- Kommentarerne havde dog ikke dramatisk effekt, og
skal mere ses som et forsøg på at opnå stemmer fra de
mange opsparere, end en egentlig ændring af
pengepolitikken, vurderede valutahandlere efter
udtalelserne.
Forholdet mellem D-mark og dollar er næsten
uforandret.
I Europa fører den italienske lire sig frem med
stigende kurser, og niveauet er 990,00 lidt før mandag
middag.
Herhjemme ligger den danske krone styrket mod D-mark i
kurs 3,8325. Økonomiministeriet&apos;s oktoberrapport over
dansk økonomi kom ud i markedet i morges. Ministeriet
opjusterede i rapporten sit skøn over BNP-væksten i år til
2,0 pct. fra 1,8 pct. mens 97-skønnet blev marginalt
opjusteret til 3,1 pct. fra 3,0 pct. i august.
DEM/DKK  USD/DKK FRF/DKK USD/JPY USD/DEM
Mandag    11.44  3,8325   5,8665  1,1335  111,45  1,5305
Fredag    14.59  3,8345   5,8565  1,1330  111,50  1,5275
(/klp).
(c) Reuters Limited 1996.
