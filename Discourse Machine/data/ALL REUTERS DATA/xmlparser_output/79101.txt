HUGO ANDERSEN FRATRÆDER I NYKREDIT 28/2.

KØBENHAVN, 16 januar (Reuter) - Koncerndirektør Hugo Andersen fratræder sit job i Nykredit med udgangen af februar 1997, oplyser realkreditinstituttet torsdag.
Det var allerede kendt, at han ville fratræde, men den nøjagtige dato var ikke blevet offentliggjort. Hugo Andersen blev i december ansat som afløser for adm. koncerndirektør Alf Duch-Pedersen i Tryg-Baltica Forsikring. Den gang oplyste selskaberne, at Hugo Andersen ville tiltræde sit nye job senest den 1. juli 1997.
Alf Duch-Pedersen fratræder den 31. marts, for at blive koncerndirektør i Danisco. (/olm).
(c) Reuters Limited 1997.
