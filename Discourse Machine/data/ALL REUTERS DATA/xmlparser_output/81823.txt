Råd anbefaler regering at bremse hurtigfærger.

KØBENHAVN, 20 marts (Reuter) - Energimiljørådet anbefalerer regeringen i en netop udsendt rapport og tilhørende pressemeddelelse om hurtigfærgers energiforbrug, at regeringen bremser færgerne mest muligt.
- Det er Energimiljørådets opfattelse, at trafik med hurtigfærger bør begrænses mest muligt, og at regeringen bør sikre, at der ikke indsættes nye hurtigfærger. Danmark bør satse hårdt på ændring af EU&apos;s regler, så det er muligt at pålægge færger og fly brændstofafgifter, idet den nuværende afgiftsfritagelse direkte modvirker realiseringen af Energi 21&apos;s målsætning, skriver rådet.
Energimiljørådet blev oprettet i august 1996 som et led i opfølgningen af Energi 21. Rådet er uafhængigt og skal rådgive regeringen og Folketinget. Alle rådets 24 medlemmer er personligt udpeget af miljø-og energiminister Svend Auken.
Herhjemme er det bl.a. Mols-Linien, der satser på hurtigfærgerne.
(c) Reuters Limited 1997.
