Danskerne stemmer ja til næste EU-traktat - MM.

KØBENHAVN, 20 maj (Reuter) - Det er sandsynligt, at danskerne stemmer ja til den næste EU-traktat. Det fremgår af Ugebrevet Mandag Morgen. Forhandlingerne om den kommende traktat går i denne uge ind i sin afgørende fase.
- Alt tyder på, at den endelige traktat ikke vil rokke ved de danske forbehold. Den vil kun åbne marginalt for nye flertalsafgørelser og politisk følsomme overladelser af suverænitet, lyder begrundelsen i ugebrevet.
EU-modstandere vil have svært ved at finde de store sager at mobilisere vælgere på, mener en valgforsker.
- De danske forbehold fra Edinburgh bliver efter alt at dømme opretholdt. Suverænitetsafgivelse i større stil er ikke på dagsordenen. Øgede udgifter og lidt ændrede afstemningsregler kan være ømme punkter, men de er næppe alvorlige. Danmark beholder sin kommissær og konsekvenskerne af et nej er vanskelige at overskue, mener professor Jørgen Goul Andersen fra Ålborg Universitet.
Netop usikkerheden om konsekvenserne af et nej er EU-tilhængernes stærkeste kort, hedder det i Mandag Morgen.
- Per Bech Thomsen (+45) 33 96 96 56.
(c) Reuters Limited 1997.
