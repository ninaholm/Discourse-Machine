TELE DK SÆNKER PRISER PÅ MOBIL-ABONNEMENTER.

KØBENHAVN, 26 november (Reuter) - Tele Danmark Mobil sætter som led i kampen om de danske mobiltelefonkunder sine oprettelsesafgifter ned frem til årsskiftet, fremgår det af et nyhedsbrev fra Tele Danmark Mobil.
Priserne for at oprette hhv. et GSM-abonnement og et NMT-abonnement kommer hhv. til at koste 399 kr. og 199 kr. Prisnedsættelserne gælder alle abonnementer undtagen MobilErhverv Plus og MobilErhverv Prestige.
Tele Danmark Mobil giver samtidig gratis samtaler for abonnementets pris, hvorved man ved at oprette et GSM-abonnement får gratis samtaler for 399 kr. De skal tales op inden for tre måneder fra tilslutning, fremgår det. (/slj).
(c) Reuters Limited 1996.
