AKTIEMARKED KAN FORTSÆTTE OP EFTER USA.

KØBENHAVN, 21 november (Reuter) - Der er mulighed for at aktiemarkedet torsdag vil stige yderligere efter at specielt USA har klaret sig pænt over natten, vurderer en handler.
- Fremgangen i udlandet vil betyde, at der formentlig er en positiv undertone i markedet, siger han.
KFX-indekset sluttede onsdag styrket med 0,51 pct. i 128,64. Blandt dagens mest interessante aktier peger han på regnskabet fra Chr. Hansen, der er ny blandt KFX-aktierne. Derudover kan SAS og Sophus Berendsen måske også holde på interessen.
(c) Reuters Limited 1996.
