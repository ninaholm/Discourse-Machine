Jelved håber på hele Norden i børssamarbejde.

KØBENHAVN, 12 juni (Reuter) - Økonomiminister Marianne Jelved hilser samarbejdet mellem Københavns Fondsbørs og Stockholms Fondsbörs velkommen, og siger samtidigt, at hun håber, de øvrige nordiske børser vil gå med i samarbejdet.
- Jeg håber, at de andre nordiske børser vil slutte op om initiativet, skriver økonomiministeren i en meddelelse torsdag.
Jelved skriver, at hun er overbevist om, at samarbejdet vil være til gavn for det danske værdipapirmarked og dermed danske virksomheder og investorer.
- Vi ser en stigende internationalisering af de finansielle markeder, og det er godt, at de nordiske markeder tager udfordringen op. De nordiske børser er hver for sig relativt små, men sammen er de Europas femte største marked, og gennem samarbejde kan det nordiske marked få volumen, så det kan stå sig i konkurrencen.
- Morten Bonde Pedersen (+45) 33 96 96 51.
(c) Reuters Limited 1997.
