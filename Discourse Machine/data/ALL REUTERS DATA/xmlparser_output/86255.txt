Statens nettofinansieringsbehov 12,5 mia i juli.

KØBENHAVN, 4 august (Reuter) - Statens nettofinansieringsbehov var i juli på 12,5 mia. kr., oplyser Nationalbanken mandag.
Det indenlandske bruttofinansieringsbehov var på 15,2 mia. kr, og der er nettokøbt indenlandske statspapirer for 5,8 mia. kr.
I de første syv måneder af 1997 har det indenlandske bruttofinansieringsbehov været 55,2 mia. kr., og der er solgt indenlandske statspapirer for 49,5 mia. kr.
Pengeinstitutternes nettostilling over for Nationalbanken er i juli forbedret med 21,9 mia. kr til et tilgodehavende på 46,5 mia. kr. ultimo måneden.
- Søren Linding Jakobsen (+45) 33 96 96 53.
(c) Reuters Limited 1997.
