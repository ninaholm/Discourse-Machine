FORTSAT KRAV OM BUDGETBALANCE I 1997 - JELVED.

KØBENHAVN, 1 november (Reuter) - Uanset hvad der sker i de videre forhandlinger om finansloven for 1997, vil regeringen stå fast på, at der skabes balance på de samlede offentlige finanser i 1997. Det sagde økonomiminister Marianne Jelved på et pressemøde umiddelbart efter sammenbruddet i forhandlingerne med de koservative.
Adspurgt om regeringen havde krav til det konmmende forhandlingsforløb svarede Marianne Jelved:
- En af tingene er balance til næste år.
I den skitse til et finanslovforlig, som regeringen og de konservative har diskuteret torsdag og fredag, lagde regeringen op til et overskud på de samlede offentlige finanser næste år på 0,3 mia. kr. Den seneste økonomiske oversigt fra oktober satte underskuddet til 3,5 mia. kr.
Endvidere står der i den del af oplægget, der blev præsenteret på pressemødet, at et eventuelt forlig vil have betydet en forbedring af statsfinanserne, målt på DAU-saldoen på godt 4,6 mia. kr. i 1997, hvilket ville give et DAU-underskudd til næste år på godt 14,5 mia. kr. (/uha).
(c) Reuters Limited 1996.
