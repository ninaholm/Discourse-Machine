TELE DK-ANSATTE STREJKER I PROTEST MOD FLYTNING.

KØBENHAVN, 18 december (Reuter) - Omkring 140 medarbejdere i Tele Danmarks kundeservice i Region København og Region Sjælland har onsdag nedlagt arbejdet i protest mod, at den danske telekoncern har bedt ca. 200 medarbejdere om at påtage sig nyt arbejde i andre afdelinger. Det fremgår af en pressemeddelelse onsdag.
- Overflytningen sker som led i projekt Telejob, der går ud på, af forretningsmæssige årsager, at tilbyde administrative medarbejdere i Tele Danmark nyt kundevendt arbejde i Tele Danmark Mobil og Tele Danmark Erhverv, som er forretningsområder i vækst, skriver Tele Danmark.
De 200 medarbejdere er allerede på nuværende tidspunkt sikret et nyt job.
Arbejdsnedlæggelsen er overenskomststridig, og har betydet, at det siden onsdag middag har været svært at blive viderestillet fra Tele Danmarks hovednummer til et regionalt kundeservicekontor. (/slj).
(c) Reuters Limited 1996.
