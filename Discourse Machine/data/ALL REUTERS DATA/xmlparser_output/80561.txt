PHØNIX-BESTYRELSE UDSKYDER AKTIONÆR-ANBEFALING.

KØBENHAVN, 21 februar (Reuter) - Bestyrelsen i Phønix Contractors udskyder sin beslutning om at anbefale en køber af virksomheden over for aktionærerne. Det meddeler bestyrelsen fredag ved 16-tiden.
- Med henblik på at sikre, at et salg kan gennemføres, vil bestyrelsen først fremkomme med en anbefaling, når den skønner, at der foreligger et tilbud, som aktionærerne kan samles om, skriver bestyrelsen i en Fondsbørsmeddelelse.
Kort forinden oplyste bestyrelsen næstformand, Ivan Hermansen, til Reuters Finans, at bestyrelsen stadig sidder i møde.
(c) Reuters Limited 1997.
