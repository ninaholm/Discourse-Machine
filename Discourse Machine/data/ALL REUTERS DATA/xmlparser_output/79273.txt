BANKERS UDLÅN STEG I DECEMBER - NATBANK.

KØBENHAVN, 22 januar (Reuter) - De danske pengeinstitutters samlede udlån steg i december til 505,9 mia. kr. fra 479,9 ultimo måneden før, oplyser Nationalbanken.
I forhold til december 1995 er der tale om en stigning i udlånene på 12,4 pct.
De indenlandske erhvervsudlån steg i december 1996 til 195,8 mia. kr. fra 191,1 mia. kr. måneden før, mens de ikke-erhvervsmæssige udlån steg med 5,6 mia. kr. til 123,1 mia. kr.
Bankernes indlån faldt i december til 623,8 mia. kr. fra november&apos;s 630,4 mia. kr. I forhold til december 1995 er indlånene steget med 10 pct. (/pbt).
(c) Reuters Limited 1997.
