DILF-INDUSTRIBAROMETER 0,8 POINT OP I JAN TIL 60,4.

KØBENHAVN, 3 februar (Reuter) - Dansk Indkøbs-og Logistikforums (Dilf) industribarometer steg i januar med 0,8 pct.point til 60,4 pct. trods et fald i produktionsindekset på 4,1 pct.point. Industribarometeret viser i årets første måned den næsthøjeste stigningstakt i 18 måneder.
Det fremgår af Dilfs månedlige måling blandt danske virksomheder, der repræsenterer mere end 10 pct. af den samlede industriomsætning.
Dilf&apos;s industribarometer er baseret på et vejet gennemsnit af fem faktorer, og en værdi over 50 indikerer en generel stigning i produktionsvirksomhedernes aktivitetsniveau.
Tre ud af de fem indeks, der danner baggrund for Industribarometeret viste en stigning i januar. Det var indeksene for ordrebeholdning, beskæftigelse og lager af indkøbte varer.
Indeksene for leverandørernes leveringstid (inverteret) og produktion viste tilbagegang. (/sow).
(c) Reuters Limited 1997.
