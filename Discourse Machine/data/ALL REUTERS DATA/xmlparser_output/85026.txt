Meget stor stigning i bilsalget i maj - DS.

KØBENHAVN, 20 juni (Reuter) - Det sæsonkorrigere salg af personbiler til husholdningerne var i perioden marts til maj 16 pct. højere end i perioden december 1996 til februar 1997, mens maj-salget var 56 pct. højere end i april. Det oplyser Danmarks Statistik fredag.
Det sæsonkorrigerede salg i alt var i den seneste tre-måneders periode 19 pct. højere end i den foregående periode, mens maj-salget var 68 pct. højere end i april.
På grund af det ekstraordinære store bilsalg i maj (forledet af afgiftsomlægningerne på bilområdet; grøn ejerafgift, ændrede fradrag, afgift af forhandleravancer mv.), er det overordentlig svært at bruge maj-tallene til at drage konklusioner om den underliggende udvikling i det sæsonkorrigerede salg, fordi det ikke er muligt at sige præcist hvor stor en del af salget, der skyldes afgiftsomlægningerne, påpeger Danmarks Statistik.
(c) Reuters Limited 1997.
