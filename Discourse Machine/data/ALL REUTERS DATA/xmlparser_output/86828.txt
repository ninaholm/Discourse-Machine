Kursreguleringer hjalp RD til bedre res i halvår.

KØBENHAVN, 18 august (Reuter) - Kursstigninger på de finansielle markeder har været stærkt medvirkende til at løfte resultatet hos Realkredit Danmark (RD) i første halvår 1997, fremgår det af regnskabet, der blev offentliggjort mandag.
Koncernen, der er det næststørste realkreditindstitut i Danmark, kom igennem årets første seks måneder med et ordinært resultat før skat på 1.271 mio. kr. mod 749 mio. kr. i den tilsvarende periode sidste år.
- Resultatet er påvirket af en positiv kursregulering af koncernens fondsbeholdning, hedder det i regnskabet.
Det fremgår, at der er indtægtsført en gevinst her på 387 mio. kr. mod et tab på 64 mio. kr. i den tilsvarende periode sidste år.
- Reducerede hensættelser på udlån og færre ekstraordinære udgifter har ligeledes medvirket til forbedring af resultatet, påpeger ledelsen i regnskabet.
(c) Reuters Limited 1997.
