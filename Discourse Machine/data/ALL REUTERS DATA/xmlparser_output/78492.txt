RADIOMETERS MEDARBEJDERAKTIER SOLGT - RADIOMETER.

KØBENHAVN, 20 december (Reuter) - Radiometers udbud af medarbejderaktier i perioden 2. til 12. december er blevet solgt, fremgår det af en fondsbørsmeddelelse fredag.
- Af de 971 købsberettigede medarbejdere i Radiometers danske selskaber ønskede 750 medarbejdere svarende til 77 pct. at købe. Trods begrænsede købsmuligheder oversteg købsinteressen det udbudte antal aktier med 34 pct., skriver Radiometer. Radiometers Medarbejderfond overtog forud for salget midlertidigt 65.491 stk. aktier fra nyemissionen for et år siden. (/uha).
(c) Reuters Limited 1996.
