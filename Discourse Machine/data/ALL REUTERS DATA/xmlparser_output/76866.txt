AKTIER PÅ VEJ MOD NYE REKORDHØJDER.

KØBENHAVN, 15 oktober (Reuter) - Et amerikanske aktiemarked, der mandag for første gang lukkede over kurs 6.000 på DOW-indekset, en fast US-dollar og en stærk åbning på det tyske rentemarked skaber ifølge en aktiehandler forhåbninger om nye rekordhøjder på det danske aktiemarked tirsdag.
- Der ligger en pæn bund under markedet, og der er umiddelbart ikke noget, der synes at kunne gribe forstyrrende ind. Markedet skal vel stige en kvart til en halv procent i dag, skønner samme markedsdeltager.
KFX-indekset steg mandag 0,37 point til 127,62.
(c) Reuters Limited 1996.
