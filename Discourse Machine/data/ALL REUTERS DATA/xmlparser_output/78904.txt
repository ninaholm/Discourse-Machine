AKTIER VENTES AT FORTSÆTTE OP EFTER US-STIGNING.

KØBENHAVN, 10 januar (Reuter) - Det danske aktiemarked ventes at forsætte op fredag efter en lille nedtur torsdag. Markedet ventes dog at være en smule afventende indtil offentliggørelsen af de amerikanske arbejdsløshedstal for december kl. 14.30, vurderer en handler fra morgenstunden.
- Stigningen i USA ligger en solid bund under markedet i dag, men indtil arbejdsløshedstallene kommer, bliver markedet nok lidt afventende. Efter kl. 14.30 kan aktiviteten godt blive meget hektisk, siger handleren.
KFX-indekset faldt torsdag 0,35 point til 138,68.
I USA lukkede Dow Jones indekset torsdag aften 1,16 pct. højere, mens det japanske Nikkei 225 indeks fortsatte sin nedtur, og lukkede 4,26 pct. lavere i 17.303,65.
- Faldet i Japan har ingen betydning herhjemme, sålænge USA bare fortsætter op, vurderer handleren.
Handleren mener, at det fortsat vil være storbankerne og A. P. Møller-aktier, der vil være mest efterspurgt blandt KFX-aktierne.
- Unidanmark har været meget efterspurgt i ugens løb, og det vil nok fortsætte i dag. APM-aktierne nyder fortiden godt af de stigende oliepriser, fortsætter han.
Højggard Holding steg i går 20 kr. til 835, hvilket ifølge en handler skyldes, at markedet har fået øje på, at den portugisiske cementvirksomhed, Secil, som Højgaard Holding ejer en del af, rummer en del skjulte værdier.
SAS burde ligeledes kunne tiltrække sig en smule opmærksomhed i dag, efter at det britiske finanshus NatWest hertil morgen har udsendt en købsanbefaling på SAS.
I New York sluttede Novo Nordisk omregnet i kurs 544, Tele Danmark i 327, mens ISS lukkede omregnet i kurs 149.
KFX-aktier:  Kurs torsdag kl. 15.30    +/- Novo-Nordisk .........   537  -7 Den Danske Bank ........ 476  -2 Tele Danmark ........... 326   0 Danisco ................ 358  -1 D/S 1912 ........... 165000     +500 D/S Svendborg ...... 240500    +4500 Sophus Berendsen ...... 763  +1 Unidanmark ............ 327  +3 Carlsberg ............. 393  -4 BG Bank ................ 294  +2.     KFX-aktier   Kurs torsdag kl. 15.30    +/- FLS ................... 786  +6 Københavns Lufthavne ... 644  -6 Coloplast ............. 680  +5 ISS ................... 146  -5 Superfos ............... 763  +1 Jyske Bank ............. 449  +1 GN Store Nord .......... 612  +1 Chr. Hansen ........... 805   0 Radiometer ............ 365  -5 SAS Danmark ............. 78  -1.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX januar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
(/jnu).
(c) Reuters Limited 1997.
