RINGE AKTIVITET PÅ AKTIEMARKED, CRISPLANT STIGER.

KØBENHAVN, 18 november (Reuter) - Det danske aktiemarked starter ugen i et særdeles adstadigt tempo.
- Der sker meget lidt, og det er svært at se, hvor interessen skal komme fra. For tiden er det kun Dow Jones, der fortsætter med at stige, alt andet er gået i stå, siger en aktiehandler.
KFX-indekset er steget 0,08 point til 128,89, og handleren ser ikke de store ændringer i løbet af dagen.
Han støtter andre handleres formodning om, at de store pensionskasser har lukket bøgerne for i år, og dermed har taget en del aktivitet ud af markedet.
(c) Reuters Limited 1996.
