Stigende udlån for tredje år i træk hos NIB.

KØBENHAVN, 7 april (Reuter) - Den Nordiske Investeringsbank (NIB) oplevede stigende udlån for tredje år i træk i 1996, fremgår det af bankens 1996-regnskab, der blev offentliggjort mandag.
- De samlede udbetalinger udgjorde 1.283 mio. ECU mod 1.080 mio. ECU i 1995, skriver banken i regnskabet, der viste et overskud på 114 mio. ECU mod 103 mio. ECU året før.
NIB medvirkede i løbet af året til finanseringen af ca. 70 credit lines og større investeringsprojeter i Norden.
Udlånene var koncentreret om grænseoverskridende investeringer, som har til formål at fremme nordisk økonomisk integration og derigennem vækst og beskæftigelse, fremgår det af regnskabet.
Bankens egenkapital udgjorde ved årsskiftet 980 mio. ECU. Bestyrelsen foreslår, at at 35 mio. ECU af overskuddet udbetales til medlemslandene.
NIB ejes af de nordiske lande og har hovedkontor i Helsingfors.
1 ECU = 7,4465 kr.
- Ole Mikkelsen (+45) 33 96 96 54.
(c) Reuters Limited 1997.
