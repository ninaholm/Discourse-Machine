Stor tvivl i befolkning om EU - Greens.

KØBENHAVN, 20 juni (Reuter) - Der er stor tvivl i befolkningen om, hvor krydset skal sættes, når vi til næste år skal stemme om den nye EU-traktat. Det viser en meningsmåling i dagbladet Børsen, som analyseinstituttet Greens har foretaget.
Ca. halvdelen af vælgerne har endnu ikke gjort deres stilling klar. Knap 29 pct. vil stemme Ja, mens 22 pct. siger Nej til den nye traktat, viser målingen.
Kun 21,3 pct. tror på, at det nye job-kapitel i traktaten vil øge beskæftigelsen, mens der er langt større opbakning bag en udvidelse af EU.
56,2 pct. af vælgerne er for en udvidelse mod øst, mens knap en tredjedel af vælgerne er imod.
- Eva Elgaard Pedersen (+45) 33 96 96 58.
(c) Reuters Limited 1997.
