NKT TRÅDVÆRK SÆLGER UNI-BOLT TIL ARVID NILSSON.

KØBENHAVN, 24 februar (Reuter) - NKT Holdings datterselskab NKT Trådværket, har solgt sit datterselskab Uni-Bolt til Arvid Nilsson Gruppen, oplyser NKT mandag. Salgsprisen oplyses ikke.
- Således bliver Uni-Bolt, som fremstiller specialbolte til landbrugs-og automobilindustrien samt kundetilpassede emner til forskellige andre industrielle formål, nu del af Arvid Nilsson Gruppen, der er Skandinaviens største virksomhed inden for boltesektoren, hedder det. Uni-Bolt beskæftiger 110 medarbejdere og omsætter årligt for 80 mio. kr.
(c) Reuters Limited 1997.
