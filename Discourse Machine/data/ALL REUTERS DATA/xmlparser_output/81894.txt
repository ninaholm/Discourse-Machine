Andelsinvests fusionsplan på ny generalforsamling.

KØBENHAVN, 20 marts (Reuter) - Investeringsforeningen Andelsinvest indkalder nu til en ekstraordinær generalforsamling, for at få vedtaget planerne om en fusion med inveseringsforeningen Sparinvest, oplyser foreningen torsdag.
- På den ordinære generalforsamling var medlemmerne repræsenteret med 534.829 stemmer. Forenignens totale stemmetal udgjorde 7.597.194 stemmer. Dermed var halvdelen ikke repæsenteret på den ordinære generalforsamling, og bestyrelsen er derfor nødsaget til at indkalde til en ekstraordiær generalforsamlingen, skriver Andelsinvest.
Det er planen, at syv af de otte foreninger i Sparinvest skal indgå som nye selvstændige afdelinger i Andelsinvest, der samtidig ændrer navn til Investeringsforeningen Sparinvest. Samtidig foreslås to afdelinger i Andelsinvest slået sammen, mens der lægges op til en fusion af Sparinvest Europa og Andelsinvest Afdeling 3.
Der bliver dermed tale om en investerinsforening med 21 afdelinger, hvis forslaget godkendes på den ekstraoridnære generalforsamling.
- Ole Mikkelsen (+45) 33 96 96 54.
(c) Reuters Limited 1997.
