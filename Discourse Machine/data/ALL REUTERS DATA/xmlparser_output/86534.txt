Egnsbank Fyn nedjusterer 1997-forventninger.

KØBENHAVN, 12 august (Reuter) - Egnsbank Fyn nedjusterer efter første halvdel af regnskabsåret 1997 forventningerne til helårsresultatet, og venter nu et resultat før skat på 15,5 mio. kr., fremgår det onsdag af regnskabet, der viste et resultat før skat på 10,6 mio. kr. mod 7,6 mio. kr. året før.
Tidligere har banken forventet et resultat i 1997 på niveau med 1996, hvor resultatet før skat blev på 16,8 mio. kr.
- For såvidt angår udsigterne for regnskabsresultatet for hele året 1997 forventes der et resultat før skat på 15,5 mio. kr. svarende til et niveau, der til dels matcher sidste års indtjening, skriver ledelsen.
(c) Reuters Limited 1997.
