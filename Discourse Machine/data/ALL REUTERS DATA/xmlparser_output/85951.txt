J Holm udnævner økonomidir i nyt joint venture.

KØBENHAVN, 23 juli (Reuter) - Jacob Holm &amp; Sønner har udpeget Christian Seidelin til økonomidirektør i det joint venture-selskab, som koncernens datterselskab, Danaklon, har lavet sammen med fiberdivisionen i Hercules Incorporated.
Christian Seidelin kommer fra en stilling som underdirektør i Jacob Holm &amp; Sønner, oplyser selskabet i en meddelelse til Fondsbørsen onsdag.
Da Tommy G. Jespersen, koncerndirektør i Jacob Holm &amp; Sønner, indgår i det ny joint venture som direktør for Europa og herunder som adm. direktør for Danaklon er han samtidig udtrådt af direktionen i Jacob Holm &amp; Sønner, fremgår det.
Direktionen i Jacob Holm &amp; Sønner består her efter af adm. direktør Poul Plougmann Laursen og Henrik Juul Andersen.
- Ole Mikkelsen (+45) 33 96 96 54.
(c) Reuters Limited 1997.
