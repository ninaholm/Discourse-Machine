Individuel løn vinder frem - DA.

KØBENHAVN, 17 april (Reuter) - Den individuelle løn vinder frem på DA/LO-området. I dag fastsættes lønnen for fem ud af seks medarbejdere lokalt på virksomheden, skriver Dansk Arbejdsgiverforening (DA) i publikationen Agenda.
- Andelen af lønmodtagere, der er dækket af overenskomster helt uden lønsatser, er siden 1989 steget til 17 pct. fra fire pct. I samme periode er andelen af lønmodtagere, der er dækket af overenskomster, hvori lønnen er fastsat direkte for den enkelte, faldet til 16 pct. fra 34 pct., skriver DA.
(c) Reuters Limited 1997.
