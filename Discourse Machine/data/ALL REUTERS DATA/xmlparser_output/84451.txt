BT-rygter bag stigende Tele DK-aktie.

KØBENHAVN, 4 juni (Reuter) - Det britiske telefonselskab British Telecom (BT) er formentlig interesseret i at købe en aktiepost i Tele Danmark, specielt hvis den danske stat beslutter sig for at sælge hele eller dele af sine 51 pct. aktier i selskabet. Sådanne forlydender har onsdag været med til at få Tele Danmark-aktierne til at stige med 14 kr. til kurs 335.
- For mig at se er det naturligt, at BT går ind og køber en andel af Tele Danmark. Det ligger vel også i, at staten har fået den engelske investeringsbank N.M. Rotschild &amp; Sons og Den Danske Bank til at rådgive sig om et salg, siger en handler.
Flere andre handlere har onsdag hørt samme forlydender i markedet.
BT og Tele Danmark har et udvidet samarbejde, der bl.a. omfatter fælles-ejede selskaber i Sverige og Schweiz.
Hverken BT eller Tele Danmark vil kommentere rygterne.
- Carl Johan Corneliussen (+45) 33 96 96 57.
(c) Reuters Limited 1997.
