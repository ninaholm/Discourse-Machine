Bankers udlån faldt i april - Natbank.

KØBENHAVN, 22 maj (Reuter) - De danske pengeinstitutters samlede udlån faldt i april til 530,1 mia. kr. fra 537,6 ultimo marts, oplyser Nationalbanken.
I forhold til april 1996 er der tale om en stigning i udlånene på 16,3 pct.
De indenlandske erhvervsudlån faldt i april 1997 til 202,3 mia. kr. fra 208,8 mia. kr. måneden før, mens de ikke-erhvervsmæssige udlån faldt til 122,1 mia. kr. fra 124,9 mia. kr. måneden før.
Bankernes indlån steg i april til 671,1 mia. kr. i forhold til marts&apos; 666,5 mia. kr. I forhold til april 1996 er indlånene steget med ni pct.
- Per Bech Thomsen (+45) 33 96 96 56.
(c) Reuters Limited 1997.
