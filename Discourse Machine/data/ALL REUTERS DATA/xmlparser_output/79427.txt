AKTIEMARKED SES FORTSÆTTE UKLAR TENDENS TIRSDAG.

KØBENHAVN, 27 januar (Reuter) - Der er ikke forventning om, at tendensen i aktiemarkedet vil ændre sig væsentligt tirsdag, vurderer en handler på baggrund af mandagens handel, der sluttede i et plus, hvor der fra morgenstunden var ventet et minus.
- Det vil sandsynligvis blive et lige så uensartet marked i morgen som i dag. Der er ingen klare tendenser i øjeblikket. Markedet er forholdvis stille og afventende op til den kommende regnskabssæson, siger dealeren.
KFX-indekset sluttede dagen styrket med 0,39 pct. i 144,07. KFX februar futuren steg 0,45 pct. til 143,90.
(c) Reuters Limited 1997.
