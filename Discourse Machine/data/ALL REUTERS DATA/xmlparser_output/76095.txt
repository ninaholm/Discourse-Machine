ANGLO NORDIC HAR AFHÆNDET SINE INVESTERINGER.

KØBENHAVN, 30 august (Reuter) - Anglo Nordic Capital oplyser i sit halvårsregnskab, at selskabet har afhændet alle sine tidligere investeringer, hvorefter selskabets aktiver alene består af bankindeståender.
Det er således forklaringen på, at de finansielle poster i halvårsregnskabet viser et plus på 2.000 kr. mod et minus på 1,2 mio. kr. ved halvåret sidste år. I alt kom selskabet ud af halvåret med et resultat før skat på minus 0,3 mio. kr. mod et underskud på 2,2 mio. kr. efter første halvdel af 1995.
Anglo Nordic har per 31. juli 1996 skiftet ejerkreds. Det er den nye ledelses hensigt at investere i en eller flere større danske og udenlandske virksomheder, hedder det i meddelsen.
- På baggrund heraf forventer bestyrelsen, at resultatet i andet halvår vil udvise et mindre overskud. Resultatet for hele året forventes samlet at udviser et mindre underskud, skriver bestyrelsesformanden. (/pbt).
(c) Reuters Limited 1996.
