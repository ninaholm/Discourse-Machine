Unibank arrangerer CMO-udstedelse på 3,25 mia kr.

KØBENHAVN, 14 august (Reuter) - Collateralized Mortgage Obligations (CMO) Denmark foretager den 21. august sin tredje udstedelse af CMO-obligationer til en værdi af 3,25 mia. kr. med Unibank som arrangør, oplyser selskabet torsdag.
Alle CMO-obligationer vil blive registreret i Værdipapircentralen og noteret på Københavns Fondsbørs med første noteringsdag på udstedelsesdagen.
CMO&apos;er er obligationer udstedt på baggrund af en portefølje af realkreditobligationer således, at realkreditobligationernes egenskaber indenfor kreditrisiko, renterisiko, konverteringsrisiko og løbetid omfordeles på de forskellige CMO&apos;er, så de tilpasses investorernes behov.
- Jørn Nurkka (+45) 33 96 96 55.
(c) Reuters Limited 1997.
