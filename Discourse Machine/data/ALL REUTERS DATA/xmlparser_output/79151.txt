SAGA SER MARTS BRENT HANDLET TIL 22,00-23,50 USD.

KØBENHAVN, 17 januar (Reuter) - Det norske olieselskab forudser, at prisen for første måneds oliekontrakt - Brent olie til lastning i marts - vil bevæge sig imellem 22,00 og 23,50 dollar pr. tønde i den kommende uge. Det fremgår af selskabets ugentlige prisprognose.
Marts Brent handles i London til 22,85 dollar per tønde fredag eftermiddag.
Saga Petroleum ser få muligheder for at prisen kan stige markant i den kommende tid på trods af lave lagertal.
- Alligevel er der grund til at tro, at den prisdrivende effekt af meldinger om koldt vejr er aftaget en del. I New York faldt priserne på fyringsolie selv da der blev spået koldere vejr i weekenden, skriver Saga Petroleum. (/uha).
(c) Reuters Limited 1997.
