Lykketoft vil samarbejde til begge sider.

KØBENHAVN, 16 maj (Reuter) - Finansminister Mogens Lykketoft ønsker at samarbejde både til højre og venstre om den fremtidige økonomiske politik. Det sagde Lykketoft, da han torsdag mødte den konservative leder, Per Stig Møller, ved en duel i Århus om fremtidens samfund.
- Der er så meget, der kan udrettes med samarbejde til højre og venstre, sagde finansministeren, der beskyldte de konservative for at mangle mod til at samarbejde med regeringen.
Finansministeren henviste bl.a til, at de konservative ikke ville være med til at vedtage en ændring af afgifterne på blandt andet biler tidligere på året.
- Problemet er, at Per Stig Møller ikke tør klamre sig til end Venstre, lød det fra Lykketoft.
Per Stig Møller var generelt afvisende overfor finansministerens indirekte invitationer til samarbejde, så længde regeringen holder fast på også at samarbejde med det yderste venstrefløj.
- Der er ikke noget holdbart grundlag i regeringens samarbejde med Enhedslisten, sagde Per Stig Møller.
Direkte spurgt, om han vil acceptere Venstres leder Uffe Ellemann-Jensen som leder af en eventuelt kommende borgerlig regering sagde Per Stig Møller:
- Uffe er garanteret en god statsminister. Men hvem af os der skal være statsminister, afhænger af valgresultatet.
- Morten Bonde Pedersen (+45) 33 96 96 51.
(c) Reuters Limited 1997.
