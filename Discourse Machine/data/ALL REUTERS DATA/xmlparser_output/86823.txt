Totalbanken opjusterer resultatprognose for 1997.

KØBENHAVN, 18 august (Reuter) - Totalbanken opjusterer i sit regnskab for første halvår 1997 sin prognose for hele året.
- Samlet er det bankens forventning, at det ordinære resultat for 1997 vil blive bedre end tidligere antaget og resultere i et overskud før skat og ekstraordinære poster på ca. 16 mio. kr., skriver Totalbanken i halvårsmeddelelsen, der blev fremsendt til Fondsbørsen mandag.
I sin hidtidige prognose for 1997 ventede ledelsen et bedre resultat end i 1996, hvor det blev til et resultat før skat på 11,1 mio. kr.
(c) Reuters Limited 1997.
