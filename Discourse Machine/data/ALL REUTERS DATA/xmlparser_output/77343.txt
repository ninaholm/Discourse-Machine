DANSKE AKTIER BEDRE END NORDISK 12 MDR GENNEMSNIT.

KØBENHAVN, 6 november (Reuter) - Det danske aktiemarked har klaret sig bedre over de seneste 12 måneder end gennemsnittet af de fem nordiske aktiebørser, viser den månedlige statistik fra børserne.
Det danske marked er steget 24,1 pct. det seneste år, mens gennemsnittet er 23,5 pct. Den lille islandske børs i Reykajvik topper med en stigning på hele 71,7 pct, mens den finske børs i Helsinki ligger i bunden med en stigning på 14,9 pct.
Den seneste måned har Fondsbørsen i København klaret sig lidt dårligere end gennemsnittet med en stigning på 2,4 pct., mens gennemsnittet er 2,5 pct.
Stockholm-børsen har klart den største omsætning med 11,7 mia. ecu i oktober, mens omsætningen i København er opgjort til 3,0 mia. ecu.
Stockholm-børsen har også den største omsætning på obligationsmarkedet. Her blev der omsat for 143,9 mia. ecu i oktober, mens der blev omsat for 81,5 mia. ecu i København. (/olm).
(c) Reuters Limited 1996.
