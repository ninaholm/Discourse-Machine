Presserunde - Erhverv torsdag 24 april.

Reuters står ikke inde for avisartiklernes nøjagtighed 1) Mens de norske og svenske myndigheder jagter SAS&apos; bonuskunder, er de danske myndigheder mere afventende. Det skyldes, at man i Danmark mener, at det er et internationalt problem og vil derfor, på trods af flere forespørgsler fra de kommunale skattemyndigheder, ikke skride ind indtil videre. Det er således op til de danske SAS-kunder, om de vil opgive bonus-rejserne på selvangivelsen eller ej. Told &amp; Skat har endnu ingen mulighed for at overvåge denne form for rejserabat. (Børsen side 1 og 3)
2) A. P. Møllers omsætning er blevet en af de største i Norden. Kun Statoil, Volvo og Ericsson er større end APM, hvis officielle omsætningstal er 77,4 mia. kr., men den reelle omsætning er snarere over 90 mia. kr. Som sløret løftes, åbenbares en langt større APM-omsætning, end nogen har turde drømme om. Volvos omsætning er 132,5 mia. kr., Ericssons 105,5 mia. kr. og Statoils 98,4 mia. kr. (Børsen side 1 og 6)
3) Det nære samarbejde mellem Danmarks to mejeri-giganter, MD Foods og Kløver Mælk knager i fugerne. MD Foods vil nu lægge sag an mod Kløver Mælk, fordi man mener, at Kløvers emballage til et nyt produkt ligger for tæt op ad MD Foods&apos; produkt Cheasy. Kløvers ledelse er forundret over beslutningen. (Børsen side 1 og 4)
(Presserunden er udarbejdet af Finansinformation).
(c) Reuters Limited 1997.
