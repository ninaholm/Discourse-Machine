GPV Industri overtager omsætning på 40 mio kr.

KØBENHAVN, 9 juli (Reuter) - GPV Elbau Electronics, der udfører GPV-koncernens elektronikproduktion, har indgået et strategisk samarbejde med Modulex, der via LMX er tilknyttet Lego-gruppen, oplyser GBV Industri onsdag.
- Samarbejdet indebærer, at GPV Elbau overtager Modulex&apos; elektronik-produktion, der i 1996 udgjorde en omsætning på lidt over 40 mio. kr., skriver selskabet i en meddelelse til Fondsbørsen.
Overtagelsen betyder ikke umiddelbart noget for selskabets forventninger, fremgår det.
(c) Reuters Limited 1997.
