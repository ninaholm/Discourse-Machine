Stadig positiv aktiestemning, KFX kan stige mandag.

KØBENHAVN, 7 marts (Reuter) - Selv om fredagen bød på et mindre fald på KFX-indekset, er stemningen stadig positiv, og det kan resultere i en ny stigning mandag, vurderer en aktiehandler.
- Faldet i dag skal ses på baggrund af den pæne stigning torsdag. Undertonen er fortsat god, og USA reagerer positivt på de amerikanske ledighedstal, der kom 14.30. Så det kan igen blive en god dag på mandag, siger dealeren.
KFX-indekset faldt fredag med 0,29 point til 158,14 efter en stigning torsdag på 2,79 point.
(c) Reuters Limited 1997.
