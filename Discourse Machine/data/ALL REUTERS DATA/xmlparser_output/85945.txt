Ny linie forlænger tidligere samarbejde - Maersk.

KØBENHAVN, 22 juli (Reuter) - Samarbejdet mellem A. P. Møller Gruppens Maersk Line, amerikanske Sea-Land og hollandsk-britiske P&amp;O Nedlloyd om en ny direkte linie mellem Nordeuropa og Canada ligger i forlængelse af det hidtidige samarbejde mellem rederierne, når det gælder trafikken til Canada. Det oplyser prokurist Jesper Kjædegaard fra Maersk Line.
Ifølge Jesper Kjædegaard udvides samarbejdet til at gælde anløb af Montreal for at reducere enhedsomkostningerne på fragt til den canadiske by.
- Vi starter besejlingen af Montreal for at reducere enhedsomkostninger til området omkring byen. De har været ret høje, da vi hidtil har skullet køre fragten ind via Halifax, oplyser Jesper Kjædegaard til Reuters Finans.
Han oplyser, at Maersk Line står for to af de tre skibe, der skal besejle den nye rute, mens SeaLand står for det sidste. P&amp;O Nedlloyd lejer sig ind på skibene.
- Stig Ørskov Pedersen (+45) 33 96 96 59.
(c) Reuters Limited 1997.
