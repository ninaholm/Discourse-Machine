<?xml version="1.0" encoding="UTF-8"?>

<newsitem date="1997-05-14" id="root" itemid="83687" xml:lang="da">
<title></title>
<headline> Danske realkreditpapirer ej for dyre - Nykredit B. </headline>
<byline></byline>
<dateline></dateline>
<text>
<p> KØBENHAVN, 14 maj (Reuter) - Danske realkreditobligationer er ikke dyre set i forhold til udenlandske realkreditobligationer. Det konkluderer afdelingsdirektør Anders Brusendorff og chefanalytiker Birger Durhuus fra Nykredit Bank i en analyse, der er offentliggjort i Københavns Fondsbørs Månedsprapport. </p>
<p> - Der er ikke grundlag for at konkludere, at danske realkreditobligationer - selv efter den seneste tids renteindsnævring - er specielt dyre set i en international sammenligning, skriver de to Nykredit-økonmomer. </p>
<p> Analysen er foretaget, fordi realkreditobligationerne ifølge Nykredit Bank efter den seneste tids indsnævring af renteforskellen til statsobligationer anses for relativt dyre i henhold til de fleste gængse modelberegninger. </p>
<p> Men sammenlignet med tyske, svenske og amerikanske realkreditobligationer giver de danske realkreditpapirer stadig en relativ høj merrente i forhold til de toneangivende statsobligationer. </p>
<p> - Sammenlignet med tyske Pfandbriefe er merforrentningen på danske realkreditobligationer relativ høj. Sammenlignet med Jumbo-obligationer er merforrentningen meget høj, hedder det i analysen. </p>
<p> Jumbo-obligationer er tyske realkreditobligationer, der opfylder krav om minimum cirkulerende mængde og market-maker ordning. Disse krav er indført for øge likviditeten i markedet for tyske realkreditobligationer. </p>
<p> Sammenlignet med amerikanske realkreditbaserede obligationer er den danske merrente kun marginalt større, viser analysen. </p>
<p> - Sammenlignet med svenske realkreditobligationer er merforrentningen på danske realkreditobligationer beskeden. Med hensyn til svenske realkreditobligationer bør det noteres, at disse som de eneste af de sammenlignede har været udsat for decideret kreditkrise, hvilket kan være medvirkende til den høje merforrentning, skriver Anders Brusendorff og Birger Durhuus. </p>
<p> Sammenligningen er foretaget på det optionskorrigerede rentespænd mellem de længste danske realkreditobligationer og den toneangivende statsobligation. At sammenligningen ikke sker på den direkte renteforskel mellem de toneangivende realkreditpapirer, 6 pct. 2026, og statens 8 pct. 2006, skyldes, at obligationerne bliver mere sammenlignlige når der korrigeres for, at danske realkreditobligationerne - i modsætning til de udenlandske realkreditobligationere - er konverterbare. </p>
<p> - Værdien af konverteringsretten skal trækkes fra i spændet (mellem 6 pct. 2026 realkredit og statens 8 pct. 2006, red.). Det gør man i Danmark via nogle optionsmodeller. Derudover korrigeres der for forskellen i varigheden i den optionskorrigerede renteforskel, forklarer Birger Durhuus. </p>
<p> Ifølge Nykredit Bank er det optionskorrigerede rentespænd i årets første kvartal indsnævret til 0,4 pct.point fra ca. 0,5 pct.point. </p>
<p> Onsdag formiddag er renteforskelllen mellem statens 8 pct. 2006 og realkredittens 6 pct. 2026 107 rentepunkter. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-14"></editdetail></code></codes>
<codes class="bip:topics:1.0">
<code code="FORKR">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="I81501">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="I8150103">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-05-14"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-05-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>