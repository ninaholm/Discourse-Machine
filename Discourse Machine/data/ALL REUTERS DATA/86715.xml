<?xml version="1.0" encoding="UTF-8"?>

<newsitem date="1997-08-14" id="root" itemid="86715" xml:lang="da">
<title></title>
<headline> Påstande om intern magtkamp i K afvises - Engell. </headline>
<byline></byline>
<dateline></dateline>
<text>
<p> KØBENHAVN, 14 august (Reuter) - Der er ingen intern magtkamp hos de konservative (K) mellem den nuværende leder af partiet, Per Stig Møllers fløj og folkene omkring den tidligere frontfigur, Hans Engell, om hvem der efter et eventuelt konservativt valgnederlag skal lede partiet. Det afviser den siddende gruppeformand Hans Engell torsdag efter diverse forlydender i de seneste dage. </p>
<p> - I vores parti foregår der en demokratisk proces, hvor der op til landsrådsmødet i næste måned føres valgkamp om posterne som næstformænd i partiet. Der skal blandt foreløbigt fire kandidater vælges to næstformænd. At der skulle være et raffineret konservativt magtspil i gang, må jeg afvise, siger Engell. </p>
<p> Forlydender om en eventuel magtkamp blev startet af Ugebrevet Mandag Morgen i en artikel skrevet af Erik Meier Carlsen. Heri blev det påstået, at Engell-fløjen ville bruge et ventet konservativt valgnederlag næste år til at genvinde den fulde magt med partiet, og at Per Stig Møller med begrundelse i den manglende vælgertække ville blive fjernet. </p>
<p> Omvendt, påstod Mandag Morgen, forsøger folkene omkring Per Stig Møller at positionere sig forud for den forventede magtkamp. Det er baggrunden for uroen omkring valg af næstformænd, fordi de to nuværende, Frederiksbergs borgmester John Winther og Erling Aaskov fra Rødding, begge støtter Per Stig Møller, mens deres to modkandidater Bodil Tang Kristensen, Varde, og Helle Tving Villandsen, Frederiksborg, støtter Hans Engell. </p>
<p> Problemet for Per Stig Møller er, stadig ifølge Mandag Morgen, at Engell-fløjen sidder på magten i partiapparatet med generalsekretær Peter Sterup og informationschefen Erik Skov Pedersen. Det kan derfor blive svært for den nuværende partileder at komme af med dem efter valget, hvis det lykkes Hans Engell at få valgt de to kvinder ind i forretningsudvalget. </p>
<p> Efter det konservative gruppemøde torsdag afviste Per Stig Møller at kommentere disse forlydender, men henviste til Hans Engell. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-14"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>