<?xml version="1.0" encoding="UTF-8"?>

<newsitem date="1997-06-03" id="root" itemid="84401" xml:lang="da">
<title></title>
<headline> Øgede PR-udgifter trak ned hos Carlsberg - adm dir. </headline>
<byline></byline>
<dateline></dateline>
<text>
<p> KØBENHAVN, 3 juni (Reuter) - Carlsberg kom ud af de første seks måneder af regnskabsåret 1996/97 med en fremgang i omsætningen på godt otte pct. til 9.214 mio. kr., men fremgangen smittede ikke i samme grad af på den primære drift, som blev på stort set samme niveau som året før. Det uændrede resultat kan primært tilskrives øgede markedsføringsomkostninger, oplyser bryggeriets adm. direktør Flemming Lindeløv til Reuters Finans tirsdag. </p>
<p> - Det er ikke en enkelte ting, der har trukket ned i det primære resultat. Det er dog primært markedsføringsomkostningerne som er større end sidste år, siger Flemming Lindeløv. </p>
<p> Han tilføjer, at de øgede markedsføringsomkostninger ventes af give afkast om et til fire år, alt afhængigt af, hvilke markeder der er investeret på. </p>
<p> Carlsberg fik et primært resultat på 532 mio. kr. mod 530 mio. kr. i samme peride året før. </p>
<p> - På hjemmemarkedet venter vi et afkast af investeringerne inden for et år, mens vi på nogle af de udenlandske markeder opererer med en tidshorisont på op til fire år, siger Flemming Lindeløv, og tilføjer, at det specielt er Fjernøsten og Østeuropa hvor bryggeriet har investeret. </p>
<p> I Fjernøsten er det primært det kinesiske marked, som fortsat koster koncernen penge. </p>
<p> - Det kinesiske marked er nyt, og det er nu der skal investeres på markedet, og det har vi så valgt at gøre, fortsætter han. </p>
<p> Koncernchefen ønsker dog ikke at komme nærmere ind på den resultatmæssige udvikling i de forskellige regioner men tilføjer, at der har været pæn fremgang mange steder. </p>
<p> På hjemmemarkedet har bryggeriet valgt at koncentrere sig omkring salget af mærkevareøl, og har neddroslet engagementet på discountmarkedet. </p>
<p> - Det er helt bevist, at vi har valgt den strategi. Vi vil ikke generere priskrig på det danske marked, forklarer Flemming Lindeløv. </p>
<p> Halvåret har ligeledes været præget af forberedelserne til en total omlægning af bryggeriets salgs-og distributionssystem, som ventes afsluttet ultimo 1999. </p>
<p> Omlægningen indebær bl.a opførelsen af to nye terminalbygninger. </p>
<p> - Omlægningerne ventes at koste os et trecifret million beløb inden de er overstået. Til gengæld venter vi besparelser på pæne to-cifrede millionbeløb årligt, siger Flemming Lindeløv. </p>
<p> Koncernchefen er godt tilfreds med tirsdagens halvårsresultat fra bryggeriet, som viste en vækst i resultatet før skat på 17 pct. til 870 mio. kr. </p>
<p> - Jeg syntes, at det er et pænt regnskab, som vi offentliggjorde i dag, også på baggrund af de finansielle indtægter, som er pæne, men dem kan vi givetvis ikke gentage i andet halvår, siger Flemming Lindeløv. </p>
<p> De finansielle indtæger bidrog i de første seks måneder af regnskabsåret med 338 mio. kr. mod 211 mio. kr. i samme periode året før. </p>
<p> Carlsberg forventer i regnskabsåret 1996/97 et overskud før skat nogenlunde på niveau med det tilsvarende resultat i 1995/96. Det fremgår af koncernens regnskab, der blev fremlagt tirsdag. </p>
<p> - For indeværende regnskabår forventer Carlsberg - ikke mindst på grund af udviklingen i finansindtægterne - et resultat før skat på nogenlunde samme niveau som sidste år. Dette er dog betinget af, at de nugældende valutakurser og renteforhold kan fastholdes regnskabsåret ud, skriver Carlsberg. </p>
<p> I 1995/96 fik koncernen et overskud før skat på 1.570 mio. kr. </p>
<p> - Jørn Nurkka (+45) 33 96 96 55. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<codes class="bip:topics:1.0">
<code code="DFOBRY">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="I427">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>