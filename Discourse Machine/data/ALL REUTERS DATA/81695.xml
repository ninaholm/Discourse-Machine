<?xml version="1.0" encoding="UTF-8"?>

<newsitem date="1997-03-18" id="root" itemid="81695" xml:lang="da">
<title></title>
<headline> Evt lov-tab ej med i Tele DK-prognose - Würtzen. </headline>
<byline></byline>
<dateline></dateline>
<text>
<p> KØBENHAVN, 18 marts (Reuter) - I sine forventninger til 1997 har Tele Danmark ikke medregnet de tab, koncernen risikerer, hvis regeringens forslag til en ny telelov bliver vedtaget. Det sagde adm. direktør, Hans Würtzen til Reuters Finans efter et pressemøde tirsdag i København i forbindelse med koncernens 1996-regnskab. </p>
<p> - Vi kan ikke indregne noget, vi endnu ikke kender størrelsen af, sagde Hans Würtzen. </p>
<p> Det står hen i det uvisse, hvor store tab, Tele Danmark risikerer, hvis loven bliver vedtaget i sin nuværende form. </p>
<p> Telekommunikations-forbundet, hvor en stor del af Tele Danmarks godt 16.500 ansatte er organiseret, har oplyst, at Tele Danmark risikerer at tabe omkring een mia. kr. årligt som en konsekvens af loven. Ifølge forbundet bygger tallet på koncernens egne beregninger. </p>
<p> Og Tele Danmarks bestyrelsesformand, Knud Heinesen, har tidligere udtalt til Reuters Finans, at det drejer sig om &quot;betragtelige tab&quot;. </p>
<p> Det er samtrafik-aftalerne, der bestemmer, hvor meget fremmede teleselskaber skal betale for at bruge Tele Danmarks net, der kan koste den tidligere statsmastodont. </p>
<p> Siden Telekommunikations-forbundet og Knud Heinesen udtalte sig om lovforslagets konsekvenser, har regeringen justeret på det. </p>
<p> Og adm. direktør Hans Würtzen afviser tirsdag at kommentere de to udtalelser. </p>
<p> - Det har jeg også læst i et blad, lyder hans eneste kommentar. </p>
<p> Det fremgår ikke af Tele Danmarks 1996-regnskab, om koncernen vil nedjustere sine resultat-forventninger, hvis loven bliver gennemført. </p>
<p> Koncern-ledelsen nøjes med at skrive, at: </p>
<p> - Forhold, der kan medføre, at de realiserede resultater afviger væsentligt fra ovennævnte forventninger, er blandt andet ændringer i dansk regulering og EU-regulering - herunder særligt forestående ændringer i lovgivningen vedrørende samtrafik, der ventes gældende fra medio 1997. </p>
<p> Tele Danmark fik i 1996 et nettoresultat på 3,1 mia. kr. mod 3,5 mia. kr. i 1995. For 1997 forventer telekoncernen et bedre nettoresultat end for 1996. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-18"></editdetail></code></codes>
<codes class="bip:topics:1.0">
<code code="TELDAN">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-18"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>