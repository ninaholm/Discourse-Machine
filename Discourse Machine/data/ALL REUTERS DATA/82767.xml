<?xml version="1.0" encoding="UTF-8"?>

<newsitem date="1997-04-18" id="root" itemid="82767" xml:lang="da">
<title></title>
<headline> S, K og V for fleksibilitet i EU - ordførere. </headline>
<byline></byline>
<dateline></dateline>
<text>
<p> KØBENHAVN, 18 april (Reuter) - Både Socialdemokratiet, de konservative og Venstre går ind for en vis fleksibilitet i EU-samarbejdet. Det sagde ordførerne for de to partier under en debat om EU&apos;s regeringskonference i Folketinget fredag. </p>
<p> - Vi er tilhængere af fleksibilitet. Skal udviklingen i EU ikke gå i stå, må vi tillade, at andre kan gå videre sammen, hvis alle landene ikke kan nå til enighed, sagde de konservatives EU-ordfører, Kent Kirk. </p>
<p> Han mener, at en gruppe lande kan gå videre med et initiativ, så længe de udgør et kvalificeret flertal. </p>
<p> Socialdemokratiets EU-ordfører, Ove Fich, sagde også, at der er brug for &quot;en vis grad af fleksibilitet&quot;. </p>
<p> - Med endnu flere og endnu mere forskellige EU-lande i fremtiden, vil der givetvis - måske især indenfor det retlige samarbejde - opstå situationer, hvor ikke alle lande kan eller vil være med i et samarbejde. Her er det rimeligt, at en mindre gruppe af lande kan gå videre, under den klare forudsætning, at det ikke er til skade for andre, samt at alle lande har ret til at tilslutte sig, sagde Ove Fich. </p>
<p> Også Venstres EU-ordfører, Charlotte Antonsen, tilsluttede sig fleksibilitetsprincippet. </p>
<p> Netop spørgsmålet om fleksibilitet blev drøftet på en konference i sidste måned på Christiansborg med deltagelse af Folketingets Europaudvalg og EU-forhandlerne fra Danmark, Tyskland, Frankring og England. </p>
<p> Forud for konferencen havde Tyskland og Frankrig præsenteret de øvrige lande for fleksibilitetsprincippet, som de to landes forhandlere også klart talte for. </p>
<p> Englands forhandler var derimod direkte imod fleksibilitetsprincippet, mens den danske chefforhandler, Niels Ersbøll, var mere nølende. </p>
<p> Under fredagens debat kritiserede SF regeringen, fordi den ikke klart har meldt ud med et dansk standpunkt til fleksibilitets-spørgsmålet. </p>
<p> - Danmark har haft en tilbagelænet holdning til fleksibilitets-spørgsmålet. Men jeg håber, at Danmark kan melde klart ud på området, sagde Steen Gade. </p>
<p> Han tilføjede, at SF også kan gå ind for fleksibilitet på nogle områder. </p>
<p> - På kultur, sundhed og forskning skal der være fleksibilitet, sagde han, og tilføjede, at også på miljøområdet skal det være muligt for en gruppe lande, at vedtage højere standarder end de, der er vedtaget i EU. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-18"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-18"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-04-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>