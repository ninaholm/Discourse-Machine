<?xml version="1.0" encoding="UTF-8"?>

<newsitem date="1997-05-13" id="root" itemid="83646" xml:lang="da">
<title></title>
<headline> Betalingsbalance-minus skræmmer ikke - økonomer. </headline>
<byline></byline>
<dateline></dateline>
<text>
<p> KØBENHAVN, 13 maj (Reuter) - Et minus på 3,9 mia. kr. på betalingsbalancens løbende poster i marts skræmmer ikke umiddelbart danske økonomer. Men får dem til at løfte øjenbrynene med hensyn til udviklingen i april. Det fremgår af kommentarerne efter tirsdagens betalingsbalancestatistik fra Nationalbanken, der viste et underskud på betalingsbalancens løbende poster i marts på 3.871 mio. kr. mod et beskedent overskud på 10 mio. kr. i samme måned sidste år. </p>
<p> Meldingen om et marts-underskud kommer kun dagen efter, at Danmarks Statistik mandag offentliggjorde et bedre end ventet betalingsbalanceoverskud på 2,9 mia. kr. i februar. </p>
<p> Tal som ifølge Morgenavisen Jyllands-Posten fik finansminister Mogens Lykketoft (S) til at afvise, at der er et akut behov for nye økonomiske stramninger i resten af 1997. </p>
<p> I Den Danske Bank opfordrer cheføkonom Jørgen Birger Chistensen til en varsom omgang med tallene fra Nationalbanken. Han henviser blandt andet til, at påsken i år faldt i marts. </p>
<p> - Men er tallene udtryk for en reel udvikling, er det bekymrende. Indtil videre må vi dog styre bekymringen, siger Jørgen Birger Christensen til Reuters Finans. </p>
<p> Han henviser samtidig til, at vækstraten i danskernes rejseforbrug ifølge de nye tal ikke fortsætter op. </p>
<p> Det er specielt opgørelsen af varehandelen med udlandet, der er årsag til den negative udvikling. Der var i marts et kun overskud på 1.351 mio. kr. mod 3.810 mio. kr. i samme periode sidste år. En udvikling Jørgen Birger Christensen venter vil slå igennem på marts-tallene fra Danmarks Statistik, der ventes offentliggjort 4. juni. </p>
<p> Hos Codan Bank er cheføkonom Niels Jørgen Larsen enig i, at påsken må have påvirket Nationalbankens betalingsbalancetal for marts ekstraordinært. </p>
<p> I lyset af forventninger om positive bidrag fra svineeksporten i april og maj venter Niels Jørgen Larsen dog ikke, at en svagere udvikling igen vil vise sig i de næste måneder. </p>
<p> Begge økonomer påpeger, at Nationalbankens april-tal bør vise et betydeligt større overskud på varehandlen, hvis ikke bekymringen for udviklingen på betalingsbalancen skal tage fart igen. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="E511">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>