<?xml version="1.0" encoding="UTF-8"?>

<newsitem date="1997-04-17" id="root" itemid="82741" xml:lang="da">
<title></title>
<headline> S parat til at bryde teleforlig - ordfører. </headline>
<byline></byline>
<dateline></dateline>
<text>
<p> KØBENHAVN, 17 april (Reuter) - Socialdemokratiet er parat til at bryde det såkaldte teleforlig, hvis Venstre ikke vil acceptere de øvrige forligspartiers fortolkning af det høringssvar, der er på vej fra EU. </p>
<p> Det siger Socialdemokratiets teleordfører, Sonja Mikkelsen, til Reuters Finans torsdag. </p>
<p> Forhandlingerne om en lovpakke for et liberaliseret telemarked brød sammen før påske, fordi Venstre er uenig med de øvrige forligspartier (de konservative, CD, de Radikale, Socialdemokratiet og SF). </p>
<p> Venstre mener, at de øvrige partiers holdning strider mod et EU-direktiv, der ligger færdigt til maj. De øvrige partier mener omvendt, at Venstres holdning strider mod EU-direktivet. </p>
<p> Senest d. 24. april vil EU-Kommissionen komme med sin afgørelse på sagen. Venstres tele-ordfører, Jens Løgstrup Madsen, venter dog ikke et entydigt svar fra Bruxelles. </p>
<p> - Når vi kender EU&apos;s svar, står vi i en ny forhandlingssituation. Så skal alle forligspartierne blive enige om ændringer til det lovforslag, de øvrige partier i dag er enige om, sagde han til Reuters Finans d. 8. april. </p>
<p> Den fortolkning er Sonja Mikkelsen ikke enig i. </p>
<p> - Hvis EU ikke kommer med et entydigt svar, må Venstre bøje sig for flertallets fortolkning. Ellers må vi bryde forliget, og vedtage regeringens lovforslag udenom Venstre, siger hun torsdag til Reuters Finans. </p>
<p> Sonja Mikkelsen tilføjer dog, at hun venter et entydigt svar fra kommissionen. </p>
<p> De fem forligspartier, der er uenige med Venstre, udgør et flertal i Folketinget. Men fordi alle seks partier har indgået forlig, ville de ikke vedtage forslaget uden Venstre, da forhandlingerne brød sammen. </p>
<p> Striden mellem Venstre og de øvrige forligspartier står om, hvordan det danske telemarked skal defineres. Venstre mener, at det danske marked skal defineres som ét sammenhængende marked. </p>
<p> Dermed bliver Tele Danmark den eneste dominerende operatør, og dermed det eneste selskab, der skal underlægges kravene i den kommende lov om at give konkurrenterne adgang til sit ledningsnet til priser, der er bestemt af de faktiske omkostninger. </p>
<p> De øvrige forligspartier mener til gengæld, at mobiltelefoni og fastnet-telefoni er to adskilte markeder. </p>
<p> Ud fra den definition får både Sonofon og Tele Danmark status af dominerende operatører på mobiltelefonområdet. Og dermed skal de begge pålægges lovens krav om at give konkurrenterne adgang til deres mobil-sendenet på lempelige vilkår. </p>
<p> Sonofon sidder på ca. 40 pct. af det danske mobilmarked. En dominerende operatør er ifølge lovforslaget et selskab, der sidder på mere end 25 pct. af markedet. På almindelig fastnet-telefoni er Tele Danmark i dag eneste dominerende operatør. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<codes class="bip:topics:1.0">
<code code="I7902">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>