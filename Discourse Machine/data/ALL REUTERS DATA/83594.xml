<?xml version="1.0" encoding="UTF-8"?>

<newsitem date="1997-05-13" id="root" itemid="83594" xml:lang="da">
<title></title>
<headline> Finansråd efterlyser langsigtet erhvervspolitik. </headline>
<byline></byline>
<dateline></dateline>
<text>
<p> KØBENHAVN, 13 maj (Reuter) - Pengeinstitutternes brancheforening, Finansrådet, efterlyser nu en langsigtet erhvervspoltik, der kan sikre de danske virksomheders konkurrencevne. </p>
<p> - Af hensyn til den stigende forsørgerbyrde i starten af næste århundrede er det for et land som Danmark med betalingsbalanceoverskud ved forholdsvis lave investerings-og opsparingskvoter vigtigt at få gennemført strukturelle reformer, som forbedrer konkurrenceevnen og øger opsparingen og investeringerne, hedder det i analysen Privates Opsparing i Danmark, som Finansrådet har lavet. </p>
<p> I analysen, som blev offentliggjort på et seminar for finansjournalister i Nyborg, henvises der til, at milliardformuerne i pensionskasser og livsforsikringsselskaber kan blive en tidsindstillet bombe under dansk økonomi. </p>
<p> Finansrådet opstiller to scenarier for, hvordan problemet kan løses. </p>
<p> - For det første kan den øgede opsparing kanaliseres over i øgede investeringer, som medfører en vækst i kapitalapparatet og i produktiviteten, så der kan frembringes et større vareudbud i fremtiden, hedder det. </p>
<p> Men den løsning kræver netop, at konkurrenceevnen er god. </p>
<p> I det andet scenarie peges der på, at Danmark kan forskyde forbrug i tid ved fortsat at have overskud på betalingsbalancen, så Danmark til sidst ender med at have penge tilgode i udlandet. </p>
<p> - Derved kan der skabes råderum for et acceptabelt underskud på betalingsbalancen, når de store årgange går på pension. På denne måde kan udlandet være med til at sikre, at forbruget i en periode kan overstige den indenlandske produktion, skriver Finansrådet. </p>
<p> Pengeinstitutternes forening kalder det afgørende, at opsparingen kanaliseres over i øgede investeringer, der skal sikre de fremtidige ekspansionsmuligheder, så realværdien af opsparingen sikres. </p>
<p> - Øgede investeringer gør det desuden muligt at sikre et fremtidigt højt beskæftigelsesniveau, samtidig med at store betalingsbalanceunderskud undgås, hedder det i analysen. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-13"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>