<?xml version="1.0" encoding="UTF-8"?>

<newsitem date="1997-04-23" id="root" itemid="82953" xml:lang="da">
<title></title>
<headline> Stor investor-interesse for 4 pct papirer - Spar N. </headline>
<byline></byline>
<dateline></dateline>
<text>
<p> KØBENHAVN, 22 april (Reuter) - Køen af investorer, der vil købe fire pct. obligationer er blevet længere på det seneste. Ikke mindst da der er risiko for, at mindsterenten til juni bliver hævet til fem pct. Det vurderer likviditetschef Peter Westphal fra Spar Nord. </p>
<p> - Vi har mærket en forøget interesse fra investorerne for fire pct. obligationer. Mange investorer ser det som en sidste chance for at få fat i papirerne. Desuden gør forholdene på rentemarkedet i øjeblikket, at det er blevet mere attraktivt at udstede fire pct. papirer frem for tidligere, siger Peter Westphal til Reuters Finans. </p>
<p> Han fremhæver, at det i øjeblikket er muligt at udstede fire pct. obligationerne til en højere bruttorente end statspapirene. </p>
<p> - Det er primært private danske investorer og institutionelle investorer, der køber obligationerne. Bankerne vil også sikre sig et lille lager for at kunne imødekomme interessen, siger Peter Westphal. </p>
<p> Sparekassen Nordjylland har selv benyttet sig af lejligheden, da den sammen med Deutsche Morgan Grenfell i sidste uge købte fire pct. obligationer af Deutsche Finance med henblik på videresalg. </p>
<p> Sparekassen Nordjylland har i alt arrangeret fire pct. lån for Deutsche Finance for ca. tre mia. kr. </p>
<p> Derimod tager tre af de store danske udstedere af erhvervslån, Øresundsforbindelsen, Øresundskonsortiet og Hypotekbanken udsigten til en mulig forhøjelse af mindsterenten med ophøjet ro. De planlægger ikke umiddelbart en massiv udstedelse af fire pct. obligationer op til den ordinære fastsættelse af mindsterenten i juni. </p>
<p> - Vi har en meget gunstig likviditetssituation i øjeblikket, så vi er ikke så aktive på lånemarkedet i øjeblikket. Vi forventer at komme igen i andet halvår af 1997, og så må vi se om det stadig er muligt at udbyde i fire pct. obligationer, siger likviditetschef Kaj V. Holm, der både repræsenterer Øresundsforbindelsen og Øresundskonsortiet til Reuters Finans. </p>
<p> I Hypotekbanken er holdningen nogenlunde ligeså afslappet. </p>
<p> - Vi lytter til efterspørgslen og reagerer på den. Men vi har ingen aktive planer om at udstede nogle nye trancher, siger kontorchef i Hypotekbanken, Marianne Ziirsen. </p>
<p> Øresundsforbindelsen og Øresundskonsortiet har på nuværende tidspunkt udstedt erhvervslån med en nominel rente på fire pct. for lidt over tre mia. kr., mens Hypotekbanken har udstedt papirer for godt 2,6 mia. kr. </p>
<p> Heller ikke Kommunekredit, der har udstedt for ca. tre mia. kr. i fire pct. stående inkonverterbare lån, ligger inde med nogle store planer de kommende måneder. </p>
<p> - I og med at vi er meget kundedrevne, og da vi ikke har mærket noget pres fra vores kunder på den type lån, så har vi heller ikke gjort os nogle overvejelser p.t., men det skal dog heller ikke afvises, at vi kan gøre det. Det er dog ikke noget, der ligger aktivt i vores forretning, siger kontorchef Jan Villadsen, Kommunekredit. </p>
<p> Mindsterenten beregnes ud fra den gennemsnitlige daglige effektive obligationsrente i perioden fra den 14. maj til den 13. juni. Hvis renten i gennemsnit i perioden ligger mellem 5,71 pct. og 6,85 pct., vil mindsterenten blive hævet til fem pct. Tirsdag var den gennemsnitlige effektive obligationsrente 5,58 pct. </p>
<p> Bliver mindsterenten hævet vil det højst sandsynligt betyde stop for udstedelsen af fire pct. obligationer, da de dermed ikke længere vil kunne opnå det blå stempel. </p>
<p> Hvis en udsteder mod forventning udsteder i en fire pct. serie, efter at mindsterenten er blevet hævet, vil det nemlig betyde, at hele serien bliver sortstemplet, og dermed ryger skattefordelen for den private investor. </p>
<p> I oktober 1996 blev mindsterenten ekstraordinært sænket til historisk lave fire pct., hvilket blev fastholdt ved den ordinære fastsættelse i december for første halvår 1997. </p>
<p> - Eva Elgaard Pedersen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-23"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-04-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>