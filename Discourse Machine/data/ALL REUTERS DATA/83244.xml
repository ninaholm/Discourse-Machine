<?xml version="1.0" encoding="UTF-8"?>

<newsitem date="1997-05-01" id="root" itemid="83244" xml:lang="da">
<title></title>
<headline> CSFB anbefaler varmt danske realkreditobligationer. </headline>
<byline></byline>
<dateline></dateline>
<text>
<p> KØBENHAVN, 1 maj (Reuter) - I sin seneste globale obligationsanalyse anbefaler investeringsbanken Credit Suisse First Boston (CSFB) danske realkreditobligationer på det varmeste. </p>
<p> - Realkreditobligationer er et oplagt alternativ til investorer med beholdning af danske statsobligationer. De giver et direkte højere afkast (over 100 bp), men har samme volatilitetsmønster og samme valutakursrisiko, skriver banken. </p>
<p> Risikoen ved at investere i de to obligationstyper er nærmest identisk, da erfaringen viser, at realkreditpapirerne de facto er statsgaranteret, mener CSFB. </p>
<p> Bankens analytikere anbefaler således, at man køber lange realkreditobligationer, 6 pct. 2026, og sælger statens 8 pct. 2006, da de forudser en indsnævring i renteforskellen mellem de to papirer. Den er i øjeblikket ca. 105 basispunkter og CSFB venter et fald til 75-80 bp. </p>
<p> Det gør de bl.a., fordi de venter, at udenlandske investorer fortsat bliver mere opmærsomme på de danske realkreditobligationer og medvirke til at gøre markedet mere likvidt. Analytikerne fremhæver i den forbindelse, at der eksisterer en aktiv future på 6 pct. 2026 realkreditobligationerne. </p>
<p> - Det giver mulighed for gearede investeringer i renteforskellen til statens benchmark, skriver CSFB. </p>
<p> Lanceringen af den fælles europæiske valuta i ØMU&apos;ens tredje fase samt Danmarks forbehold for deltagelse i dette samarbejde er ligeledes et godt argument for at købe danske realkreditobligationer, mener banken. </p>
<p> - ØMU&apos;ens forestående kan give et pludseligt løft i den internationale interesse for danske realkreditobligationer, da investorer kæmper for at finde &quot;nye europæiske markeder&quot;. Globale investorer med en aktiv fremadrettet strategi burde overveje mulighederne i dette marked, skriver CSFB&apos;s analytikere. </p>
<p> I årets første tre måneder har udenlandske investorer netto købt danske realkreditpapirer for 8,8 mia. kr. Til sammenligning har udlændinge solgt statspapirer for netto 13,6 mia. kr. </p>
<p> CSFB forventer, at udlændinges andel af danske realkreditobligationer i løbet af de næste par år stiger til omkring 15 pct. fra de nuværende fem pct. Udenlandske investorers ejerandel af danske statspapirer udgjorde i 1996 ca. 35 pct. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-01"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1997-05-01"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-05-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>