<?xml version="1.0" encoding="UTF-8"?>

<newsitem date="1996-10-22" id="root" itemid="77046" xml:lang="da">
<title></title>
<headline> BEDRE 1996-TRAFIK ÆNDRER IKKE PROGNOSE - KBH LUFT. </headline>
<byline></byline>
<dateline></dateline>
<text>
<p> KØBENHAVN, 22 oktober (Reuter) - Passagertrafikken gennem Københavns Lufthavn vil i 1996 blive bedre end forventet, men det ændrer ikke på den langsigtede trafikprognose, som selskabet fastlagde i sit prospekt tidligere på året. Det siger direktør Søren Peter Thorning fra Københavns Lufthavne til Reuters Finans. </p>
<p> - Det går godt, og månedstallene for juli og august er ligesom halvårstallene bedre end forventet. Men det får os ikke til at ændre på trafikprognosen, siger Søren Peter Thorning. </p>
<p> Københavns Lufthavne noterede i de første seks måneder en fremgang i passagerantallet på 7,8 pct. mod forventede 4,5 pct. for hele året, og udviklingen er fortsat i de efterfølgende måneder. I juli og august lå passagertallene hhv. 5,6 pct. og 5,1 pct. over de samme måneder sidste år. For de første otte måneder af 1996 ligger passagertallet 7,1 pct. over samme periode sidste år. </p>
<p> - Trafikprognosen bliver revurderet en gang hvert år, men vi vil ikke gøre det før, at vi har tal for udviklingen i hele 1996, siger Søren Peter Thorning. </p>
<p> Trafikprognosen for de kommende ti år lyder derfor fortsat på en stigning på 50 pct. til 24,2 mio. passagerer i år 2005. Københavns Lufthavne forventer på baggrund af den foreløbige udvikling i 1996 over 16 mio. passagerer gennem lufthavnen på Amager. </p>
<p> Københavns Lufthavne hævede fra det første prospekt i forbindelse med børsnoteringen i 1994 til det andet prospekt fra marts i år udgangspunktet for den langsigtede trafikprognose med en mio. passagerer, grundet en større passagerstigning fra 1994 til 1995 end først skønnet. </p>
<p> Søren Peter Thorning hefter sig ved især udviklingen i charter-og indenrigstrafikken, mens de nye lavprisselskaber endnu ikke slår igennem i statistikken. </p>
<p> - Virgin udvider nu med en yderligere afgang til Bruxelles, mens Debonair først startede for to uger siden. Det vil tage tid, inden det kan mærkes, siger lufthavnsdiretøren. </p>
<p> Københavns Lufthavne fastholder tilmed sin resultatprognose for hele 1996 fra halvårsmeddelelsen, der lød på et &quot;bedre resultat end i 1995, men at stigningstakten i resutatudviklingen for hele 1996 forventes at blive mere afdæmpet i forhold til stigningen fra 1994 til 1995&quot;. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-22"></editdetail></code></codes>
<codes class="bip:topics:1.0">
<code code="KOBLDK">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="I764">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1996-10-22"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-10-22"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-22"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>