<?xml version="1.0" encoding="UTF-8"?>

<newsitem date="1997-03-20" id="root" itemid="81868" xml:lang="da">
<title></title>
<headline> Natbanken ser risiko for minus på betalingsbalance. </headline>
<byline></byline>
<dateline></dateline>
<text>
<p> KØBENHAVN, 20 marts (Reuter) - Efter flere års fald blev overskuddet på betalingsbalancen i 1996 stabiliseret. Men Nationalbanken advarer i sin årsberetning for 1996 i usædvanligt klare vendinger mod, at overskuddet nu er af en så beskeden størrelse, at det hurtigt kan forsvinde. </p>
<p> - Overskuddet på betalingsbalancens løbende poster er af en så beskeden størrelse, at det hurtigt kan forsvinde, skriver Nationalbanken i beretningen, der blev offentliggjort torsdag. </p>
<p> For at bevare overskuddet på betalingsbalancen må den indenlandske efterspørgsel ikke vokse væsentligt hurtigere end i udlandet. Den kraftige reduktion af betalingsbalanceoverskuddet siden 1993 har tydeligvis dokumenteret dette, påpeger Nationalbanken. </p>
<p> - Den danske udlandsgæld er stadig så stor, at det er af afgørende nødvendighed, at overskuddet på betalingsbalancen bevares på mindst det nuværende niveau, fortsætter banken. </p>
<p> Overskuddet på betalingsbalancen blev i 1996 fastholdt på omkring 11 mia. kr. Stabiliseringen skyldes dog i vid udstrækning nedbringelse af lagre efter en voldsom opbygningen under den såkaldte vækstpause i 1995. Det reducerede importen drastisk, hvilket forbedrede handelsbalancen og deraf betalingsbalancen. Det vil ifølge Nationalbanken ikke gentage sig i 1997. </p>
<p> - Dette understreger behovet for en afdæmpet udvikling i den øvrige indenlandske efterspørgsel, ikke mindst i lyset af usikkerheden om væksten i EU, skriver Nationalbanken. </p>
<p> Der er imidlertid ikke tvivl om udsigterne for fortsat vækst i den hjemlige økonomi. De danske husholdninger er generelt set velkonsoliderede efter store formuegevinster på fast ejendom, hvilket tillige har givet en meget høj forbrugertillid. Det taler for et fortsat stigende privatforbrug, slår Nationalbanken fast. </p>
<p> Alt tyder dermed på, at væksten i dansk økonomi også i 1997 vil ligge i den europæiske fortrop, da væksten på eksportmarkeder forventes at være stærkere i 1997 end i 1996. </p>
<p> - Med en antagelig stærkere vækst på eksportmarkederne og en fast indenlandsk efterspørgsel er grundlaget for en højere økonomisk vækst end i 1996 til stede, og der bliver formentlig også tale om en vækst i overkanten af væksten hos vore samhandelspartnere, skriver Nationalbanken. </p>
<p> I 1996 har der været en tendens til tab af markedsandele for de eksporterende danske industrivirksomheder. Det vil fortsætte, hvis ikke de danske lønstigninger bringes ned på niveau med udlandet, påpeger bankens økonomer. </p>
<p> - En bevarelse af konkurrenceevnen over for udlandet er betinget af, at lønudviklingen afdæmpes og bliver på linie med udviklingen hos vore samhandelspartnere, skriver Nationalbanken, der i 1997 forventer &quot;lave lønstigninger&quot; på de danske eksportmarkeder. </p>
<p> I 1996 var udviklingen i den danske eksport i modsætning til tidligere år noget svagere. Det tilskrives højere danske lønninger og en stærkere danske krone tilbage i 1995. Også i 1996 blev der fyldt forholdsvist mere i danskernes lønningsposer, men en svækkelse af den danske krone har betydet, at konkurrenceevnen er forbedret lidt. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<codes class="bip:topics:1.0">
<code code="NBKDEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="I81401">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="E511">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>