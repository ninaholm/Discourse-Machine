<?xml version="1.0" encoding="UTF-8"?>

<newsitem date="1996-11-12" id="root" itemid="77446" xml:lang="da">
<title></title>
<headline> ANALYTIKERE SER NOVO-OVERSKUD STIGE 12 PCT (RPT). </headline>
<byline></byline>
<dateline></dateline>
<text>
<p> KØBENHAVN, 12 november (Reuter) - Novo Nordisk vil for de første ni måneder af 1996 fortsat kunne fremvise vækstrater, der lever op til koncernens egen målsætning om en stigning i resultat af den primære drift samt resultat før skat på 10-15 pct. i forhold til 1995. Det viser en rundspørge blandt medico-analytikere, som Reuters Finans har foretaget. Novo Nordisk fremlægger kvartalsregnskab onsdag den 13. november. </p>
<p> Resultatet af den primære drift forventes at stige med 11 pct. til 1.748 mio. kr. mod 1.576 mio. kr. i samme periode sidste år. </p>
<p> Resultatet før skat skønnes dog at vise en marginalt højere vækstrate med 12 pct. til 1.852 mio. kr. Omsætningen ses at stige med moderate 4 pct. til 10.670 mio. kr. </p>
<p> Der hersker relativ stor enighed blandt analytikerkorpset, da intervallet for de afgivne bud på resultatet før skat svinger mellem 1.817 til 1.890 mio. kr. For resultatet af den primære drift er intervallet 1.726-1.785 mio. kr. </p>
<p> Udviklingen er derimod mere uensartet, når det gælder det isolerede kvartalsregnskab. De finansielle poster skiller sig ud, da de ikke længere ses at bidrage til bundresultatet i samme grad som tidligere. </p>
<p> Derfor forventer analytikerne, at tredje kvartals primære drift vil generere et overskud, der ligger 16 pct. over sidste år, men resultatet før skat vil være stort set uændret grundet et fald i de finansielle poster. </p>
<p> Analytikerne tror dog ikke på, at tredje kvartal vil kunne matche det stærke andet kvartal, der overraskede aktiemarkedet, og som kvitterede med at sætte aktien op. </p>
<p> Derfor sættes resultaterne for tredje kvartal fem og otte pct. under andet kvartal for hhv. den primære drift og overskuddet før skat. Af samme grund varsler en gentagelse af resultatet for andet kvartal i tredje kvartal en ny positiv kursreaktion. </p>
<p> Analytikerne ser generelt trygt på udviklingen i Novo Nordisk, og hæfter sig kun ved følgende usikkerhedsmomenter inden regnskabsaflæggelsen på onsdag. </p>
<p> - Eventuelle udmeldinger om udviklingen i Novo Nordisks markedsandele i USA, hvor konkurrenten Eli Lilly i modsætning til Europa er førende på insulinområdet. </p>
<p> - Væksten i omsætningen er moderat som følge af Novo Nordisk fokuseringsstrategi, der har betydet frasalg af forretningsområderne med de laveste driftsmarginaler. Det er spørgsmålet, om Novo Nordisk nu har organisationen så meget på plads, at væksten i omsætningen kan tage fart. </p>
<p> - Omkostninger i forbindelse med den annoncerede spareplan, der skal skære stabsomkostninger med 400 mio. kr. i løbet af to år. Eventuelle fratrædelsesgodtgørelser og andre engangsomkostninger, der estimeres til 50-100 mio. kr. ses fordelt over et par kvartaler eller tre, hvorved belastningen næppe kan observeres. </p>
<p> - Salget af det antidepressive præparat Seroxat/Paxil i Norden, hvor Novo Nordisk selv står for salg og markedsføring. SmithKline Beecham har rettighederne til salget af Novo Nordisks &quot;lykkepille&quot; udenfor Norden. Salget viser meget store væksrater - 54 pct. i tredje kvartal på årsbasis og 42 pct. for de første ni måneder. </p>
<p> - Enzym-aktiviteterne har gennem længere tid været presset som følge en massiv priskonkurrence. Den igangværende konsolidering indenfor sektoren letter på prispresset. Der sås i halvårsregnskabs-meddelelsen tegn på forbedringer. </p>
<p> - Norditropin, det humane væksthormon har fået konkurrence fra et nyt produkt, hvilket kan virke hæmmende på salgsfremgangen. </p>
<p> - Der er tilmed positive forventninger til salgsfremgangen af NovoSeven, et præparat til behandling af alvorlige blødninger. </p>
<p> - Valutaudsving, hvor især den svækkede japanske yen har indflydelse på resultatet. Det skyldes, at Novo Nordisk med produktion i USA delvist har neutraliseret sårbarheden over for den volatile amerikanske valuta. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-12"></editdetail></code></codes>
<codes class="bip:topics:1.0">
<code code="NOVO">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-11-12"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>