<?xml version="1.0" encoding="UTF-8"?>

<newsitem date="1997-08-13" id="root" itemid="86610" xml:lang="da">
<title></title>
<headline> DCS 1800 nettet er i drift og benyttes - Tele DK. </headline>
<byline></byline>
<dateline></dateline>
<text>
<p> KØBENHAVN, 13 august (Reuter) - Tele Danmark har sat sit DCS 1800 system i drift. Samtidig har selskabet kunnet registrere, at netværket benyttes af turister, som har en DCS 1800 mobiltelefon. </p>
<p> - Nettet er i drift, og vi har allerede lavet en kommerciel aftale med det engelske teleselskab Orange, så deres kunder kan benytte vores net, og det har vi registreret, at de gør. For os er der grundlæggende bare tale om en kapacitetsudvidelse, siger John Jørgensen, der er informationschef i Tele Danmark Mobil, til Reuters. </p>
<p> Tele Danmark samarbejder i forvejen med Orange om en DCS 1800 licens i Østrig i fælleskabet Connect. </p>
<p> På vej er kommercielle aftaler om gensidig brug af DCS 1800 net med engelske Mercury og tyske E-plus. </p>
<p> Det nye system, som i bund og grund er en kapacitetsudvidelse i byerne oven på GSM 900 systemet og faktisk også kaldes GSM 1800, er udbygget og installeret i København, Roskilde, som var testby, Odense, Århus og Ålborg. </p>
<p> Alligevel venter Tele Danmark med at sælge abonnementer til danske forbrugere. Det er der to grunde til. For det første skal der være driftssikre kombitelefoner på markedet. Det er dem, som på engelsk kaldes dual band og kan skifte automatisk mellem GSM 900 og det nye GSM 1800. </p>
<p> Det fungerer ved, at man automatisk i byerne, hvor der er behov for stor kapacitet, ringer på GSM 1800, som kun rækker mellem to og 10 km. Når man kommer ud af byerne, skifter telefonen automatisk til GSM 900, der fra hver mast rækker mellem fire og 20 km. </p>
<p> Disse nye kombitelefoner er begyndt at komme på markedet, men endnu ikke i stort antal nok til, at Tele Danmark vil begynde at sælge abonnementer. </p>
<p> Det andet, som er vigtigt for Tele Danmark, når de skal til at sælge abonnementer og kombitelefoner, er tidspunktet. </p>
<p> Inden årets udgang vil der være fire telefonselskaber, der sælger GSM 1800 abonnementer. Det er de fire, som af Telestyrelsen har fået licens til det. De fire er udover Tele Danmark svenske Telia, det France Telecom ejede Mobilix og GN Store Nords Sonofon. Men i modsætning til Tele Danmark, er de andre selskaber ikke færdige med at opbygge deres GSM 1800 net. Det skal de være inden nytår. Indtil videre forlyder det, at de er klar til julesalget. </p>
<p> Men Tele Danmark vil ikke nødvendigvis vente med at sælge GSM 1800 abonnementer og tilhørende kombitelefoner til juledagene. </p>
<p> - Vi har ikke noget hastværk, men jeg tror, at vi begynder salget i det sene efterår før julesalget, siger John Jørgensen. Vurderingen lyder på november. </p>
<p> Tele Danmark sidder i dag på lige godt 50 pct. af GSM 900 markedet. Sonofon sidder med resten. Begge har oplyst, at de vil kæmpe hårdt for at beholde deres markedsandele. </p>
<p> Tele Danmarks GSM 1800 netværk vil med udgangen af 1999 dække 50 pct. af det geografiske Danmark og 66 pct. af befolkningen. De følgende år skal systemet yderligere udbygges, men GSM 1800 bliver ikke totalt landsdækkende. GSM 900 vil stadig blive brugt i yderområderne. </p>
<p> - Carl Johan Corneliussen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-13"></editdetail></code></codes>
<codes class="bip:topics:1.0">
<code code="TELDAN">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="C313">
<editdetail action="confirmed" attribution="Reuters BIP Coding Group" date="1997-08-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>