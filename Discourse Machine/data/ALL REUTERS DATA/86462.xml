<?xml version="1.0" encoding="UTF-8"?>

<newsitem date="1997-08-11" id="root" itemid="86462" xml:lang="da">
<title></title>
<headline> Frp forhindrer VK-regering uden en aftale - Behnke. </headline>
<byline></byline>
<dateline></dateline>
<text>
<p> KØBENHAVN, 11 august (Reuter) - Fremskridtpartiet (Frp) er parat til at hindre dannelsen af en VK-regeringen efter valget, også selvom der skulle komme et borgerligt flertal i Folketinget uden at tælle CD&apos;s stemmer ned. </p>
<p> Fremskridtspartiets gruppeformand Kim Behnke siger mandag til Reuters Finans, at partiet kun vil pege på en VK-regeringen, hvis VK forinden har lavet en aftale med Fremskridtspartiet således at man er sikker på, regeringen vil føre borgerlig politik. </p>
<p> - Fremskridstparitet medvirker ikke en gang til at blive brugt som stemmekvæg ved regeringsdannelsen. Under Schlüter-regeringerne blev vi brugt som stemmekvæg for at de kunne komme til magten, hvorefter VK-regeringen gennemførte alle vigtige lovforslag sammen med Socialdemokratiet. Det sker ikke mere med vores støtte, hverken direkte eller indirekte, siger Kim Behnke. </p>
<p> De to seneste meningsmålinger efter sommerferien, Greens fredag i dagbladet Børsen, og Sonar søndag i Jyllands-Posten gav begge et borgerligt folketingsflertal - uden at tælle CD med. </p>
<p> Hos Green fik konservative, Venstre, Dansk Folkeparti og Fremskridtspartiet tilsammen 50,8 pct. mod 46,6 pct. til alle øvrige folketingspartier. Sonar havde henholdsis 49,3 pct. mod 48,9 pct. </p>
<p> Men hvis Frp&apos;s stemmeandel trækkes ud, medfører det, at CD&apos;s andel på 2,2 pct. pludselig bliver tungen på vægtskålen, og dermed afgør CD, om der skal dannes en VK-regering, eller om Poul Nyrup Rasmussen skal fortsætte en socialdemokratisk ledet regering. </p>
<p> Stillet over for dette perspektiv siger Kimn Behnke, at det netop understreger betydningen af, at Venstre og Konservative får talt med Fremskridtspartiet, inden man skal til dronningen for at pege på en forhandlingsleder. </p>
<p> - Som betingelse for at vi peger på VK&apos;s statsministerkandidat, kræver Fremskridtspartiet en skriftlig aftale med VK - inden vi går til dronningen. Aftalen skal indeholde den borgerlige politik, der skal gennemføres i hele næste folketingssamling, siger han. </p>
<p> - Fremskridtspartiet er garanten for en ny politik efter Nyrup. Hvis Venstre og Konservative virkelig står ved de mange forslag, som de er fremme med, bliver det overhovedet ikke noget problem at indgå en aftale med Fremskridtspartiet. Derimod bliver det et problem for VK, hvis de har sagt et til vælgerne, men ikke ønsker at stå ved deres ord efter valget. Vi er garanten for, at der kommer handling bag, siger Fremskridtspartiets gruppeformand. </p>
<p> Hos Dansk Folkeparti er man enig i, at der efter valget skal føres en anden politik, men i modsætning til Fremskridtspartiet vil det ikke kræve en skriftlig aftale. </p>
<p> Kristian Thulesen Dahl fra partiet siger, at Venstre og Konservative vil skade sig selv, hvis en VK-regeringen fører politik sammen med Socialdemokratiet. </p>
<p> - Så tror jeg, at de mange borgerlige vælgere vil straffe VK ved næste valg igen. Men Dansk Folkeparti vil uanset denne risiko for dominerende socialdemokratisk indflydelse på VK-regeringen alligevel pege på den borgerlig statsminister, som Venstre og Konservative bliver enige om, lover Thulesen Dahl. </p>
<p> Dobbeltklik på [DA/POL] og se seneste politiske meningsmålinger. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>