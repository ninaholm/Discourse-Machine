<?xml version="1.0" encoding="UTF-8"?>

<newsitem date="1997-07-10" id="root" itemid="85600" xml:lang="da">
<title></title>
<headline> BG tænker fortsat over overskudskapital - adm dir. </headline>
<byline></byline>
<dateline></dateline>
<text>
<p> KØBENHAVN, 10 juli (Reuter) - BG Bank overvejer i øjeblikket, hvad den betydelige overskudskapital, som banken er i besiddelse af, skal bruges til. Men en egentlig udmelding kan først ventes i forbindelse med offentliggørelsen af halvårsregnskabet den 19. august, oplyser bankens adm. direktør, Henrik Thufason. </p>
<p> - Vi sagde i forbindelse med bruddet med Nykredit, at vi ville overveje det i løbet af sommeren, men sommeren er ikke gået endnu, siger Henrik Thufason i et interview med Reuters Finans. </p>
<p> En del af kapitalen er investeret i egne aktier, som banken overtog fra Nykredit, da alliancen mellem realkreditinstituttet på den ene side og BG Bank og Topdanmark på den anden side blev afbrudt i midten af juni. Det betyder, at banken nu ejer ca. syv pct. af sin egen aktiekapital. </p>
<p> Halvdelen af den post er købt til kurs 315, mens resten er købt til en kurs på ca. 345. Kursen på BG Banks aktier er torsdag ca. 380 kr. Banken kan dermed tjene omkring 100 mio. kr., hvis den skulle lade sig friste af den seneste tids voldsomme stigning i prisen på danske banker og sælge ud af beholdningen af egne aktier, men det vil Henrik Thufason ikke kommentere. </p>
<p> Han indrømmer, at BG Bank er et af de mest overkapitaliserede pengeinstitutter i Danmark, og at ledelsen har fået på puklen på grund af det af specielt udenlandske investorer. </p>
<p> - Nogle udenlandske investorer siger, at de ikke ønsker at investere i en obligationskasse, og jeg kan godt forstå det synspunkt, siger Henrik Thufason. </p>
<p> Investorerne henviser til, at det ikke er så spændende at købe aktier i en bank, der passivt har placeret en stor del af sin kapital i obligationer. </p>
<p> Det generelle synspunkt er, at pengene skal bruges på ekspansion eller udbetales til aktionærerne. Henrik Thufason oplyser, at opkøb af aktier og nedskrivning af aktiekapitalen indgår i overvejelserne. </p>
<p> - Vi kan ikke undgå at blive påvirket af det pres fra udenlandske investorer, når vi hører det hele tiden. For BG Banks vedkommende er det en tanke, der indgår i overvejelserne, men mere får du mig ikke til at sige, siger Henrik Thufason. </p>
<p> I udlandet er der allerede en tendens til, at overkapitaliserede børsnoterede selskaber køber egne aktier op og nedskriver aktiekapitalen, og den tendens vil også komme til Danmark, forudser chefen for landets tredjestørste pengeinstitut. </p>
<p> Tanken er, at selskaberne blot kan bede aktionærerne om pengene igen, hvis selskabet præsenterer ekspansive planer. </p>
<p> - Tanken om at give pengene tilbage til aktionærerne og bede om dem igen, hvis vi får brug for dem, lyder vanvittig smuk, men mange af de store investorer ser nok kortsigtet på deres investeringer i danske pengeinstitutter. Det er jo ikke sikkert, at de har lyst til at hjælpe os den dag, hvor vi skal bruge pengene igen, siger Henrik Thufason. </p>
<p> BG Banks samlede udlån udgør ca. en tredjedel af balancen, mens udlån hos Den Danske Bank og Unibank udgør over 50 pct. </p>
<p> Det solide kapitalgrundlag i BG Bank var også årsag til, at mange undrede sig, da ledelsen i banken besluttede at udvide aktiekapitalen i efteråret 1996, men Henrik Thufason har ikke fortrudt den beslutning. </p>
<p> - Da vi lavede kapitaludvidelsen, pegede vi på ønsket om at få kapital, men også på at skabe likvididet i aktien. I stedet for at blive handlet 10-15 pct. under kurs indre værdi i forhold til dem, vi gerne vil sammenlignes med, er vi nu kommet på linie, og det er vel et mål i sig selv, siger Henrik Thufason. </p>
<p> Han henviser også til stigningen i aktienes kurs, der næsten er fordoblet siden fusionen mellem Bikuben og GiroBank. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<codes class="bip:topics:1.0">
<code code="BIKU">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I81403">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C17">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>