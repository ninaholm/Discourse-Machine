<?xml version="1.0" encoding="UTF-8"?>

<newsitem date="1997-04-17" id="root" itemid="82708" xml:lang="da">
<title></title>
<headline> Presserunde - Generelle nyheder torsdag 17 april. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Miljøminister Svend Aukens NESA-lov er i strid med grundlovens regler om ejendomsrettens ukrænkelighed. Det siger to advokater fra advokatfirmaet Plesner &amp; Grønborg, og de opfordrer samtidig Gentofte Kommune til at lægge sag an mod miljøministeriet, da de mener, der er en god chance for at vinde. (Børsen side 1) </p>
<p> 2) EUs erhvervs-og industriministre overvejer at gennemføre den OECD-aftale for værftsområdet, der har været undervejs i årevis, uden USAs underskrift. Amerikanerne har længe skubbet aftalen, og samtidig står USA for under en procent af verdens skibsbyggeri, så derfor er der mulighed for, at EU-landene vil gennemføre aftalen uden USA, siger erhvervsminister Jan Trøjborg (S). (Børsen side 4) </p>
<p> 3) De næste fire-fem år skal der skabes 200.000 nye arbejdspladser i Danmark. Statens og kommunernes gæld skal halveres, og Danmarks gæld til udlandet skal helt fjernes. Det er de mål, regeringen har sat for sig selv for den nærmeste fremtid og som blev præsenteret på en konference på Holmen i går. Det kræver en mega-omstilling, og vi må ikke ryste på hånden, sagde finansminister Mogens Lykketoft. (Politiken side 4, Jyllands-Posten side 4-5, Det Fri Aktuelt side 6, Information side 1) </p>
<p> 4) Svirrende valgrygter får nu kulturminister Ebbe Lundgaard (R) til at advare Poul Nyrup Rasmussen (S) mod at udskrive valg i utide. Hvis statsministeren vælger at udskrive valg i maj eller september i år, skal Socialdemokratiet ikke regne med Det Radikale Venstre i et fremtidigt regeringssamarbejde, siger han. Marianne Jelved (R) har dog hurtigt sat kulturministeren på plads. &quot;Det er ikke kulturministerens opgave at kommentere på valgrygter, og det er ikke en måde at samarbejde i en regering på ved at give gode råd til statsministeren gennem medierne,&quot; siger Jelved. (Jyllands-Posten side 4, Børsen side 16) </p>
<p> 5) Arbejdsminister Jytte Andersen (S) er indstillet på at skærpe straffen for arbejdsgivere for ulykker på deres virksomhed, som skyldes overtrædelser af arbejdsmiljøloven. Det tilkendegav hun onsdag under en debat i folketingssalen om arbejdsmiljø. I 1995 blev 84 slået ihjel på arbejdspladsen, og det er uacceptabelt højt. &quot;Dødsulykker skal straffes hårdt, især når arbejdsgiveren har haft økonomisk gevinst,&quot; sagde Jytte Andersen. (Det Fri Aktuelt side 14) </p>
<p> 6) Retsplejerådet vil ændre det danske nævningesystem, fordi dommerne i flere tilfælde har underkendt nævningernes afgørelse. Det er sket før i blandt andet sager om rocker-vold, hash-smugling og børnemishandling. Og nu er det sket igen. Dommerne har underkendt nævningernes beslutning om, at de anklagede i den københavnske såkaldte pakistaner-sag er skyldige. Men retsplejerådet er nu i gang med en revision af nævningesystemet, der sandsynligvis vil ændre på reglerne. (Berlingske Tidende side 1, Jyllands-Posten side 1 og 4). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<codes class="bip:topics:1.0">
<code code="I74">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="M14">
<editdetail action="confirmed" attribution="Reuters BIP Coding Group" date="1997-04-17"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-04-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>