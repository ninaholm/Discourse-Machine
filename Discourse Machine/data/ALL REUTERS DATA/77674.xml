<?xml version="1.0" encoding="UTF-8"?>

<newsitem date="1996-11-20" id="root" itemid="77674" xml:lang="da">
<title></title>
<headline> NYE INDEKSVÆGTE KAN GIVE LAVERE INFLATION - DDB. </headline>
<byline></byline>
<dateline></dateline>
<text>
<p> KØBENHAVN, 20 november (Reuter) - Introduktionen af de nye vægte til opgørelse af forbruger-og nettopriserne, som Danmarks Statistik onsdag offentliggjorde, kan sænke niveauet for inflationen med op til 0,25 pct.point. Det mener cheføkonom i Den Danske Bank, Jørgen Birger Christensen. </p>
<p> - Effekten af de nye vægte kan få op til et kvart pct.point i nedadgående retning på inflationen. Men den effekt kommer ikke ind fra dag et, da Danmarks Statistik har valgt ikke at revidere vægtene tilbage i tiden, siger Jørgen B. Christensen til Reuters Finans. </p>
<p> Han understreger dog, at skønnet kan ændres, når banken mere har gennemarbejdet de nye vægte. </p>
<p> Den fulde effekt vil således først ske, når de nye vægte vejer tungt i den samlede årsberegning, det vil sige et stykke ind i 1997, tilføjer Jørgen B. Christensen. </p>
<p> Den nedadgående effekt på inflationen opstår, da der i de nye vægte indgår varer, der er faldende i pris, såsom pc&apos;ere. </p>
<p> Blandt de nye varer og tjenester, der indgår i de nye vægte, nævner DS bl.a. pizzaer købt i pizzarier, microbølgeovne, pc&apos;ere og behandling på privathospitaler. </p>
<p> Endelig fanger revisionen af indeksvægtene den generelle tendens, at forbrugerne skifter over mod de varegrupper, som har en lav prisudvikling på bekostning af de grupper med en stigende prisudvikling, forklarer bankens cheføkonom. </p>
<p> Indførelsen af de nye vægte har forsinket offentliggøørelsen af forbruger-og nettopriser for oktober, der oprindelig var planlagt til offentliggørelse onsdag. Men på grund af tekniske problemer har Danmarks Statistik udskudt offentliggørelsen således, at tallene nu frigives inden udgangen af november. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-20"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-11-20"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1996-11-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-11-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>