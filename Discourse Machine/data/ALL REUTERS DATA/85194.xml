<?xml version="1.0" encoding="UTF-8"?>

<newsitem date="1997-06-27" id="root" itemid="85194" xml:lang="da">
<title></title>
<headline> Presserunde - Finans/Økonomi fredag 27 juni. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Panikken er svær at få øje på, efter at Arbejderbevægelsens Erhvervsråd (AE) i sin seneste prognose advarer mod, at de stigende huspriser vil betyde lønpres og en overophedning af den danske økonomi. I Byggeriets Arbejdsgiverforening, BYG, siger økonom Bjørn B. Christiansen, at rådets holdning er udtryk for en overreaktion, mens informationschef i Nykredit, Henrik Hougaard, minder om, at prisen på ejerboliger endnu ikke har oversteget niveauet fra firserne. (Jyllands-Posten Erhverv &amp; Økonomi side 2) </p>
<p> 2) Bekymringen over den overophedede byggesektor får i dag regeringen til at hugge bremserne i. Alle ministerier og statsinstitutioner skal fra 1. juli betale en afgift på 20 pct. af alt byggeri. Afgiften ryger ned i finansminister Mogens Lykketofts (S) kasse. (Berlingske Tidende side 1, Berlingske Erhverv side 2) </p>
<p> 3) Indtjeningen i landbruget er for opadgående, viser nye tal. Således er nettoindtægten pr. bedrift steget fra 200.000 kr. i 1994 til 266.000 kr. i 1996. Bag den massive fremgang, som har trukket et meget stort investeringsniveau med sig, dækker der sig dog en ulige fremgang. Svineproducenter er den gruppe af landbruget, som har mærket en stor fremgang i indtjeningen, mens kvæg-og planteavl er mindre succesfuldt. (Børsen side 14) </p>
<p> 4) De store banker har op mod en mia. kr. på højkant, når statens aktiemajoritet i Tele Danmark bliver sat til salg i 1998. Bankerne bliver nemlig aflønnet i forhold til de penge, der kommer ind ved salget, i dette tilfælde 23 mia. kr. Derfor vækker det uhæmmet jubel i pengeverdenen, at forskningsminister Jytte Hilden (S) nu proklamerer, at staten kapper forbindelsen til Tele Dk. Men allerede nu ligger det så godt som fast, at &quot;sælgerhonoraret&quot; fra staten primært vil forgylde Den Danske Bank, der kan vente op mod 600 mio. kr. i indtægt. (Jyllands-Posten Erhverv &amp; Økonomi side 1 og 2) </p>
<p> 5) Bankerne har hidtil nægtet at godkende betalinger med Dankort på Internettet. De mener, at både forbrugere og erhvervsliv skal betale for den fordel, Internethandel giver. Den fastlåste situation får nu erhvervsminister Jan Trøjborg til at gribe ind i sagen og kræver, at der findes en løsning, så danske virksomheder kan få del i den stigende handel på Internettet. (Berlingske Erhverv side 1) </p>
<p> 7) Flere udenlandske analytikere vurderer, at det er en dårlig ide at sælge 20 mia. kr. af Tele Danmarks kapital over den sædvanlige børs. Det europæiske marked er for tiden særdeles konkurrencepræget på tele-aktier, hvilket presser prisen. Eksempelvis planlægger France Telecom ligeledes aktiesalg i 1998. London-analytikeren mener, at Tele Danmark grundet det store teleudbud vil blive solgt til en for dårlig pris. (Børsen side 6) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-27"></editdetail></code></codes>
<codes class="bip:topics:1.0">
<code code="DDB">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I501">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I502">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I81501">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="I8150103">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-27"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-27"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-27"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>