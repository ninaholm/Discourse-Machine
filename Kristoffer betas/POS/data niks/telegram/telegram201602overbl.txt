OVERBLIK: Plagiat-mistanke følger Esben Lunde Larsen
Esben Lunde Larsen indtager Miljø- og Fødevareministeriet med en potentielt dårlig sag hængende over sig.


 Mandag bytter Esben Lunde Larsen (V) titlen som forsknings- og uddannelsesminister ud med posten som miljø- og fødevareminister. Men sagen om muligt plagiat i hans ph.d.-afhandling ophører ikke.
* I november 2015 bad Esben Lunde Larsen Københavns Universitet undersøge den videnskabelige praksis i sin ph.d.-afhandling, efter der var blevet fundet fem eksempler på plagiat og selvplagiat.
* Esben Lunde Larsen betegner beskyldningerne som "udokumenterede rygter".
* Det Teologiske Fakultet satte Praksisudvalget på Københavns Universitet på opgaven.
* Praksisudvalget er stadig ved at undersøge afhandlingen. Næste skridt kan blive, at sagen anmeldes til Udvalgene vedrørende Videnskabelig Uredelighed.
* I januar overlod Esben Lunde Larsen det til en anden minister at udpege medlemmer til Udvalgene vedrørende Videnskabelig Uredelighed. Argumentet var, at han ville "undgå en situation, hvor der kan rejses spørgsmål om (...) habilitet".
