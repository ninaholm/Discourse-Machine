<?xml version="1.0" encoding="UTF-8"?>

<newsitem date="1997-01-09" id="root" itemid="78879" xml:lang="da">
<title></title>
<headline> REDERIET J LAURITZEN FIK NEGATIVT RES I 96 - JL. </headline>
<byline></byline>
<dateline></dateline>
<text>
<p> KØBENHAVN, 9 januar (Reuter) - J. Lauritzen Holdings rederi, J. Lauritzen A/S (JL) kom ud af 1996 med et negativt resultat. Det oplyser rederiets adm. direktør Claus V. Ipsen til Reuters Finans. </p>
<p> Trods det negative fortegn foran årets slutresultat er det ikke i strid med de udtrykte forventninger, der lød på et nettoresultat tæt på balance. </p>
<p> - Jeg har stadig en forventning om, at vi nærmer os et nettoresultat omkring balance. Og det bliver med tryk på &quot;nærmer sig&quot;, siger han og svarer samtidig &quot;ja&quot; på spørgsmålet om, hvorvidt resultatet bliver negativt. </p>
<p> Rederiet fik i 1995 et nettounderskud på 115 mio. kr. Resultatet for 1996 er dog endnu ikke offentliggjort. </p>
<p> I 1997 forventes fortsat, at JL når et plus på bundlinien, tilføjer Claus V. Ipsen. </p>
<p> - Vi regner fortsat med et overskud i rederiet i 1997, siger han. </p>
<p> Når rederiet kan leve op til sine forventninger til 1996 skyldes det, at køleskibene i Lauritzen Reefers har klaret sig bedre end tidligere ventet. Men samtidig er det gået mindre godt for både tørlast og gastank-divisionerne, Lauritzen Bulkers og Lauritzen Kosan Tankers. </p>
<p> - At Reefers har klaret sig noget bedre end ventet, kan forklares med to ting. Dels har markedet for reeferskibe være bedre end ventet. Dels har de forskellige effektiviseringstiltag, der blev gennemført i 1995, slået bedre igennem i 1996, end vi regnede med, siger Claus V. Ibsen. </p>
<p> Lauritzen Gruppen skrev i sin halvårsmeddelelse for 1996, at forudsætningen om et resultat nær balance afhang om gastankmarkedet blev forbedret i andet halvår samt et planlagt salg af skibe, nærmere bestemt køleskibe. </p>
<p> Men ingen af de to forbehold er blevet opfyldt i løbet af andet halvår. Således fortsatte forårets negative tendens for Lauritzen Kosan Tankers ind i andet halvår, oplyser Kosan Tankers divisionsdirektør Leif Svanberg. </p>
<p> Tankdivisionen kunne ikke i første halvår sikre en indtjening, der blev tilfredsstillende. </p>
<p> - Den samme tendens prægede også andet halvår, fordi efterspørgslen var mindre på grund af de prisudviklingstendenser, der har været på vores marked, siger Leif Svanberg. </p>
<p> De produkter, som Lauritzen Kosan Tankers sejler med, er i løbet af andet halvår steget i pris trukket op af oliepriserne. Det har ramt efterspørgslen, og dermed tvunget gastankerne til at blive i havn længere tid end ventet. De ekstra ventedage har belastet Kosan Tankers omkostninger. </p>
<p> Claus V. Ibsen nedtoner behovet for at det andet forbehold - salget af køleskibe - haster. </p>
<p> - Der er ikke sket noget indtil videre, men der er ikke et presserende behov for salg. Vi skal blot have benyttet markedets opgang til at få lidt gevinst ud af det, siger han. </p>
<p> Claus V. Ipsen har tidligere oplyst, at JL vil sælge to af de ældre køleskibe. </p>
<p> Den adm. direktør afviser endvidere, at JL&apos;s ændrede afskrivningspraksis for rederiets skibe ikke vil rokke af betydning ved rederiets resultat for 1996. </p>
<p> Med virkning fra 1996 har rederiet nedsat afskrivningssatsen til 4,5 pct. fra 6,0 pct. </p>
<p> Claus V. Ibsen oplyser, at den ændrede regnskabspraksis forbedrer 96-resultatet med mellem 25 og 30 mio. kr. </p>
<p> - Da vi udtrykte vores forventning til 1996 i det trykte regnskab for 1995, gjorde vi opmærksom på, at vi ville ændre afskrivningspraksis. Forventningen var baseret på den ændring af afskrivningspraksis. Så de to ting har gået hånd i hånd hele året. Det er klart, at ændringen af afskrivningspraksis forbedrer vores resultat. Men vi ville stadig nærme os et resultat omkring balance, selv med den gamle afskrivningsregel, siger Claus V. Ibsen. (/uha). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-09"></editdetail></code></codes>
<codes class="bip:topics:1.0">
<code code="JLAUR">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-01-09"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>