<?xml version="1.0" encoding="UTF-8"?>

<newsitem date="1997-01-16" id="root" itemid="79107" xml:lang="da">
<title></title>
<headline> TRYG-B HAR FASTHOLDT MARKEDSANDEL I 96 - KONCERNDIR. </headline>
<byline></byline>
<dateline></dateline>
<text>
<p> KØBENHAVN, 16 januar (Reuter) - Tryg-Baltica har fastholdt sin markedsandel på det danske forsikringsmarked i 1996, oplyser koncerndirektør Jesper Rasmussen. </p>
<p> - Målt på præmievolumen har vi fastholdt markedsandelen, siger Jesper Rasmussen til Reuters Finans. </p>
<p> Tryg-Baltica bevarer dermed fortsat sin position som landets største forsikringskoncern, men Jesper Rasmussen forudser en stigende konkurrence fra blandt andet bankerne i 1997. </p>
<p> På trods af det har Tryg-Baltica ingen planer om, at ændre sin strategi med at fortsætte som et rendyrket forsikringsselskab. Ifølge Jesper Rasmussen har bankernes indtog på forsikringsområdet endnu ikke ændret på selskabets markedsandel. </p>
<p> Tryg-Baltica har en markedsandel på 21-22 pct., når det beregnes som et gennemsnit af de forskellige skadesforsikringsområder. Prisstigninger på bilforsikringsområdet har derfor ikke skræmt kunder væk. </p>
<p> - Vi hævede præmierne for nytegnede autoforsikringer den 1. oktober sidste år, og har siden hævet præmierne for en del af de eksisterende kunder, og det har ikke betydet ekstraordinær afgang, siger Jesper Rasmussen. </p>
<p> Han mener, at det formentligt skyldes, at andre forsikringsselskaber også har hævet præmierne. Autoforsikringerne vejer tungt i selskabets regnskab, og de var medvirkende årsag til, at selskabet fik et negativt forsikringsteknisk resultat på 90 mio. kr. i 1995. </p>
<p> Det ventes ifølge Jesper Rasmussen vendt til et postitivt resultat i 1997 - blandt andet på grund af højere autopræmier, men synergi-effekter fra fusionen ventes også at bidrage til et bedre resultat. </p>
<p> - Salgskanalerne skal gøres supereffektive, og vi har troen på, at den nuværende filosofi er rigtig, siger Jesper Rasmussen, der samtidig mener, at en mere effektiv drift vil kunne give en større markedsandel. </p>
<p> Han venter således et faldende antal medarbejdere i 1997 og fremover, men der bliver ikke tale om større fyringsrunder. </p>
<p> Der satses i stedet på naturlig afgang og omrokeringer. </p>
<p> Samtidig satses der på større forretningsvolumen, der kan afbøde behovet for at beskære medarbejderantallet. </p>
<p> - Ved fusioner ses det ofte, at der umiddelbart er brug for flere medarbejdere. Tallet begynder først at falde senere, og det punkt kommer vi til i løbet af 1997, siger Jesper Rasmussen. </p>
<p> I 1996-halvårsregnskabet er medarbejdertallet i Tryg-Baltica koncernen opgjort til 3.131 mennesker. (/olm). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-16"></editdetail></code></codes>
<codes class="bip:topics:1.0">
<code code="BALTSA">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="I82">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="I82001">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="C313">
<editdetail action="confirmed" attribution="Reuters BIP Coding Group" date="1997-01-16"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>