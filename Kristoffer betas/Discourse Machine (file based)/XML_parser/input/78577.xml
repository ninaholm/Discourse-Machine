<?xml version="1.0" encoding="UTF-8"?>

<newsitem date="1996-12-27" id="root" itemid="78577" xml:lang="da">
<title></title>
<headline> NYE STATSPAPIRER KAN SVÆKKE 4 PCT OBLIGATIONER-BG. </headline>
<byline></byline>
<dateline></dateline>
<text>
<p> KØBENHAVN, 27 december (Reuter) - Den danske stats udstedelse af et nyt 4 pct. statsgældsbevis og et nyt 5 pct. stående lån med udløb i år 2005 vil kunne svække de 4 pct. obligationer, der handles mange rentepunkter under rentekurven, vurderer BG Bank i en ny analyse. </p>
<p> - 4 pct. Stgb. I 2000 vil sandsynligvis først og fremmest komme til at konkurrere med de 4 pct. obligationer, som handles mange rentepunkter under rentekurven. Vi forventer derfor, at åbningen af de to nye statspapirer først og fremmest vil svække disse 4 pct. obligationer, skriver BG Bank i obligationsanalysen. </p>
<p> Økonomerne i BG Bank har ved at kreere en syntetisk statsobligation analyseret sig frem til, at de 4 pct. obligationer, der har den højeste rating, ligger flest rentepunkter under rentekurven, og det samme gør sig gældende for papirene med længst løbetid. </p>
<p> - Eksempelvis handles den længste af 4 pct. obligationerne, 4 pct. Øresund 2005, hele 70 rentepunkter under rentekurven den 20. december 1996, skriver BG Bank. </p>
<p> På trods af konkurrencen fra de nye statspapirer finder BG Bank 4 pct. obligationerne meget attraktive for den privat beskattede investor. Banken fremhæver 4 pct. Spintab 2001, der ved en skattesats på 50 pct. giver en effektiv rente efter skat på 3,38 pct. Til sammenligning giver 6 pct. Nyk 2006 en rente efter skat på 2,81 pct. De to obligationer har nogenlunde samme varighed. </p>
<p> Det er kun de færreste af 4 pct. obligationerne, der er ratet, men BG Bank har i sin analyse som alternativ valgt udstedernes generelle rating for lange lån. </p>
<p> Alle udstedere har en rating på mindst Aa3 hos Moodys. </p>
<p> Staten vil starte udstedelsen af de to nye statspapirer i begyndelsen af januar. Statsgældsbeviset vil udløbe den 15. februar 2000, mens 5 pct. obligationen vil løbe til den 15. august 2005. (/eep). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-27"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-27"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-27"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-27"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1996-12-27"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-12-27"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-27"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>