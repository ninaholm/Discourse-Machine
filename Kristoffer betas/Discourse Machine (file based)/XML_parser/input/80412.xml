<?xml version="1.0" encoding="UTF-8"?>

<newsitem date="1997-02-19" id="root" itemid="80412" xml:lang="da">
<title></title>
<headline> UNIBANK VENTES OVERGÅ EGEN PROGNOSE I 1996. </headline>
<byline></byline>
<dateline></dateline>
<text>
<p> KØBENHAVN, 19 februar (Reuter) - Unibank ventes at være kommet igennem 1996 med et højere ordinært resultat end bankens prognose fra halvår lagde op, viser et estimat, som Reuters Finans har indsamlet tal til fra otte danske og udenlandske analytikere. </p>
<p> Ved aflæggelsen af regnskabet for første halvår skrev Unibank, at koncernen i andet halvår forventede et lavere ordinært resultat i årets sidste seks måneder end i første halvår, hvor det blev til et ordinært overskud før skat på 1.264 mio. kr. Dermed syntes banken at have lagt op til et ordinært overskud på maksimalt 2,5 mia. kr. </p>
<p> I gennemsnit forventer de otte bank-analytikere, at Unibank vil kunne præstere et ordinært overskud på ca. 2,9 mia. kr. - ca. 1,5 pct. lavere end i 1995. Estimaterne svinger ganske betragteligt - den mest pessimistiske forventer et ordinært resultat på godt to mia. kr., mens den mest optimistiske forventer et overskud på 4,3 mia. kr. </p>
<p> Også med hensyn til Unibanks indtjening på renter og gebyrer er analytikerne i gennemsnit en spids mere optimistiske end Unibank selv. </p>
<p> - Den korte rente er faldet i første halvår, hvilket har medført yderligere fald i rentemarginalen. Effekten heraf vil slå fuldt ud igennem i andet halvår, og med det aktuelle renteniveau forventes derfor - ligesom ved begyndelsen af året - et fald i nettorenteindtægterne for året som helhed i forhold til 1995, skrev banken ved halvåret. </p>
<p> På trods af den udmelding skønner analytikerne, at netto rente-og gebyrposten ligger 0,6 pct. højere i 1996 end i 1995. </p>
<p> Unibanks tab og hensættelser på debitorer forventer analytikerne vil være faldet med ca. 16 pct. fra 1995 til 1.045 mio. kr. I forhold til bankens fire største konkurrenter tyder analytikernes skøn på, at Unibank sidste år er den bank, der har nedbragt denne post mindst. </p>
<p> Analytikerne forventer nemlig i de fire øvrige store banker - Den Danske Bank, BG Bank, Jyske Bank og Sydbank - et fald i tab og hensættelser på mellem 30 og 36 pct. </p>
<p> Derimod indtager Unibank duksepladsen blandt de fem største, når talen går på ændringen i kursreguleringer i forhold til 1995. </p>
<p> Analytikerne estimerer, at kursreguleringerne i Unibank sidste år faldt med 3,5 pct. til 1.116 mio. kr. Indtjeningen på kursreguleringerne i de fire andre banker ventes at være faldet med mellem 17 og 42 pct. </p>
<p> I tråd med forventningerne til Unibanks konkurrenter, skønner flertallet af analytikerne, at udbyttet i landets næststørste bank vil blive hævet. </p>
<p> En enkelt forventer, at udbyttet vil blive hævet til 14 kr., mens de øvrige fordeler sig nogenlunde ligeligt mellem 10 og 12 kr. I 1995 fik aktionærerne udbetalt 10 kr. per aktie. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-19"></editdetail></code></codes>
<codes class="bip:topics:1.0">
<code code="PRVTBK">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-02-19"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-02-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>