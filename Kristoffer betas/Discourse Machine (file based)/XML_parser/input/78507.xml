<?xml version="1.0" encoding="UTF-8"?>

<newsitem date="1996-12-23" id="root" itemid="78507" xml:lang="da">
<title></title>
<headline> OK97 AFGØRENDE FOR INFLATIONS-UDVIKLING - LEHMAN. </headline>
<byline></byline>
<dateline></dateline>
<text>
<p> KØBENHAVN, 23 december (Reuter) - Resultatet af de kommende lønforhandlinger bliver afgørende for den danske inflation i den kommende tid, mener økonom Keld Holm fra amerikanske Lehman Brothers i London. </p>
<p> - Beskedne lønkrav ved de centrale lønforhandlinger i 1997 er essentielle for fastholdelse af en lav inflationsrate, skriver Keld Holm i International Economic Quarterly, som den amerikanske investeringsbank udgiver. </p>
<p> Han ser den faldende konkurrenceevne siden 1995 som medvirkende grund til at holde lønkravene i ave, men understreger, at eftersom det primært er de hjemligt orienterede erhverv, der skal forhandle løn i foråret, er der risiko for store lønstigninger. </p>
<p> Lehman Brothers venter, at den danske inflation stiger fra omkring 2,1 pct. i 1996 til 2,4 pct. i 1997 og 2,6 pct. i 1998. </p>
<p> Det danske lønpres påvirker også den danske betalings-og handelsbalance, hvor den danske konkurrenceevne svækkes af høje lønninger og en stærk dansk krone, samt generel svag vækst på eksportmarkederne. </p>
<p> - Samtidig stiger importen i takt med øget indenlandsk efterspørgsel, og uden de betydelige stigninger i olieproduktionen i Nordsøen, der gør Danmark til nettoeksportør af energi, vil Danmarks handelsbalance forværres i 1997, skriver Keld Holm. </p>
<p> Han venter et overskud på betalingsbalancen på 1,0 pct. i 1997. og et overskud på handlen på 2,8 pct. </p>
<p> Keld Holm venter, at den danske økonomi generelt vil opleve stigende vækst i 1997, efter at forårets lagerreduktion er tilendebragt, og væksten stammer primært fra øget indenlandsk privat og offentlig efterspørgsel, samt stigende aktivitet i byggesektoren. </p>
<p> Mht. til regeringens skattepolitik, ser Keld Holm regeringens ventede finanspolitiske stramning på 0,5 pct. i 1997 kombineret med specielle engangsbevægelser som tilstrækkeligt til at møde målet om balance på de offentlige budgetter. </p>
<p> - Vigtigere end balance er dog manglen på visionære strukturelle reformer i skattepolitikken. Danmark synes at falde bagefter i forhold til de øvrige skandinaviske lande, som alle har slanket deres offentlige sektorer, uddyber Keld Holm. (/clm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-23"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-23"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>