<?xml version="1.0" encoding="UTF-8"?>

<newsitem date="1996-11-15" id="root" itemid="77562" xml:lang="da">
<title></title>
<headline> VIRGIN OVERVEJER NY EU-KLAGE OVER SAS - ADM DIR. </headline>
<byline></byline>
<dateline></dateline>
<text>
<p> KØBENHAVN, 15 november (Reuter) - Virgin Express overvejer nu kraftigt at sende et nyt klagebrev til EU-kommissionen over SAS&apos;s prispolitik, oplyser Virgin Express&apos; adm. direktør Jonathan Ornstein til Reuters Finans. </p>
<p> - Det står klart for mig, at de (SAS, red.) forsøger at gå efter os. De gør alt, hvad de kan for at øge konkurrencen. Jeg tror, at vi vil sende et nyt brev (til EU-Kommissionen, red.), siger Jonathan Ornstein med klar reference til SAS&apos; nedsatte priser på de destinationer, som Virgin Express tilbyder fra København over Bruxelles. </p>
<p> Han anfører, at SAS helt klart har nedsat priserne til under kostprisen på disse ruter. </p>
<p> - Jeg har ikke noget problem med konkurrence, men jeg finder det problematisk, at man dumper priserne for at eliminere konkurrence, pointerer Jonathan Ornstein. </p>
<p> Han vurderer, at den bedste måde at undgå denne type konkurrence er at øge antallet af ruter. </p>
<p> - Det bliver meget vanskeligere for dem, for hvis de sætter deres priser under kostprisen for alle deres ruter, vil pengene til sidst slippe op, anfører Jonathan Ornstein. </p>
<p> Virgin Express har et godt øje til den nordiske hovedstadstriangel, som ifølge Jonathan Ornstein har nogle af verdens højeste flypriser. Han vil således ikke udelukke, at det ekspansionslystne britiske flyselskab, der forventer at fordoble sin flyflåde på et års sigt, allerede til næste år åbner ruter mellem de tre nordiske hovedstæder. </p>
<p> Jonathan Ornstein betegner SAS&apos; opførsel som monopolistisk, hvorved selskabet prøver at kompensere indtægtstabet på de konkurrenceramte ruter med prisstigninger på de resterende fredede ruter. </p>
<p> Men en sådan strategi holder kun på kort sigt, da der i takt med liberaliseringen af det europæiske luftrum bliver færre og færre steder at &quot;gemme sig&quot;, pointerer Jonathan Ornstein. </p>
<p> Han håber, at det ikke kun er Virgin Express, der vil påføre SAS konkurrence, hvorved SAS ikke længere kan opretholde en differentieret prispolitik. Han pointerer tilmed, at Virgin Express er et meget kapitalstærkt selskab, og at det er godt rustet til at stå eventuelle priskrige igennem. </p>
<p> Virgin Express skrev i slutningen af oktober et brev til EU-Kommissionen, da SAS kun havde sænket priserne på de flyafgange, der lå lige ved siden af Virgin Express&apos; på ruten mellem Bruxelles og København, og ladt priserne på de øvrige afgange uforandrede. Det kom aldrig til en formel klage, da SAS udlignede sine priser inden det kom så vidt. </p>
<p> Virgin Express åbner i dag sin anden daglige afgang mellem København og Bruxelles. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-15"></editdetail></code></codes>
<codes class="bip:topics:1.0">
<code code="BRATAI">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="SAS">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="I75">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1996-11-15"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1996-11-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>