<?xml version="1.0" encoding="UTF-8"?>

<newsitem date="1996-09-30" id="root" itemid="76593" xml:lang="da">
<title></title>
<headline> OFFENTLIGT FORBRUG SKÆMMER PÆNT BNP-TAL - DDB. </headline>
<byline></byline>
<dateline></dateline>
<text>
<p> KØBENHAVN, 30 september (Reuter) - Et fortsat højt offentligt forbrug skæmmer den højere end forventede BNP-vækst i andet kvartal 1996. Det siger afdelingsdirektør i Den Danske Bank, Jørgen B. Christensen, til Reuters Finans i en kommentar til tallene. </p>
<p> - Det man kan være nervøs for, når man ser den offentlige udgiftsstigning, er, hvor meget skyldes en kontrolleret udgiftsstigning, og hvor meget skyldes manglende kontrol over, hvad der foregår i f.eks. kommunerne. Det er den malurt, der er i bægeret, siger Jørgen B. Christensen. </p>
<p> Det er specielt beskæftigelsesstigningen i kommunerne, som ser forholdsvis kraftig ud, der bekymrer banken. </p>
<p> Danmarks Statistik kunne mandag melde om en stigning i BNP i andet kvartal på 2,3 pct. i forhold til samme periode året før. I forhold til første kvartal 1996 steg BNP sæsonkorrigeret med 1,0 pct. </p>
<p> I andet kvartal 1996 steg det offentlige forbrug med 0,8 pct. Det bringer årsstigningstakten op på 2,1 pct., påpeger cheføkonomen fra Den Danske Bank. </p>
<p> - Vi skal tilbage til første kvartal 1994 for at finde en tilsvarende høj stigning. Men det var dengang der var behov for at kickstarte økonomien, understreger han. </p>
<p> Som udgangspunkt er BNP-tallet dog pænt og højere end banken havde ventet, fremhæver Jørgen B. Christensen. </p>
<p> Men udover det offentlige forbrug holder banken et vågent øje med udviklingen i investeringerne, som i andet kvartal 1996 steg hele 2,9 pct. </p>
<p> - Det er tale om infrastrukturinvesteringer, som ofte kommer i store klumper. Det giver stor vækst i et kvartal men en tilsvarende mindre stigning i det følgende kvartal, siger han. Han pointerer dog, at der samtidig er en underliggende stærk udvikling i investeringerne. </p>
<p> En flot eksport bidrog ligeledes til stigningen i væksten i årets andet kvartal. Men igen er der grund til at kigge nærmere på tallene, inden forventningerne til de kommende kvartaler skrues for højt op, mener Den Danske Bank. </p>
<p> - Her kan man se, at det kun er tjensteeksporten - især søtransporten oplyser DS - som står for stigningen. Og man skal være opmærksom på, at det er en meget volatil del af den samlede eksport, siger Jørgen B. Christensen. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-09-30"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-09-30"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-09-30"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-09-30"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-09-30"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-09-30"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-09-30"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>