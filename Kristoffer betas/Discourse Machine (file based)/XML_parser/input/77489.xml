<?xml version="1.0" encoding="UTF-8"?>

<newsitem date="1996-11-13" id="root" itemid="77489" xml:lang="da">
<title></title>
<headline> NOVO-REGNSKAB MARGINALT BEDRE END FORVENTET - NOVO. </headline>
<byline></byline>
<dateline></dateline>
<text>
<p> KØBENHAVN, 13 november (Reuter) - Novo Nordisk er &quot;godt tilfreds&quot; med koncernens resultatudvikling i de første ni måneder af 1996. Indtjeningen er således bedre end ledelsen forventede for næsten et år siden. Det siger viceadm. direktør Kurt Anker Nielsen til Reuters Finans onsdag efter fremlæggelsen af kvartalstal. </p>
<p> - Ni-månedersregnskabet kommer ud marginalt bedre, end vi havde regnet med for et lille år siden, så vi er godt tilfredse, siger Kurt Anker Nielsen. </p>
<p> For de første tre kvartaler fik Novo Nordisk et resultat før skat på 1.893 mio. kr., svarende til en stigning i forhold til samme periode sidste år på 14 pct. </p>
<p> Efter de første seks måneder lå resultatet tilmed over det forventede, og det gør det fortsat. Kurt Anker Nielsen betegner derfor tredje kvartal som et godt og fornuftigt kvartal. Overskudsgraden målt på resultatet af den primære drift fastholdes i tredje kvartal på andet kvartals niveau - ca. 17 pct. - mod tidligere kvartalers 14-15 pct. </p>
<p> Hvis der korrigeres for en engangsomkostning på 50 mio. kr. indeholdt i den primære drift i forbindelse med en større trimning af stabsomkostningerne stiger overskudsgraden til 18,3 pct. for tredje kvartal mod 15,5 pct. i samme kvartal sidste år. </p>
<p> Desuden skal der korrigeres for, at kasserabatter er lagt ind under det primære resultat fra 1996, hvilket ydermere reducerer overskudsgraden. </p>
<p> Kurt Anker Nielsen pointerer dog, at man ikke skal drage for vidtrækkende konklusioner af et enkelt kvartals nøgletal. </p>
<p> - Vi forventer, at overskudsgraden for hele 1996 ligger over 1995, og det ligger i vores planer og målsætning, at overskudsgraden skal stige yderligere i 1997 og 1998. Det er derfor, vi gennemfører disse mange tiltag. At vi lige i et enkelt kvartal har et blop opad, skal vi passe på med at lægge for meget i, understreger Kurt Anker Nielsen. </p>
<p> Han foretrækker således at fokusere på udviklingen i gennemsnittet for de seneste fire kvartaler. </p>
<p> Frasalg af forretningsområder med lavere driftsmarginaler som Ferrosan, Plasma Product Unit og Plant Protection har medvirket til at hæve den samlede overskudsgrad, oplyser Kurt Anker Nielsen. Han vil dog ikke afsløre, hvor stor en del af den generelle stigning i overskudsgraden, der kan tilskrives frasalgene. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-13"></editdetail></code></codes>
<codes class="bip:topics:1.0">
<code code="NOVO">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-11-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>