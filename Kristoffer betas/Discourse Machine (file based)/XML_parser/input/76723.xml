<?xml version="1.0" encoding="UTF-8"?>

<newsitem date="1996-10-07" id="root" itemid="76723" xml:lang="da">
<title></title>
<headline> NEDJUSTERING AF PRODUKTIVITET BEKYMRER NYKREDIT BK. </headline>
<byline></byline>
<dateline></dateline>
<text>
<p> KØBENHAVN, 7 oktober (Reuter) - Økonomiministeriet har i Økonomisk Oversigt for oktober nedjusteret sin forventning til produktivitetsudviklingen i 1996 til en fremgang på 0,1 pct. fra 1,3 pct. i august-oversigten. Den justering virker bekymrende, vurderer Nykredit Bank. </p>
<p> - Mest bekymrende er en væsentlig svagere produktivitetsudvikling end forventet i august-versionen. Produktivitetsudviklingen kan generelt ikke følge med udviklingen i lønningerne - og det har da også øget det indenlandske inflationspres, skriver Nykredit Bank i en kommentar til Økonomiministeriets prognose. </p>
<p> Ministeriet har dog opjusteret sin forventning til produktivitetsudviklingen i de private byerhverv i 1997 til 1,9 pct. fra tidligere 1,6 pct. </p>
<p> Timelønningerne på DA/LO-området forventes fortsat at være fire pct. i år, mens forventningerne til 1997 er skruet ned til fire pct. fra tidligere 4,2 pct. </p>
<p> - Det er vores vurdering, at nedjusteringen af skønnet for lønstigningstaksten i 1997 er behæftet med en betydelig usikkerhed som følge af den generelle overenskomstfornyelse i 1997, vurderer Nykredit Bank. </p>
<p> Nykredit Bank er ikke overrasket over, at Økonomiministeriet har opjusteret sin forventning til væksten i bruttonationalproduktet (BNP) i år, men banken vurderer, at regeringens skøn over vækstpotentialet til næste år er overvurderet. </p>
<p> - Generelt ventes væksten i Europa undertrykt af fortsat lavvækst i tysk økonomi. En nødvendig stram finanspolitik i 1997, hvis tysk økonomi skal leve op til Maastricht-traktatens konvergenskriterier, ventes således at bremse væksten i den indenlandske økonomi, skriver Nykredit. </p>
<p> Regeringen venter i år en vækst i BNP på 2,0 pct. stigende til 3,1 pct. i 1997. (/eep). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-07"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-07"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-07"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-07"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-10-07"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1996-10-07"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-07"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-07"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>