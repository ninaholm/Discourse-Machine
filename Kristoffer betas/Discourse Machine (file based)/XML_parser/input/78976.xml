<?xml version="1.0" encoding="UTF-8"?>

<newsitem date="1997-01-13" id="root" itemid="78976" xml:lang="da">
<title></title>
<headline> TEGN PÅ AT STATENS 5 PCT 2005 ÅBNER DYRT - UNI. </headline>
<byline></byline>
<dateline></dateline>
<text>
<p> KØBENHAVN, 13 januar (Reuter) - Der er flere faktorer, som tyder på, at den nye statsobligation, 5 pct. 2005, vil blive dyrt prisfastsat fra starten. Det skriver Unibank Markets i en analyse af den nye statsobligation, der lanceres tirsdag. </p>
<p> Unibank Markets forventer, at mønstret fra lanceringen af det nye statsgældsbevis, 4 pct. 2000, vil gentage sig, så de første udstedelsespriser i morgen vil ligge i niveauet minus 30 bp til rentestrukturen. Det betyder en effektiv rente på 6,18 pct., hvilket svarer til et rentespænd til 7 pct. St.lån 2004 på minus 12 bp før skat. </p>
<p> - Det må imidlertid forventes, at obligationen falder relativt til det øvrige statsmarked over den kommende periode, ligesom vi har set 4 pct. 2000 stgb gøre. På længere sigt forventes således et rentestrukturspænd på minus 20 bp eller - under de nuværende markedsforhold - samme bruttorente som på 7 pct. St.lån 2004, skriver bankens analytikere. </p>
<p> Statsgældsbeviset 4 pct. 2000 blev, da det blev lanceret tirsdag den 7. januar, handlet i et spænd til rentestrukturen på minus 36 bp - regnet på dagens lukkepriser. Spændet har siden ændret sig til nu minus 24 bp, uden at der yderligere er udstedt væsentlige beløb i serien, påpeger banken. </p>
<p> Nationalbanken offentliggør tirsdag morgen kl. 9.00, hvor meget de maksimalt vil udstede i det nye papir på premieredagen. Unibank Markets forventer, at Nationalbanken vil udstede for ca. to mia. kr. i den nye statsobligation. </p>
<p> Da det nye 4 pct. statsgældsbevis blev introduceret for en uge siden, solgte Nationalbanken for tre mia. kr., der alle blev revet væk kort efter åbningen. (/pbt). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-13"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-01-13"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>