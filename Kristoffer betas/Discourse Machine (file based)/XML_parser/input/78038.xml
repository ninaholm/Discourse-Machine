<?xml version="1.0" encoding="UTF-8"?>

<newsitem date="1996-12-04" id="root" itemid="78038" xml:lang="da">
<title></title>
<headline> UDSIGT TIL LILLE MINUS PÅ STILLE AKTIEMARKED. </headline>
<byline></byline>
<dateline></dateline>
<text>
<p> KØBENHAVN, 4 december (Reuter) - Det danske aktiemarked ventes onsdag at sætte sig med et kvart point uden den helt store aktivitet. </p>
<p> - Dow Jones faldt i går, og dollaren ligger ligeledes lidt lavere her til morgen. Men undertonen på markedet er stadigvæk positiv, så vi slutter nok dagen et kvart point lavere måske uændret, vurderer en handler. </p>
<p> KFX-indekset lukkede tirsdag 0,64 point højere i 131,62, mens december futuren sluttede 0,75 point højere i 132,05. </p>
<p> DJI sluttede tirsdag aften 1,21 pct. lavere i 6442,69. </p>
<p> - Vi for nok en meget stille dag i dag uden den helt store aktivitet. Der bliver mere end nok tid til at snakke om Brøndbys bedrift i Karlsruhe, hvilket sikkert også smitter af på aktiekursen i dag, fortsætter han. </p>
<p> Brøndby sluttede tirsdag uændret i kurs 160. </p>
<p> Superfos meddelte i går, at koncernen har købt endnu en amerikansk virksomhed, hvilket markedet modtog meget positivt. Superfos sluttede dagen 12 kr. højere i kurs 712. </p>
<p> De to A.P. Møller aktier nød tirsdag godt af en stærk dollar, som tiltrak investorerne. </p>
<p> D/S 1912 B blev handlet 2.000 kr. højere til kurs 150.000 mens søster-aktien D/S Svendborg steg 961 kr. til 214.961. </p>
<p> Tele Danmark lukkede en enkelt kr. højere i kurs 297, hvilket omregnet var samme slutniveau som i USA. Novo Nordisk sluttede dagen uændret i 1.070. I New York lukkede medicinalaktien til gengæld 11 kr. højere i 1.081. </p>
<p> InWear fortsætter sin himmelflugt på aktiemarked, og aktien fik lagt yderligere to kr. oven i hatten til kurs 274. Carli Gry sluttede dagen uændret i kurs 295. Højtalerfabrikanten Jamo sluttede ligeledes uændret i 431. </p>
<p> Oticon fortsatte tirsdag den seneste tids pæne kursstigninger og steg yderligere 30 kr. til kurs 1.210. Inden for den seneste måned er aktien steget godt 30 pct. i kursværdi. </p>
<p> Her til morgen sluttede det japanske Nikkei 225 indeks 0,14 pct. højere i 20.659,91. </p>
<p> Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent. </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-04"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1996-12-04"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1996-12-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>