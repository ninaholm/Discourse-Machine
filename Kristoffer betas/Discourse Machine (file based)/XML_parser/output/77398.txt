AKTIERNE SLUTTER HØJERE, SES LAVERE I MORGEN.

KØBENHAVN, 7 november (Reuter) - På en ellers stille og rolig dag lykkedes det for det danske aktiemarked, som et af de få i Europa, at slutte dagen med et plus.
- Aktierne faldt i takt med udlandet det meste af dagen, men hen imod afslutningen kom der lidt mere interesse, som trak os op i plus. Det amerikanske aktiemarked har lagt lidt negativt ud og hvis den tendens fortsætter, så skal vi samme vej i morgen, vurderer en handler.
KFX-indekset slutter torsdagen 0,28 point højere i 127,44 mens november fut&apos;en steg 0,30 point til 127,30.
(c) Reuters Limited 1996.
