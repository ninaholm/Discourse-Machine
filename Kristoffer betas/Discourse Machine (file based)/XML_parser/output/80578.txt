OLIEPRIS FORTSÆTTER NEGATIV TENDENS I UGEN - SAGA.

KØBENHAVN, 24 februar (Reuter) - Det norske olieselskab, Saga Petroleum, forventer, at den negative trend, Brent til lastning i april var underlagt i sidste uge, vil fortsætte i denne uge.
Det fremgår af olieselskabets ugentlige markedskommentar.
- Aprilkontrakten er fortsat inde i en negativ trend, fundamentale forhold peger fremdeles nedover, samtidig med at vedligeholdelse af raffinaderier står for døren. Aprilkontrakten forventes at bevæge sig indenfor prisbåndet 19,50-20,50 dollar per tønde, skriver Saga.
April-futuren faldt i sidste uge til under 20 dollar per tønde, hvilket er første gang siden august 1996.
Siden januar er prisen for den først udløbende Brent-kontrakt faldet knap fem dollar per tønde.
Brent til lastning i april sluttede fredag i 19,79 dollar per tønde i London. I Singapore mandag formiddag lå april-kontrakten i samme niveau.
- Uffe Hansen (+45) 33 96 96 58.
(c) Reuters Limited 1997.
