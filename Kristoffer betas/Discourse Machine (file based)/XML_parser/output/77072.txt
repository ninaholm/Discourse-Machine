RENTE PÅ 4 PCT 09 50 BP OVER 6-09 EFTER SKAT - BG.

KØBENHAVN, 23 oktober (Reuter) - De nye lavtforrentede realkreditobligationer fire pct. 2009, der er blevet åbnet efter den ekstraordinære nedsættelse af mindsterenten, vil efter BG Banks analytikeres vurdering blive handlet ca. 50 bp over seks pct. 2009 efter skat.
- Efter skat-renteforskellen mellem fire pct. 2009 og seks pct. 2009 anslår vi til 50 bp. eller det dobbelte af efter skat-forskellen mellem seks pct.serierne og fem pct.serierne, skriver BG Bank i en særskilt kommentar.
Der er i beregningerne forudsat en skatteprocent på 50 pct.
Før skat forventes realkredittens fire pct. 2009 at blive handlet omkring 40 bp. under seks pct. 2009, mens de nye fem pct. serier vil handle til effektive renter, som er mellem 10 til 20 pct. lavere end de effektive renter på de tilsvarende åbne seks pct. serier, skønner BG Bank.
De nye lavtforrentede obligationer er især attraktive, da disse papirers lave kurser giver en relativ stor automatisk opskrivning af kursen i obligationens løbetid. Denne automatiske opskrivning af kursen er ikke skattepligtig for blåstemplede obligationer. (/slj).
(c) Reuters Limited 1996.
