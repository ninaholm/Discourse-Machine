KFX-REKORD TRODS KEDELIGE AMERIKANSKE LEDIGHEDSTAL.

KØBENHAVN, 10 januar (Reuter) - Fredagens lukkekurs på 139,69 var den højeste nogensinde for KFX-indekset. Og i løbet af dagen havde indekset endda været oppe i 140,56.
- De amerikanske ledighedstal som kom over middag, reagerede markederne over hele Europa på, og de trak KFX-indekset en smule ned, siger en dealer.
Dax-indekset faldt i løbet af dagen med 1,41 pct. til 2.933,39 og det engelske FTSE faldt frem til ved 16-tiden med en pct. til 4.046,1. Også Dow Jones-indekset blev handlet ned efter markedet åbnede og lå ved 16-tiden 0,85 pct. under åbningskursen i 6.568,33.
(c) Reuters Limited 1997.
