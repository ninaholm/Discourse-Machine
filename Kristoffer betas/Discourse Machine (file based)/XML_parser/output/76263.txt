Valuta - PPI-tal får minimal indflydelse på USD.

KØBENHAVN, 12 september (Reuter) - En del af sløret
for udviklingen i inflationspresset i USA blev løftet ved
offentliggørelsen af august måneds producent pris indeks
kl. 14.30.
Markedet havde forventet en månedlig stigning på 0,1
pct, mens tallet viste en stigning på 0,3 pct. i PPI.
Tallet har foreløbigt haft en positiv effekt på
dollaren, som er steget siden meddelelsen. Mod D-mark
handles den til 1,5115 mod 1,5080 i formiddags.
Forholdet til den japanske yen er mere stabilt;
dollarens handler i kurs 110,00 mod yen.
Dollaren har fået støtte af udtalelser fra Bundebanks
Kuehbacher. Han fortæller, at han ser yderligere plads for
tysk rentenedsættelse, inklusiv discount renten på 2,50
pct., såfremt de økonomiske faktorer tillader det.
Næste brik i puslespillet om den amerikanske
inflation kommer i morgen, hvor forbrugerpriserne for
august offentliggøres kl. 14.30.
Den franske franc brød igennem det vigtige
modstandspunkt 3,4135, og handles torsdag eftermiddag til
kurs 3,4125 mod D-marken.
DEM/DKK  USD/DKK FRF/DKK USD/JPY USD/DEM
Torsdag   14.47  3,8540   5,8265  1,1290  110,00  1,5115
Torsdag   11.00  3,8545   5,8150  1,1280  110,05  1,5085
(/clm).
(c) Reuters Limited 1996.
