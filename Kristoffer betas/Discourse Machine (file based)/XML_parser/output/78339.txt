NOVO-AKTIE IGEN RATED MARKET OUTPERFORMER - GOLDMAN.

KØBENHAVN, 16 december (Reuter) - Novo Nordisk-aktien fastholder sin Market Outperformer status hos den amerikanske investeringsbank Goldman Sachs. Det fremgår af den seneste udgave af bankens Global Pharmaceutical Valuation Sheet, dateret 5. december.
- Vi gentager vores Market Outperformer rating på Astra og Novo Nordisk, skriver Goldman Sachs.
Banken holder tilmed fast i sin strategi med at anbefale overvægt i amerikanske, europæiske og britiske medicinalaktier.
Goldman Sachs erkender samtidig, at de store kursstigninger, især i Europa og Storbritannien, sandsynligvis vil medføre nye hjemtagninger af gevinster på kort sigt.
Goldman Sachs har sat sine estimater for Novo Nordisks indtjening per aktie (EPS) i 1996-1998 til hhv. 47,63 kr., 54,58 kr. og 62,33 kr. mod 41,55 kr. i 1995. Prisen for hver indtjeningskrone (P/E) sættes ved en kurs på 1.070 til 22,5, 19,6 og 17,2 i den samme periode mod 25,7 i 1995.
Novo Nordisk-aktien handles mandag ved kl. 13.30-tiden i uændrede 1.050. (/slj).
(c) Reuters Limited 1996.
