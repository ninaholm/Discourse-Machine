TANKSKIBES INDTJENING FALDT SVAGT I SIDSTE UGE.

OSLO, 21 oktober (Reuter) - Der var kun en svag
aktivitet i stortankmarkedet i sidste uge, og raterne til
østlige destinationer viste en noget svagere tendens,
fremgår det af det norske skibsmæglerfirma, Bassøe
Shipbrokers, rapport over ugen der gik.
Fragtraten for de store olietankskibe over 160.000
tons dødvægt (VLCC&apos;er) var uændret WS 55 point på
standardstrækningen mellem Rotterdam og Den Arabiske Golf.
Dette kombineret med en lille stigning i bunkersprisen
resulterede i et svagt fald i indtjeningen, fremgår det af
rapporten.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men også D/S
Torm og D/S Norden er beskæftiget med
sejlads af råolie.
Bassøe rapporterer om følgende rater for en VLCC
(265.000-275.000 dwt) på strækningen Golfen - Rotterdam
(WS-point):
18.okt  11.okt  4.okt     27.sept 20.sept   55      55      52,5  52,5    50,75
Dette rateniveau svarer til følgende indtjening for en
turbintanker på 265.000 dwt (bunkerspris i parentes. Alle
beløb i USD):
18.okt     11.okt    4.okt    27.sept   20.sept
14.100     14.300    12.200   12.700    12.000
(118) (117,5)    (119)    (115)    (110,5)
For en moderne motortanker på 275.000 dødvægt tons
svarer rateniveauet til følgende indtjening (Samme
forudsætning for bunkersprisen). Rejsen er beregnet ud fra
en returrejse i ballast gennem Suez:
18.okt    11.okt    4.okt    27.sept  20.sept
23.400    23.500    21.400   21.700   20.700
(118)    (117,5)    (119)    (115)    (110,5)
I 1995 var den gennemsnitlige VLCC-rate i henhold til
Bassøes ugerapportindeks WS 50,61. Ud fra en gennemsnitlig
bunkerspris på 93,83 USD, giver denne gennemsnitsrate en
T/C-indtjening på 13.186 dollars per dag for en
turbinetanker. T/C henviser til prisen for at leje et skib
på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag ved en bunkerspris på 81,19 USD.
Pr. 18. oktober var der 1,9 mio. ton ledig spottonnage
i Den Arabiske Gulf (1 ULCC og 5 VLCC&apos;er). Dette er
200.000 tons mindre end ugen før.
De næste 15 dage vil 6,0 mio. ton ledig spottonnage
ankomme til Den Arabiske Golf fordelt på fire af de
største olietankskibe på over 320.000 tons (ULCC&apos;er) og og
18 VLCC&apos;er. Dette er 1,7 mio. tons mindre end ugen før.
I 1995 var den gennemsnitlige tonnagetilgang til Den
Arabiske Golf på 15-dages basis 7,5 mio dwt. I 1994 var
tilgangen 9,7 mio. dwt.
På skrotmarkedet blev der ikke rapporteret om
yderligere salg af store tankskibe i sidste uge. Indtil nu
er der således skrottet 13 tankskibe i de tungere
vægtklasser, mens der i 1995 blev hugget 30 store
tankskibe op.
I brugtskibsmarkedet har Shell solgt fem VLCC&apos;er på
knap 300.000 tons dødvægt til et konsortium bestående af
Morgan Grenfell, Goldman Sachs og Lazard Freres.
Prisen pr. stk. er ifølge Bassøe 87,5 mio. USD.
(/Reuter/eep).
(c) Reuters Limited 1996.
