Valuta - Profittagning rammer USD og støtter DEM.

KØBENHAVN, 1 oktober (Reuter) - Investorer i den
amerikanske valuta har tirsdag valgt at tage deres
gevinster hjem efter dollarens store stigning mandag.
Tirsdag formiddag handles dollaren lavere mod japanske
yen og den tyske valuta, og D-marken er på denne konto
styrket i Europa. Den franske franc er således faldet til
3,3848 mod D-marken.
Valutamarkedet vil holde øje med det fransk-italienske
møde senere på ugen, da de to parter er uenige om den
passende værdi af den italienske lire, mener
valutahandlere.
Det anbefales i den sammenhæng, at man afdækker en
eventuel risiko på den italienske valuta, mener de.
Kronen er i 3,8390 mod D-mark, og den danske valuta
har siden mandag eftermiddag været handlet helt frem til
3,8370, før den faldt tilbage i nærheden af figuren 3,84.
Eftermiddagen byder på enkelte større amerikanske
nøgletal at handle valuta på. Kl. 14.30 er det leading
indicators for august, og ved 16-tiden dukker NAPM for
september op fra den anden side af Atlanten.
Leading indicators ventes at ende på 0,2 pct., og
september NAPM på 52,5.
DEM/DKK  USD/DKK FRF/DKK USD/JPY USD/DEM
Tirsdag   11.19  3,8390   5,8525  1,1340  111,15  1,5240
Mandag    15.23  3,8395   5,8595  1,1345  111,45  1,5265
(/klp).
(c) Reuters Limited 1996.
