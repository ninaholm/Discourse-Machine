OBLIGATIONER TRAK OP MED POSITIVT USA-MARKED.

KØBENHAVN, 13 september (Reuter) - En overraskende lav amerikansk inflation i august og et lavere end forventet detailsalg fik fredag eftermiddag de amerikanske obligationshandlere til at sende deres obligationer i vejret. Og herhjemme fulgte de danske papirer med.
Statens benchmark er fredag eftermiddag således steget ca. 35 ticks til kurs 105,42, mens den 10-årige rente er faldet seks bp til 7,17 pct.
- Markedet har reageret pænt på de amerikanske tal, og generelt har Europa ligget pænt, vurderer en obligationschef, der også ser positivt på næste uge.
(c) Reuters Limited 1996.
