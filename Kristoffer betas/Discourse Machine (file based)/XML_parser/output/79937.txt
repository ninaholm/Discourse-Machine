CODAN SPINDER GULD PÅ HAFNIAS AKTIEPOSTER - BN.

KØBENHAVN, 7 februar (Reuter) - Børsværdien af Hafnias aktier, som Codan Forsikring overtog sammen med selskabet i 1993, er nu steget så meget, at den urealiserede kursgevinst dækker Codans pris for Hafnia på godt en mia. kr., skriver Børsens Nyhedsmagasin (BN) fredag.
- En opgørelse som Børsens Nyhedsmagasin har foretaget over de aktieposter, som Codan stadigvæk ligger inde med fra Hafnia-samlingen viser, at børsværdien er næsten tre-doblet, siden Peter Zobel for fire år siden skrev en check på 1.050 mio. kr. for Hafnia, skriver BN.
Med overtagelsen af Hafnia fik Codan betydelige aktieposter i blandt andre Phønix Contractors, Amagerbanken, Danske Trælast, Thorkild Kristensen og Ejendomsselskabet Norden.
Aktieposten i Danske Trælast har alene trukket en meget stor del af gevinsten hjem, skriver BN.
Det britiske Royal &amp; Sun Alliance ejer godt 70 pct. af aktiekapitalen i Codan. (/olm).
(c) Reuters Limited 1997.
