MØBEL-AKTIER GAV BEDSTE 3 MÅNEDERS AFKAST - DAA.

KØBENHAVN, 6 januar (Reuter) - Møbelaktierne har over de sidste tre måneder givet et gennemsnitligt afkast på 30,20 pct. og har dermed givet det bedste afkast, fremgår det af Dansk Aktie Analyses (DAA) januar-opgørelse.
Møbelaktierne tæller bl.a. Denka Møbler, Vest-Wood og Friis Møbler.
Friis Møbler var den aktie, der over de seneste tre måneder kunne fremvise det største afkast, nemlig 133,33 pct.
På andenpladsen over bedste afkast for grupper kommer bryggerierne ind med et afkast på 14,94 pct., fulgt af gruppen VVS og Stål med et afkast på 13,94 pct.
De eneste to grupper med negativt tre måneders afkast er forsikringsselskaberne med minus 1,29 pct. og vegetabilske produkter med minus 1,89 pct.
Inden for de seneste 12 måneder er elektronik-gruppen bedst placeret med et afkast på 91,18 pct., mens service med et afkast på 69,53 kommer ind på andenpladsen.
Elektronik-gruppen omfatter bl.a. Chemitalic, EDB Gruppen og Systemforum.
Dårligste afkast tegner forsikringsselskaberne sig for med et afkast på 5,56 pct. (/jnu).
(c) Reuters Limited 1997.
