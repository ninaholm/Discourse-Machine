VENSTRES OPLÆG UDEN NYE IDEER - SOCIALDEMOKRATIET.

KØBENHAVN, 16 september (Reuter) - Socialdemokratiets politiske ordfører Torben Lund, mener ikke, at Venstres forslag til FL97 indeholder nogle nye ideer, fremgår det af en kommentar fra Torben Lund mandag.
- Det er tydeligt, at Venstre efter erfaringerne med forhandlingsfasen op til sidste års finanslov har bestræbt sig meget på at ligge lige i baghjulet af det konservative finanslovudspil. Forslagene er næsten helt identiske. Desværre kan vi så, når vi lægger de to oplæg sammen konstatere, at det ser skidt ud med nytænkningen i det borgerlige Danmark, skriver Torben Lund.
Torben Lund har dog med stor interesse noteret sig Thor Pedersens bemærkning om en eventuel stemmeaftale omkring finansloven.
- Det varsler om en mere moden holdning til de forestående finanslovsforhandlinger, end det sidste år var tilfældet med Venstre, slutter Torben Lund. (/jnu).
(c) Reuters Limited 1996.
