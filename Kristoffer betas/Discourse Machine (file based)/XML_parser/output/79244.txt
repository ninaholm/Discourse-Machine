SAS HAR TABT 10 MIO NOK PÅ BUREAU-BOYKOT - AVIS.

KØBENHAVN, 21 januar (Reuter) - SAS har i løbet af to uger tabt 10 mio. NOK på de nordiske rejsebureauernes boykot af SAS i forbindelse med flyselskabets beslutning om at halvere billetprovisionen. Det skriver den norske erhvervsavis Dagens Næringsliv tirsdag.
- I stedet for at reducere omkostningerne med 200 mio. NOK i lavere provisioner, kan denne krig koste SAS langt mere, end det selskabet regner med at spare, skriver Dagens Næringsliv.
Avisen tilføjer, at udsigterne er dystre for SAS, da det allerede i løbet af de første 14 dage af 1997 er lykkedes for rejsebureauerne at flytte fem procent af kunderne væk fra SAS.
- Fortsætter rejsebureauernes aktion resten af året, vil flyselskabet med et passagertab på fem pct. miste næsten hele resultatet på to mia. NOK, skriver Dagens Næringsliv.
SAS-ledelsen i Norge tager situationen med ophøjet ro og ser ingen større udsving i salgstallene.
Onsdag mødes de største nordiske rejsebrancheforeninger i Stockholm med SAS-ledelsen for at finde en løsning på striden. (/slj).
(c) Reuters Limited 1997.
