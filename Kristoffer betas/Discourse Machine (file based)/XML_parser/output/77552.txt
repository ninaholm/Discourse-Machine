Valuta - USD styrket mod JPY torsdag formiddag.

KØBENHAVN, 14 november (Reuter) - På valutamarkedet
fik udtalelser fra en japansk topembedsmand torsdag
formiddag dollaren til at stige i forhold til japanske
yen.
Kommentarerne kom fra Eisuke Sakskibara i det japanske
finansministerium, og de udtrykte støtte til den
amerikanske valuta.
- Japans valutapolitik har ikke ændret sig, og Japan
byder udviklingen på valutamarkedet siden april 1995
velkommen, sagde Sakakibara, og hentydede til dollarens
stigende udvikling.
Om samarbejdet mellem G7-landene på valutaområdet
sagde han, at det forbliver uændret.
Direkte adspurgt om styrken i den japanske økonomi,
svarede han:
- Økonomien er hverken stærk eller svag.
D-marken er faldet lidt tilbage i Europa fra
morgenstunden torsdag, og kronen har derfor fået lagt lidt
til kursen.
Bundesbankchef Hans Tietmeyer ventes i en tale kl.
12.00, at kunne sende det næste verbale signal til de
finansielle markeder, siger valutahandlere.
DEM/DKK  USD/DKK FRF/DKK USD/JPY USD/DEM
Torsdag   11.14  3,8380   5,7795  1,1345  111,65  1,5060
Onsdag    14.19  3,8390   5,7795  1,1355  111,45  1,5050
(/klp).
(c) Reuters Limited 1996.
