FORBRUGERTILLID ER FORTSAT HØJ - GALLUP.

KØBENHAVN, 12 november (Reuter) - Gallups ForbrugerForventningsIndeks for november viser samlet en uændret høj tillid til den økonomiske situation, oplyser Gallup tirsdag. Indekset er for november opgjort til 153,1 mod 153,3 i oktober.
- Det særdeles positive billede knytter sig imidlertid især til den økonomiske situation her-og-nu, mens forbrugernes forventninger til fremtiden har fået sig et knæk i nedadgående retning. Dette kan måske tilskrives den megen uro omkring finanslovsforhandlingerne og Rushdie-sagen, skriver Gallup i en pressemeddelelse.
(c) Reuters Limited 1996.
