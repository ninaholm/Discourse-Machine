BRENT STIGER I LONDON TRODS ØGEDE LAGRE I USA.

KØBENHAVN, 6 november (Reuter) - Brent til lastning i december er på oliebørsen i London steget pænt siden åbningen og ligger ved 12.30-tiden styrket med 13 cents i 22,32 dollar per tønde.
Stigningen sker på trods af, at der var ventet et lille fald forud for IPE&apos;s åbning.
Udviklingen følger dog trenden fra Singapore, hvor december Brent steg i deres onsdagshandel.
De nyeste lagertal fra American Petroleum Institute, der blev offentliggjort tirsdag viser en stigning i råolielagrene på 9,3 mio. tønder, mens benzinlagret voksede med 4,74 mio. tønder i sidste uge. Destillaterne faldt samtidig.
Brent til lastning i januar er samtidig steget med 14 cents tøndevis til 21,98 dollar.
December-future: (LCOc1)
Januar-future: (LCOc2)
(/Reuter/uha).
(c) Reuters Limited 1996.
