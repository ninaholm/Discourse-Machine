OBLIGATIONER STARTER HØJERE MED UDENLANDSK KØB.

KØBENHAVN, 19 november (Reuter) - I obligationsmarkedet er kurserne steget pænt i formarkedet, hvor 8 pct. 2006 allerede er steget til 108,45 fra 108,30.
- Der er allerede taget så kraftigt fra i det danske marked, at de udenlandske investorer formodentlig er inde og købe op i Danmark, siger en obligationshandler.
Rentespændet til Tyskland er indsnævret til 94 bp fra 95 bp i formarkedet, men det vil køre lidt ud igen, spår handleren, der mener, at Nationalbanken vil melde sig som køber i både 7 pct. 2007 og 7 pct. 2024, som banken også tog fra i mandag.
(c) Reuters Limited 1996.
