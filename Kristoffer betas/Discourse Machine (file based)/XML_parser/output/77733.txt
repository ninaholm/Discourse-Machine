UDLAND KØBTE KRONEOBLIGATIONER FOR 14,1 MIA I OKT.

KØBENHAVN, 21 november (Reuter) - Udenlandske investorer købte i oktober netto kroneobligationer for 14,1 mia. kr., oplyser Nationalbanken.
Det fordeler sig med et netto køb af danske statspapirer på 12,8 mia. kr., og et nettokøb af udlandet af danske realkreditobligationer mv. for 1,3 mia. kr.
I september nettokøbte udlandet danske obligationer for 7,9 mia. kr. Udlændinge har i oktober købt danske aktier for 0,9 mia. kr.
I perioden november 1995 til oktober 1996 har udlændinge netto købt danske kroneobligationer for 33,8 mia. kr. og netto købt danske aktier for 9,0 mia. kr. (/uha).
(c) Reuters Limited 1996.
