PAINE W SER INGEN DANSK RENTESÆNKNING FORELØBIGT.

KØBENHAVN, 13 januar (Reuter) - Ligesom BG Bank mener Paine Webber ikke, at Nationalbanken vil sænke renten foreløbigt.
- Der var en del spekulationer i markedet om, at Nationalbanken ville nedsætte renten som reaktion på den stærke danske krone. Imidlertid ser vi en sådan handling som ret usandsynlig (med mindre kronen bliver styrket markant), da tendensen på arbejdsmarkedet og inflationen går i den forkerte retning, mens væksten forsat er stigende efter europæisk målestok, lyder kommentaren fra Paine Webber.
BG Bank vurderer i sit månedsbrev, Investering, ligeledes, at Nationalbanken holder rentesatserne i ro. Banken peger bl.a. på at den effektive kronekurs er faldet en pct. i sidste del af 1996 som årsag.
En anden årsag er valutareserven, der er faldet svagt i de sidste par måneder efter tidligere at være steget ganske markant.
BG Bank mener videre, at Nationalbanken i sine overvejelser givetvis også tager højde for, at dansk økonomi fundamentalt set ikke har behov for en nedsættelse af de styrende renter. (/mbp).
(c) Reuters Limited 1997.
