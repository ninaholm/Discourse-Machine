CHR HANSEN-FREMGANG EFTER VÆKST I 2 AF 3 ENHEDER.

KØBENHAVN, 21 november (Reuter) - Chr. Hansen Gruppen fik i regnskabsåret 1995/96 en fremgang i resultat før skat på 12 pct. til 251,2 mio. kr. i forhold til året før, mens omsætningen steg 25 pct. til knap 2,2 mia. kr. Væksten i salget skyldes fremgang i både fødevare-og allergidivisionen.
Således steg omsætningen i fødevaredivisionen med 28 pct. til 1,6 mia. kr., mens salget af allergibehandling produkter voksede 21 pct. til 508 mio. kr. I den tredje division for biosystemer blev der i regnskabsåret solgt for 93 mio. kr., hvilket er på niveau med året før.
- En forventet salgsfremgang er udeblevet på grund af ugunstige vejrbetingelser, hvilket har påvirket brugen af bakteriekulturer til forbedring af landbrugets ensilagekvalitet, forklarer Chr. Hansen i beretningen, samtidig med at det pointeres, at det ikke er et udtryk for tab af markedsandele.
Det er ledelsens mål med divisionen at skabe et profitabelt forretningsområde med en omsætning på 600 mio. kr. inden år 2206.
(c) Reuters Limited 1996.
