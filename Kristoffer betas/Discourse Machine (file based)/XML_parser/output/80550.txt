KU TROR PÅ A B LUNDHOLT SOM FORMAND - RB.

KØBENHAVN, 21 februar (Reuter) - Konservativ Ungdom (KU) kan forestille sig folketingsmedlemmerne Per Stig Møller og Helge Adam Møller som kandidater til formandsposten i Det Konservative Folkeparti efter Hans Engell. Men de unge konservative karakteriserer dog den konservative politiske ordfører, Anne Birgitte Lundholt, som )den umiddelbart mest naturlige på kort sigt(, skriver Ritzaus Bureau (RB).
KU mener, at Hans Engel har taget den rigtige beslutning ved at trække sig.
- KU mener, beslutningen er rigtig, da det ville skade Det Konservative Folkeparti, hvis Hans Engell var fortsat som formand. Nu kan vi komme igennem med vores politiske budskaber, som ikke er ændret en tomme, skriver de unge konservative ifølge Ritzaus Bureau i en pressemeddelelse.
Hans Engell trak sig som formand fredag, fordi han har kørt spirituskørsel.
- Redaktionen (+45) 33 96 96 96.
(c) Reuters Limited 1997.
