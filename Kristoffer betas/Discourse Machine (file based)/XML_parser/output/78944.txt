FORRETNINGSREJSEBUREAUER BOYKOTTER SAS - GEBTA.

KØBENHAVN, 10 januar (Reuter) - GEBTA-rejsebureauerne i Danmark (Guild of European Business Travel Agents) har besluttet i videst muligt omfang at boykotte SAS og i stedet vælge at booke gennem SAS&apos; konkurrenter, fremgår det fredag af en fælles pressemeddelelse fra GEBTA-bureauerne.
- I den udstrækning det er os muligt, uden at tage vore kunder som gidsler, vil vi fremover forsøge at booke mindst muligt SAS og mest muligt SAS&apos; konkurrenter på ruter, hvor der findes sådanne, hedder det i meddelelsen.
Baggrunden for bureauernes reaktion er, at SAS før jul meddelte om ændrede provisionssatser for dansk indenrigs og interskandinaviske rejser.
- Årsagen til vor harme skyldes ikke erkendelsen af, at verden forandrer sig, men hele den måde, hvorpå SAS har ført sig frem, skriver bureauerne.
(c) Reuters Limited 1997.
