RIKSBANK SÆNKER IND-OG UDLÅNSRENTER OG REPO.

STOCKHOLM, 24 oktober (Reuter) - Sveriges Riksbank meddeler torsdag, at banken fra tirsdag i næste uge har sænket repo-renten med 25 bp til 4,60 pct.
- Denne rente kommer endvidere til at gælde for de tre føljende repo-auktioner, det vil sige den 5., 12. og 19. november, skriver Riksbanken i en pressemeddelelse.
Riksbanken sænkede senest repo-renten den 22. oktober med fem bp til 4,85 pct. Med den seneste sænkning har Riksbanken nedsat reporenten 23 gange i år.
Riksbanken oplyser endvidere, at den sænker ind-og udlånsrenterne med 50 bp.
Den svenske indlånsrente er dermed 4,25 pct., mens udlånsrenten sættes til 5,75 pct. (/Reuter/eep).
(c) Reuters Limited 1996.
