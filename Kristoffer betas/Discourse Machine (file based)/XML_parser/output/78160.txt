SAMMENBRUD I BYGGERIETS OK-FORHANDLINGER - BYG.

KØBENHAVN, 10 december (Reuter) - Overenskomst-forhandlingerne på byggeområdet er brudt sammen, oplyser Byggeriets Arbejdsgivere (BYG) tirsdag.
- Det er med beklagelse, at vi måtte udsætte forhandlingerne, indtil der er klarhed over, hvad der sker på ferieområdet, siger formanden for BYG, murermester Poul I. Jakobsen.
BYG indledte forhandlingerne om de kommende overenskomster med BAT-kartellet den 10. december.
- Det er desværre umuligt for BYG at drøfte en overenskomstfornyelse med forbundene i BAT-kartellet, så længe det er uafklaret, om BYG&apos;s medlemmer påføres de meget betydelige omkostninger, der er indeholdt i regeringens planer om at torpedere aftalesystemet på ferieområdet via fremrykket skattebetaling og afskaffelse af den fri forhandlingsret, siger Poul I. Jakobsen.
Han kalder det totalt uansvarligt, at der overhovedet er fremsat forslag om at afskaffe et velfungerende feriesystem.
(c) Reuters Limited 1996.
