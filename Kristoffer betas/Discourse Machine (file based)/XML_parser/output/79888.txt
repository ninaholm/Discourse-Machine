TELE DK-PARTNERE SØGER DELTAGER I JOINT VENTURE.

MÜNCHEN, 6 februar (Reuter) - Joint venturet mellem tyske Viag AG og British Telecom, VIAG Interkom, søger en ny partner, oplyste Viags bestyrelsesformand Georg Obermeier ved en pressekonference torsdag. Det blev samtidig oplyst, at norske Telenor nu får en 10 pcts. andel af joint venturet. Men der mangler altså endnu en partner.
Georg Obermeier beskrev således Telenor som en &quot;teknisk partner&quot;. VIAG Interkom er i drøftelser med forskellige selskaber, men endnu er der ikke indgået en aftale, oplyste bestyrelsesformanden.
Tidligere i denne uge fik Viag og BT en tysk mobiltelefonlicens til DCS 1800 nettet.
Tele Danmark arbejder sammen med BT og Telenor i flere lande, herunder bl.a. Schweiz og Sverige.
(c) Reuters Limited 1997.
