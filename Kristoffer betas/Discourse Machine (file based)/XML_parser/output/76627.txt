MINDSTERENTEN NEDSÆTTES TIL FEM PCT - MIDTBANK.

KØBENHAVN, 1 oktober (Reuter) - Obligationsmarkedet har overrasket positivt i de senere uger, og kursstigningerne kan nu give anledning til en ekstraordinær nedsættelse af mindsterenten fra de nuværende seks pct. til fem pct., fremgår det tirsdag af den ugentlige markedskommentar fra Midtbanks likviditetsområde i Finans Fokus.
- Gennemsnitsrenten ligger p.t på 5,80 pct., og holder den sig under 5,89 i de næste seks børsdage, er nedsættelsen en kendsgerning, skriver økonomerne.
Ifølge Midtbank, så er sandsynligheden for nedsættelsen ganske stor, idet gennemsnitsrenten automatisk falder med 0,06 pct., når Danske Kredit 2006-2026 lukker i dag.
- Men en mindsterente på fire pct. til nytår er absolut også inden for rækkevidde. Således nedsættes mindsterenten til fire pct., hvis den gennemsnitlige obligationsrente ligger på 5,7 pct. ved årsskiftet. Målt på 8&apos;06 vil det sige en kursstigning på 0,5-0,75 kurspoint fra det nuværende niveau, skriver økonomerne i Midtbank. (/jnu).
(c) Reuters Limited 1996.
