SOPHUS B OG SAS AFGØR KFX&apos;S SKÆBNE TIRSDAG.

KØBENHAVN, 19 november (Reuter) - Aktiemarkedet forventes tirsdag helt overordnet at blive styret af Sophus Berendsen og SAS. Markedet er i forvejen inde i en stille november-periode bl.a. efter pæne stigninger tidligere og manglende afklaring om finansloven. KFX-indekset sluttede mandag 0,04 point lavere i 128,77.
Derfor er det primært enkelte meddelelser, der afgør dagens udvikling, forklarer en dealer. Sophus Berendsen vil afgøre om KFX skal op eller ned fra morgenstunden, afhængigt af hvordan nedjusteringen mandag nu tolkes. En dealer mener ikke, at den vil falde yderligere.
(c) Reuters Limited 1996.
