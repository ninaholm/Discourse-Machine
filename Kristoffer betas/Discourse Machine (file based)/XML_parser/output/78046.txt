Valuta - GBP i frit fald, store valutaer rolige.

KØBENHAVN, 5 december (Reuter) - Den amerikanske
valuta er presset ned under 1,56 mod D-marken torsdag
eftermiddag. Men der er generelt roligt i de store
valutaer efter, at Bundesbank som ventet valgte at holde
renterne uændrede efter sit 14-dages møde.
Derimod har der været betydelig volatilitet i det
britiske pund, som kom ud i et frit fald tidligere på
dagen, og dumpede omkring tre procent i forhold til D-mark
og US-dollar.
Torsdag eftermiddag er kursen på pundet 1,6190 i
forhold til dollaren, og 2,5210 mod den tyske D-mark.
Onsdag blev pundet handlet til kurser ved 1,6410 og
2,5626.
Det var en udtalelse fra Bank of Englands Eddie
George, der sendte valutaen ud på rutscheturen.
Eddie George sagde, at han ikke ser noget presserende
behov for en dramatisk renteforhøjelse, men at han
forudser en stigning i de officielle renter før det
britiske valg, der skal være afholdt før maj 1997.
- Kommentaren er en nedtoning af behovet for en
rentestigning, var markedsdeltageres reaktion efter
udtalelsen.
Valutaen blev for få dage siden handlet op til fire
års stærkeste kurser på 1,6905 og 2,6370 mod dollar og
D-mark.
DEM/DKK  USD/DKK FRF/DKK USD/JPY USD/DEM
Torsdag   14.54  3,8290   5,9570  1,1320  112,70  1,5555
Torsdag   11.17  3,8280   5,9750  1,1330  112,50  1,5610
(/klp).
(c) Reuters Limited 1996.
