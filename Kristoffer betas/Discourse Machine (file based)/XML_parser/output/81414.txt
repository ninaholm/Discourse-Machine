Øget salg af lejligheder bag fremgang i J&amp;M.

KØBENHAVN, 13 marts (Reuter) - Ejendomsselskabet Jensen &amp; Møller Invest (J&amp;M) kom ud af regnskabsåret 1996 med en fremgang i det ordinære resultat efter skat til 1,8 mio. kr. fra 0,8 mio. kr. året før.
Fremgangen i resultatet kan primært henføres til et øget salg af ejerlejligheder, fremgår det torsdag af selskabets årsregnskab.
- Avancen ved salg af lejligheder i procent af salgsindtægter udgjorde i 1996 45 pct. mod 29 pct. i 1995, skriver ledelsen.
I 1997 forventer selskabet et tilfredsstillende resultat på niveau med 1996.
- Jørn Nurkka (+45) 33 96 96 55.
(c) Reuters Limited 1997.
