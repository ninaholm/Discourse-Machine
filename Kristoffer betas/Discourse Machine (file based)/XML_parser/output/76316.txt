EU-LEDIGHED FALDT I JUNI OG JULI - EUROSTAT.

KØBENHAVN, 16 september (Reuter) - Arbejdsløsheden er i juni og juli faldet lidt i EU-landene. Den sæsonkorrigerede arbejdsløshed i EU faldt til 10,7 pct. i juni og juli, mod 10,8 pct. i de to foregående måneder, oplyser EU&apos;s statistiske kontor, Eurostat, mandag.
Inden for de sidste to til tre år har arbejdsløsheden været faldende i flere af EU-landene, fremgår det af statistikken.
Den danske arbejdsløshed er således siden juni 1993 faldet fra 10,6 pct. til 6,3 pct. i juli i år, ifølge Eurostats opgørelsesmetode.
Den laveste arbejdsløshed findes i Luxembourg med kun 3,1 pct. arbejdsløse, fulgt af Østrig med 4,1 pct. Værst står det til i Spanien, hvor arbejdsløsheden er oppe på 21,3 pct. (/jnu).
(c) Reuters Limited 1996.
