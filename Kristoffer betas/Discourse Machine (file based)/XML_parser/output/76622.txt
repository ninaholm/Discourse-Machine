APM SÆTTER DAGSORDEN FOR LINIETRAFIK - LLOYD&apos;S.

KØBENHAVN, 1 oktober (Reuter) - A. P. Møller-koncernen linierederi, Maersk Lines&apos; position som markedsleder er ikke truet af fusionen mellem Nedlloyd og P&amp;O, A. P. Møllers tidligere samarbejdspartner, skriver Lloyds List mandag i en kommentar til den seneste udvikling inden for den globale linietrafik.
Lloyd&apos;s List&apos;s mener, at det er fra København, at spillets regler for den globale linietrafik dikteres.
Selv ikke en sammenlægning mellem to så store rederier som Nedlloyd og P&amp;O får til sammen tilstrækkelige ressourcer til at matche Maersk Line&apos;s styrke, og Nedlloyd/P&amp;O kommer til at indse, at det danske rederi til ethvert strategisk træk har svar på tiltale, vurderer artiklens forfatter Francis Phillips.
Han vurderer direkte, at det ville være uklogt at iværksætte større tiltag uden at konsultere København først.
De to sammenlagte rederier er i høj grad bundet op på eksisterende aftaler for størstedelen af linietrafikken, og vil derfor have svært ved at svare igen på eventuelle angreb fra det friere stillede Maersk Line, der tilmed har forstået at pleje sin politiske indflydelse i både London og Washington langt bedre end sine konkurrenter, noterer Lloyd&apos;s List. (/slj).
(c) Reuters Limited 1996.
