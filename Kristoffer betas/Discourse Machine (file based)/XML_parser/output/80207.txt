SPAR FAABORG FIK REKORDOVERSKUD I 1997.

KØBENHAVN, 14 februar (Reuter) - På trods af stigende omkostninger kom Sparekassen Faaborg ud af 1996 med sparekassens hidtil bedste resultat. Det ordinære overskud voksede således i 1996 med 18,8 pct. til 84 mio. kr.
- 1996 blev igen et godt år for Sparekassen Faaborg koncernen. Som nævnt er regnskabsresultatet det hidtil bedste. Der er åbnet to nye filialer i henholdsvis Dalum og Næsby i Odense efter et nyt koncept &quot;Penge &amp; Bolig&quot;. I de samme bygninger er der således åbnet to ejendomsmæglerforretninger, skriver Sparekassen Faaborg.
Sparekassen omkostninger steg sidste år med 6,3 pct. til 71 mio. kr.
- Lønudgifterne er påvirket ekstraordinært af jubilæumsgratialer og periodiseringsposter på 1,9 mio. kr., samt ansættelse af medarbejdere til de to nye filialer i Odense, forklarer ledelsen i beretningen.
Indtægterne fra renter og gebyrer steg 7,8 pct. til 156,7 mio. kr., mens sparekassens hensættelser til imødegåelse af tab på kunder faldt med 26 pct. til 23 mio. kr.
(c) Reuters Limited 1997.
