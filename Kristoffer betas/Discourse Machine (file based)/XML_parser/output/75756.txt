NEUROSEARCH&apos; HALVÅR PRÆGET AF ENGANGSBETALINGER.

KØBENHAVN, 20 august (Reuter) - NeuroSearch, der blev introduceret på fondsbørsen i juni, fik i 1. halvår et driftsoverskud på 18 mio. kr. mod et minus på 11,2 mio. i halvåret 1995.
Ledelsen understreger dog, at resultatet er præget af flere års-og engangsbetalinger, som ikke vil gentge sig i 2. halvår. NeuroSearch venter således ikke, at resultatet for hele året vil overstige de 4,5 mio. kr., det blev til i 1995.
Af flere års-og engangsbetalinger i 1. halvår kommer een på 28 mio. kr. fra Bristol-Myers Squibb, som først var ventet i 3. kvartal.
- Dette er en milestone betaling udløst af, at visse succeskriterier i projektsamarbejdet er blevet opfyldt, oplyser NeuroSearch.
Selskabet arbejder sammen med Bristol-Myers Squibb om et lægemiddel til behandling af Parkinson&apos;s syge - et projekt, der er i klinisk udvikling. Samme status har et samarbejde med Meiji Seika om udvikling af et lægemiddel til behandling af angsttilstande.
[MORE].
