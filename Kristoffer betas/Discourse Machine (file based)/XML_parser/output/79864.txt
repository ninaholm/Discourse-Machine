KORREKTION VENTES FOR DANSKE AKTIER EFTER USA-FALD.

KØBENHAVN, 6 februar (Reuter) - Et fald i DJIA-indekset på 1,27 pct. på NYSE onsdag samt en stigning i renterne giver torsdag morgen forventning om en mindre korrektion for det danske aktiemarked, hvor KFX-indekset onsdag steg 0,79 point til 151,55.
- Efter fire dage i træk med rekordniveauer for KFX-indekset skal vi nok lidt ned fra morgenstunden. Ikke noget dramatisk - måske 1/4 - 1/2 pct. Den underliggende tone er fortsat solid, og de købsordrer, der i øjeblikket ligger på danske aktier, forsvinder ikke fra dag til dag, siger en aktiehandler torsdag morgen.
(c) Reuters Limited 1997.
