Valuta - USD handles i snævre intervaller.

KØBENHAVN, 4 november (Reuter) - I mangel på bedre
står den amerikanske dollar stille over for D-marken og
yen i mandagens eftermiddagshandel.
US-dollar handles således til 113,10 yen mod 113,15
og 1,5125 D-mark mod 1,5130 tidligere i dag.
Markedsdeltagerne betegner dog dollarens position som
sårbar over for begge valutaer.
- For dollar/mark er der er et behov for at få udtrykt
det skift i forventningerne til renteudviklingen i
Tyskland og USA, som fandt sted i sidste uge, siger Paul
Meggyesi fra Deutsche Morgan Grenfell.
@
For dollar/yen-forholdets vedkommende, mener dealere,
at markedet er meget kort i yen, hvilket gør dollaren
sårbar over for afviklinger i disse positioner.
Den japanske handelsbalance for september, der
offentliggøres senere i denne uge, afventes derfor med
stor interesse. Markedet venter dog, at balancen vil
styrke dollaren yderligere.
- Jeg tror, at tallene vil vise, at japanske
investorer er risiko-averse, men stadig sender mere og
mere kapital til udlandet, siger Nick Stamenkovic fra DKB
International.
En svensk kommission nedsat af regeringen for at
undersøge konsekvenserne af en eventuel svensk deltagelse
i ØMU&apos;en sagde mandag, at der var flest argumenterne mod
at deltage i ØMU&apos;ens første runde i 1999.
Kommissionen så dog mere positivt på svensk deltagelse
på længere sigt, men så lavere svensk ledighed samt
balance på de offentlige finanser som krav for at kunne
støtte deltagelse i ØMU&apos;en.
Den svenske krone er svækket til 4,3580 fra 4,3325
fredag.
DEM/DKK  USD/DKK FRF/DKK USD/JPY USD/DEM
Mandag    14.50  3,8435   5,8120  1,1355  113,10  1,5120
Mandag    10.55  3,8420   5,8145  1,1370  113,15  1,5130
(/clm).
(c) Reuters Limited 1996.
