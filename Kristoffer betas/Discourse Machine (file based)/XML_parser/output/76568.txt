RENTESPÆND IND I 87 BP, KORREKTION SES MANDAG.

KØBENHAVN, 27 september (Reuter) - Rentespændet til Tyskland indhentede yderligere fire rentepunkter i løbet af fredagen, og i det sene eftermarked er der 86-87 bp mellem de 10-årige renter.
Den pæne udvikling i rentespændet blev ikke negativt påvirket af faldende europæiske obligationer hen mod lukketid. 8 pct. 2006 er i 107,09 mod 106,80 i morges.
- Jeg tror, vi kan se en yderligere korrektion i det ellers stigende marked mandag. Årsagen er det tyske marked, der virker overkøbt for tiden, siger en obligationshandler.
