ØKONOMER SER FALD I VALUTARESERVE I FEB.

KØBENHAVN, 3 marts (Reuter) - Danske bankøkonomer venter et lille fald i valutastillingen i februar, der offentliggøres tirsdag kl. 16.00, viser en Reuters-rundspørge til fem danske økonomer.
Efter en stigning i januar på 11,1 mia. kr. til 96,3 mia. kr. ultimo januar, ventes der per ultimo februar et fald på 0,9 mia. kr. til 95,4 mia. kr.
- Nationalbanken har i den forløbne måned ikke haft behov for intervention i danske kroner, der har ligget ganske stabilt, påpeger en analytiker.
Det vurderes, at banken har haft budgetterede udgifter i fremmed valuta på godt to mia. kr., hvoraf en mia. kr. skønnes opkøbt.
- Stig Ørskov Pedersen (+45) 33 96 96 59.
(c) Reuters Limited 1997.
