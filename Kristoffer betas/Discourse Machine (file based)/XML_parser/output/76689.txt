Valuta - Profittagning rammer italienske lire.

KØBENHAVN, 4 oktober (Reuter) - Profittagning i den
italienske lire har sendt den tilbage over for D-mark i
fredag formiddags europæiske valutahandel. I går nåede
liren sit stærkeste niveau i to år i kurs 989,80, hvor
den handles til kurs 993,40 DEM/ITL fredag formiddag.
Italiens udenrigsminister Lamberto Dini fortalte i
dag i et interview til Reuters, at der ikke vil gå lang
tid, inden liren genindtræder i EMS-samarbejdet.
Frankrigs præsident Jacques Chirac kritiserede torsdag
lirens lave niveau, som han mener skader den franske
industri.
Ministre fra Italien og Frankrig har i dag møde i
Napoli.
Den amerikanske dollar holder fortsat fast over 1,5300
D-mark, og handles før middag til 1,5310 mod D-marken.
Over for den japanske yen er dollaren ligeledes
stabil i 111,50 USD/JPY - ganske som torsdag eftermiddag.
Markedet fortæller om en stille handel, som ventes at
fortsætte indtil det amerikanske beskæftigelsestal for
september offentliggøres kl. 14.30.
Forventningerne lyder på 166.000 nye jobs mod 250.000
i august.
DEM/DKK  USD/DKK FRF/DKK USD/JPY USD/DEM
Fredag    11.30  3,8355   5,8705  1,1330  111,50  1,5310
Torsdag   15.30  3,8325   5,8730  1,1320  111,50  1,5330
(/clm).
(c) Reuters Limited 1996.
