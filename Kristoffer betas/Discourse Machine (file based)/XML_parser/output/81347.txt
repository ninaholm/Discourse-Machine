Novo Nordisk ser mindst 15 pct stigning i 97-res.

KØBENHAVN, 12 marts (Reuter) - Novo Nordisk forventer i 1997 at leve op til målsætningen om en stigning i resultat af primær drift på mindst 15 pct., fremgår det onsdag af regnskabsmeddelelsen for 1996.
- Denne stigningstakt forventes også at være gældende for resultat før skat, under forudsætning af at kurserne på de internationale valuta-og rentemarkeder ikke ændres i væsentlig grad, skriver ledelsen.
Novo Nordisk fik i 1996 et primært resultat på 2.386 mio. kr. mod 2.078 mio. kr. i 1995.
(c) Reuters Limited 1997.
