DSV opjusterer forventninger til hele 1996/97.

KØBENHAVN, 28 februar (Reuter) - De sammensluttede Vognmænde (DSV) opjusterer nu forventningerne til hele regnskabsåret 1996/97, fremgår det af koncernens halvårsregnskab, der blev offentliggjort fredag.
- Årets resultat før skat opjusteres fra 89 mio. kr. til 101 mio. kr. Resultatet for første halvår er 13 pct. højere end budgettet. Denne stigning forventes fortsat, hedder det i regnskabet, der viste et resultat før skat og minoritetsinteresser på 58,2 mio. kr. mod 43,7 mio. kr. året før. Koncernens regnskabsår går fra den 1. august til 31. juli.
(c) Reuters Limited 1997.
