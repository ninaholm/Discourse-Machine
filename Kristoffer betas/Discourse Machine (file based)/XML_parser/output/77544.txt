LAVERE DÆKNINGSGRAD FOR ENTREPRENØRER I 95/96.

KØBENHAVN, 14 november (Reuter) - Overskuddet efter skat i forhold til omsætningen faldt i regnskabsåret 1995/96 for Entreprenørforeningens medlemmer under et til 0,4 pct. fra 1,1 pct. året før, oplyser foreningen i Barometer.
- Det er ikke mindst byggevirksomhederne, der bidrager til det magre resultat. En anden hovedkonklusion er, at det især er de store byggevirksomheder, der har besværligheder med at tjene penge, skriver entreprenørforeningen.
Således har 14 af de store byggevirksomheder med en samlet omsætning på godt ni mia. kr. haft et negativ overskudsgrad i det afsluttede regnskabsår.
Entreprenørforeningen har i alt 213 medlemmer med en samlet omsætning på 23,3 mia. kr. Det svarer til 52,2 pct. af den samlede omsætning på entreprenørområdet herhjemme.
Tilbagegangen kommer på trods af, at 1995 var præget af opsving i bygge-og anlægssektoren.
- Det dårlige resultat skyldes især byggevirksomhederne, der samlet fik et resultat på minus 0,8 pct. Derimod opnåede anlægsvirksomherden en resultat på 2,3 pct. og gruppen &quot;anden entreprenørvirksomhed&quot; fik et resultat på 3,5 pct., skriver foreningen på baggrund af den samlede regnskabsanalyse. (/uha).
(c) Reuters Limited 1996.
