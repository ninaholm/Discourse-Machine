MØNS BANK SER 1997 PRIMÆR DRIFT PÅ NIVEAU MED 96.

KØBENHAVN, 12 februar (Reuter) - Møns Bank forventer i 1997 et resultat af den primære drift på niveau med sidste år, fremgår det af bankens regnskab for 1996 onsdag.
- Vi forventer en primær drift - ordinær drift før kursregulering på obligations-og aktiebeholdningen og før afskrivninger og hensættelser på debitorer - på niveau med 1996 resultatet, skriver ledelsen i beretningen.
Møns Bank fik i 1996 et resultat af finansielle poster på 45,3 mio. kr. mod 49,5 mio. kr. året før. Før skat blev det i 1996 til et overskud på 10,5 mio. kr.
(c) Reuters Limited 1997.
