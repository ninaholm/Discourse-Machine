OBLIGATIONER HOLDER SKANSEN TRODS LILLE USA-FALD.

KØBENHAVN, 11 september (Reuter) - De europæiske obligationsmarkeder har onsdag eftermiddag klaret sig rimeligt på trods af, at det amerikanske marked er faldet lidt tilbage. Statens 10-årige benchmark, 8 pct. 2006, handles i eftermarkedet til kurs 104,70 mod 104,75 ved middagstid og 104,60 i morges.
- Det har været en stille dag, hvor det europæiske marked ikke har ladet sig påvirke af, at de amerikanske obligationer fortsætter med at falde lidt tilbage, siger en obligationshandler, der også venter en stille åbning torsdag.
