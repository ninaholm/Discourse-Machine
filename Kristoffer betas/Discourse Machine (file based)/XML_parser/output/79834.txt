SIDSTE GANG MED MASSEFYRINGER I DDB - K SØRENSEN.

KØBENHAVN, 5 februar (Reuter) - Det er sidste gang, at Den Danske Bank foretager massefyringer i stil med det, som banken er i gang med i øjeblikket, oplyser direktør Knud Sørensen fra banken.
- Det er sidste gang, at vi foretager en så stor fyringsrunde. Men hvordan og hvorledes det skal foregå i fremtiden, vil vi vurdere, siger Knud Sørensen til Reuters Finans.
En række filialer i Jylland og på Sjælland uden for København har været ramt af faglige møder onsdag formiddag som reaktion på bankens fyringsrunde.
(c) Reuters Limited 1997.
