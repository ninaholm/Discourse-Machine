Valuta - USD falder lidt tilbage efter US-tal.

KØBENHAVN, 13 september (Reuter) - Andel del af
historien om den amerikanske inflation blev afsløret i
eftermiddags, da det amerikanske inflationstal for august
blev offentliggjort. Stigningen i forbrugerpriserne blev
på 0,1 pct. både med og uden mad og energi mod forventet
0,2 pct. for begge tal.
Samtidig blev detailsalgstal for august
offentliggjort. Detailsalget steg beskedent med 0,2 pct.
mod en forventet stigning på 0,7 pct.
Meddelelsen sendte den 30-årige T-Bond 1-12/32 point i
vejret til 97-06, og renten kom dermed under 7,00 pct.
Den amerikanske dollar faldt over for D-mark til
1,5090 umiddelbart efter tallet blev offentliggjort, men
er kravlet lidt tilbage til 1,5110.
Dollaren handlede ellers i 1,5155 før middag.
Over for den japanske yen holder dollaren stand i
110,20.
- Jeg tror ikke, at det er nok til at forhindre en
rentestigning, men det er helt klart, hvad markedet håber
på nu, siger David Blitzer fra Standard &amp; Poors om det
amerikanske inflationstal.
Den franske franc holder sig stabil over for D-marken
i kurs 3,4148. Det samme gør sig gældende for kronen, der
handles til kurs 3,8540.
DEM/DKK  USD/DKK FRF/DKK USD/JPY USD/DEM
Fredag    14.52  3,8540   5,8220  1,1280  110,25  1,5110
Fredag    10.42  3,8535   5,8400  1,1285  110,30  1,5155
(/clm).
(c) Reuters Limited 1996.
