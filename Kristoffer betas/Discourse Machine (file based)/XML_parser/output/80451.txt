BRFKREDIT SER LAVERE PRIMÆRT RESULTAT I 1997.

KØBENHAVN, 20 februar (Reuter) - BRFkredit forventer i 1997 et primært resultat, der er lavere end i 1996. Det fremgår torsdag af selskabets årsregnskab for 1996.
- Det skyldes flere faktorer. For det første vil bidragsindtægterne falde, fordi nedsættelsen af satserne i april 1996 vil få fuld effekt i 1997. For det andet vil renter mv. af fondsbeholdningen forventeligt falde i forhold til 1996, skriver ledelsen i regnskabet.
I 1996 blev BRFkredits primære resultat 649 mio. kr. mod 623 mio. kr. i 1995.
(c) Reuters Limited 1997.
