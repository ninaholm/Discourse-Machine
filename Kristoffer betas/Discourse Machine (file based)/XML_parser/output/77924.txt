NEDTÆLLING FOR REGERINGEN ER I GANG - FOGH.

KØBENHAVN, 28 november (Reuter) - Venstre mener, at regeringens stemmeaftale med SF om næste års finanslov, er et tegn på en regering på vej imod indre opløsning, hvilket gør et folketingsvalg muligt når som helst.
Det skriver partiets politiske ordfører, Anders Fogh Rasmussen i en kommentar til den aftale, regeringen indgik med SF onsdag aften. Han peger på, at det var SF og Enhedslisten, som sikrede, at Nyrup kunne fortsætte som statsminister efter sidste folketingsvalg.
- Hvis Enhedslisten beslutter sig for at sikre regeringens finanslov, er det også venstrefløjen, som redder en totalt groggy regering ind i 1997. Men nedtællingen for denne regering er startet. Den er udbrændt og i indre opløsning. Alliancen med venstrefløjen vil slide så hårdt på regeringen, at et valg nu kan komme, når som helst, mener Anders Fogh Rasmussen. (/uha).
(c) Reuters Limited 1996.
