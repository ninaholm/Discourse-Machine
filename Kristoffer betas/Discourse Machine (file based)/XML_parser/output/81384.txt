Natbank tilbagekøbte indskudsbeviser for 9,9 mia.

KØBENHAVN, 12 marts (Reuter) - Nationalbanken tilbagekøbte onsdag indskudsbeviser fra pengeinstitutterne for 9,9 mia. kr., oplyser Nationalbanken.
Tilbagekøbsrenten er 3,50 pct. plus et tillæg på 0,05 pct. Indskudsbevis-renten er uændret fra Nationalbankens seneste operation i indskudsbeviser.
Tilbagekøbene er foretaget med hhv 9,8 mia. kr. i serie 97/11 med forfald 14. marts og 0,1 mia. i serie 97/12 med forfald 21. marts. Dermed blev markedets beholdning af disse indskudsbeviser reduceret til hhv. 22,4 og 27,5 mia.
- Per Bech Thomsen (+45) 33 96 96 56.
(c) Reuters Limited 1997.
