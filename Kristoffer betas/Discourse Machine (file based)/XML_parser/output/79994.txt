BG ANBEFALER KØB AF INWEAR MEN HOLD PÅ CARLI GRY.

KØBENHAVN, 10 februar (Reuter) - Aktieanalytiker i BG Bank anbefaler investorerne at købe InWear-aktier og beholde deres Carli Gry-aktier, fremgår det mandag af bladet Investering fra BG Bank.
- InWear og Carli Gry minder meget om hinanden hvad angår størrelse, vækstudsigter og strategi. Aktierne bør derfor handles på samme niveau, og med de nuværende kurser bør InWear foretrækkes, vurderer BG Bank.
InWear ligge mandag morgen, inden børsstart, i kurs 279, mens Carli Gry ligger på 340.
- For aktierne gælder, at den kursmæssige risiko er relativ høj. Aktierne handles til ekstreme kurs/indre-værdier, og kursniveauerne berettiges kun af selskabernes evne til at skabe vækst, hedder det videre.
Det betyder ifølge BG Bank, at selskaberne skal forny produktprogrammet fire til fem gange om året, og svigter denne evne, er kursrisikoen betydelig, fremgår det.
- Jørn Nurkka (+45) 33 96 96 55.
(c) Reuters Limited 1997.
