Valuta - Rolige valutaer holder niveauer.

KØBENHAVN, 28 november (Reuter) - Der er faldet ro
over valutamarkedet torsdag eftermiddag, og kurserne har
generelt holdt sig nær niveauerne fra torsdag formiddag.
Franske franc er styrket en anelse til 3,3915 mod
D-marken i eftermiddagshandlen, men kursen er stadig
svagere end før rådsmedlem Jean-Pierre Gerard fra Bank of
France fik den franske valuta ud på en glidetur med
udtalelser, der blev tolket som negative for valutaen.
Fra Bundesbank advarede rådsmedlemmet Edgar Meister
ved 14-tiden om, at konvergenskriterierne for deltagelse i
ØMU&apos;en bliver løst fortolket.
- Det bliver svært at overbevise den tyske befolkning
om, at euro&apos;en kan blive lige så stabil, som D-marken er i
dag, hvis nogle af de øvrige deltagende lande reelt ikke
opfylder konvergenskriterierne, lød kommentaren fra Buba&apos;s
Edgar Meister.
Torsdag er der helligdagslukket på de finansielle
markeder i USA, og især omsætningen i US-dollar er meget
lille.
DEM/DKK  USD/DKK FRF/DKK USD/JPY USD/DEM
Torsdag   15.19  3,8375   5,8765  1,1310  113,50  1,5320
Torsdag   11.27  3,8370   5,8805  1,1300  113,55  1,5335
(/klp).
(c) Reuters Limited 1996.
