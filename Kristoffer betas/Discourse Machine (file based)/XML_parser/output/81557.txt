Ej melding fra investorer i denne uge - Phønix.

KØBENHAVN, 17 marts (Reuter) - De investorer, der ejer større beholdninger af aktier i Phønix Contractors, vil tidligst i næste uge meddele, hvem de vil sælge til. Det vurderer Phønix&apos; bestyrelsesformand, Henry Petersen.
- Jeg tror ikke, de store investorer vil komme med en melding i denne uge. De har sagt, at de først vil melde ud, lige før fristen udløber (d. 1. april, red.). Spørgsmålet er så, om det bliver før eller efter påske. Vi kan ihvertfald ikke vente os noget før i begyndelsen af næste uge, siger han.
Henry Petersen har i sidste uge kontaktet de store investorer og anbefalet dem at sælge deres aktier til norske Rieber &amp; Søn.
De investorer, som ligger inde med store beholdninger af Phønix-aktier er, Lønmodtagernes Dyrtidsfond (tre pct. af aktierne, otte pct. af stemmerne), ATP (10,4 pct. af aktierne), Codan (10,1 pct. af aktierne, 15,23 pct. af stemmerne), Den Danske Bank ( 5,9 pct. af aktierne, 9,4 pct. af stemmerne), fremgår det af Dansk Aktie Analyses opgørelse for februar.
- Morten Bonde Pedersen (+45) 33 96 96 51.
(c) Reuters Limited 1997.
