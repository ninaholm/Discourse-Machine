Valuta - ITL nær 3 års højeste i roligt marked.

KØBENHAVN, 27 september (Reuter) - D-marken er gledet
lidt tilbage i fredag formiddags rolige valutahandel.
Det har dog ikke helt kunne hjælpe den italienske
valuta med at holde sig i nærheden af tre års stærkeste
kurs mod D-marken på 994,40, som den nåede tidligere i
dag. Liren handles i 997,00 per D-mark fredag formiddag.
Den franske franc ignorerede fredag formiddag
ledighedstallene, selv om de viste en stigning i
arbejdsløsheden, som var større end ventet. Den franske
ledighed steg i august med 39.500 personer til 12,6 pct.
mod 12,5 i juli.
Den franske handelsbalance viste samtidigt et pænt
overskud på 11,1 mia. FRF i juli. Francen handles til
3,3818 mod tyske mark.
Kronen er fredag formiddag styrket lidt i takt med
svækkelsen af D-marken, og niveauet er nu tilbage, hvor
det befandt sig torsdag morgen - nemlig en anelse over
kurs 3,84 per D-mark.
US-dollar har opnået moderate gevinster i forhold til
yen og D-mark, men kurserne er rolige.
De endelige amerikanske BNP-tal for 2. kvartal kommer
ud kl. 14.30 og vil blive fulgt nøje på valutamarkedet.
- Dollaren vil holde godt øje med reaktionen på de
øvrige finansielle markeder, siger valutahandlere.
DEM/DKK  USD/DKK FRF/DKK USD/JPY USD/DEM
Fredag    11.16  3,8415   5,8500  1,1360  110,65  1,5230
Torsdag   15.18  3,8425   5,8450  1,1355  110,40  1,5210
(/klp).
(c) Reuters Limited 1996.
