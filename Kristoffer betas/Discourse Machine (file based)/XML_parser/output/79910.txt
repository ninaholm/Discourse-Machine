FORSTÆDERNES BANK SER ABSOLUT GODT 1997 - ADM DIR.

KØBENHAVN, 6 februar (Reuter) - Forstædernes Bank forventer, at resultatet for 1997 bliver absolut tilfredsstillende. Det siger bankens adm. direktør Kjeld Mosebo Christensen til Reuters Finans.
- Jeg vil ikke hænges op på et enkelt tal. Men det bliver et absolut tilfredsstillende resultat set fra aktionærernes side, siger han.
Det tilfredsstillende resultat betyder, at banken klart forventer at leve op til sin målsætning om at ende i den bedste tredjedel blandt landets største banker.
- Det forventer jeg, at vi absolut kan leve op til i 1997, forsikrer Kjeld Mosebo Christensen.
Målsætningen gælder såvel forrentningen af egenkapitalen som det egentlige bundlinjeresultat, oplyser han.
(c) Reuters Limited 1997.
