AKTIEMARKED KAN STIGE I MORGEN AFHÆNGIGT AF USA.

KØBENHAVN, 20 november (Reuter) - Der er forventning om, aktiemarkedet kan komme yderligere op i morgen. Men det vil først og fremmest afhænge af udviklingen på obligationsmarkedet, der ifølge en handler også har været styrende for kursudviklingen i dag.
- Vi vil nok holde niveauet med mulighed for en kvart pct. stigning afhængigt af udviklingen i USA i aften, siger dealeren. KFX-indekset sluttede styrket 0,51 pct. i 128,64. Det vil primært blive bankerne, der vil blive berørt af renteudviklingen, men også SAS, Sophus Berendsen og Novo Nordisk ventes i fokus i morgen.
(c) Reuters Limited 1996.
