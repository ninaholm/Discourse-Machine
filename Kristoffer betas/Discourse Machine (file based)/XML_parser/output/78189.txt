UDLAND PRESSER OBLIGATIONER MARGINALT LAVERE.

KØBENHAVN, 11 december (Reuter) - De danske obligationer starter onsdagen marginalt lavere end de sluttede tirsdag eftermiddag, primært trukket ned af en lavere Bund future, forklarer en obligationshandler.
Benchmarken, statens 8 pct. 2006, starter i kurs 108,90 - knap en promille lavere. Renten er 6,67 pct.
- Undertonen er egentlig god nok, men vi følger slavisk udlandet, der er domineret af teknisk handel, siger handleren. Han forudser et handelsinterval i benchmarken på 108,80 til 109,10 indtil offentliggøelsen af amerikanske nøgletal i eftermiddag.
(c) Reuters Limited 1996.
