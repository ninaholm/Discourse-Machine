FORBRUGERNE NU MINDRE OPTIMISTISKE - GALLUP.

KØBENHAVN, 10 december (Reuter) - For første gang i de sidste seks måneder er der nu mærkbar tilbagegang i forbrugernes samlede opfattelse af den økonomiske udvikling, fremgår det tirsdag af en Gallup-undersøgelse.
Samlet set er Gallups ForbrugerForventnings-Indeks (FFI) faldet fra 153,1 i november til 149,7 i december.
- Det er især opfattelsen af erhvervslivets udvikling, der trækker Gallup FFI ned, idet der her er sket et markant fald i indekset fra 170,9 til 153,9, skriver Gallup i en pressemeddelelse.
(c) Reuters Limited 1996.
