KF TABER TERRÆN PÅ NORDISK AKTIEOMSÆTNING.

KØBENHAVN, 24 januar (Reuter) - Københavns Fondsbørs (KF) må i den kvartalsvise sammenligning af de nordiske børser for fjerde kvartal 1996 se sig henvist til en tredjeplads målt på aktieomsætningen, oplyser fremgår det af statistikken.
Dermed følger den kvartalsvise opgørelse den lidt negative trend, som allerede viste sig i omsætningstallene for december måned. Det er endnu engang børsen i Oslo, som slår KF på omsætningen.
Den største omsætning blev noteret i Stockholm med 31,9 mia ECU, fulgt af Oslo med 7,8 mia. ECU og København med 7,4 mia. ECU.
Omsætningen i Helsinki blev på 5,5 mia. ECU og i Reykjavik blev omsætning på 21,1 mio. ECU.
For hele året 1996 kommer København dog ind på andenpladen med en omsætning på 29,4 mia. ECU, kun overgået af Stockholm med 107,9 mia. ECU. Oslo kommer ind på tredjepladsen med en omsætning på 29,5 mia. ECU.
Den mest handlede aktie i Danmark i fjerde kvartal blev Tele Danmark med en andel af den samlede omsætning på 8,3 pct., fulgt af Novo Nordisk med 7,7 pct., Sophus Berendsen med 6,5 pct. og Danisco med 5,3 pct. af den samlede omsætning. InWear blev den syvende mest handlede aktie i fjerdekvartal med en andel på 2,1 pct. af den samlede omsætning.
De ti mest handlede aktier i fjerdekvatal 1996 tegner sig tilsammen for 46,4 pct. af den samlede omsætning.
Målt på obligationsomsætningen fastholdt KF sin andenplads både i fjerde kvartal og på årsbasis. I fjerde kvartal blev omsætning i København på 219,3 mia. ECU, mens Stockholm kommer ind på en klar førsteplads med 350,3 mia. ECU. (/jnu).
(c) Reuters Limited 1997.
