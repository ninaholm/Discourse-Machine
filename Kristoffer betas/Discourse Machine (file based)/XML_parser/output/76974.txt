Valuta - Tysk M3 havde kun lille effekt på kurser.

KØBENHAVN, 21 oktober (Reuter) - Offentliggørelsen af
tyske M3-pengemængdetal mandag formiddag har ikke kunne
flytte væsentligt på valutakurserne på ugens første dag,
og US-dollar og D-mark er næsten som i fredags.
Fra tyske Bundesbank kom M3 ud med en årsvækst i
forhold til fjerde kvartal på 8,4 pct. i september mod 8,7
pct. i august.
Væksten i den tyske M3-pengemængde i september var på
forhånd anslået til at ligge mellem 8,2 pct. og 8,5 pct.
Derimod ligger den japanske valuta svagere mod
US-dollar efter søndagens valg i yen&apos;ens hjemland. Kursen
faldt efter valget til 34-måneders svageste mod USD.
- Nettoeffekten af valget i Japan ser ud til at være,
at der ikke er nogen ændring overhovedet, og en
fortsættelse af den eksisterende politik vil blive
yen-negativ, udtaler Joe Prendergast, valutastrateg ved
Merril Lynch.
Sent mandag eftermiddag ventes Bundesbankmedlemmet
Franz-Christoph Zeitler at kommentere dagens M3-tal, og
det bliver mandagens første officielle Buba-kommentar om
M3, siger valutahandlere. Den officielle vurdering af
M3-udviklingen kan give et fingerpeg om bankens hensigter
på rentefronten, mener dealerne.
DEM/DKK  USD/DKK  FRF/DKK USD/JPY USD/DEM
Mandag    11.18  3,8275   5,9015  1,1325  112,70  1,5415
Fredag    14.50  3,8290   5,9000  1,1330  112,40  1,5410
(/klp).
(c) Reuters Limited 1996.
