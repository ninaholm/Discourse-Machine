OMSÆTNING VIA VP-CENTRAL STEG I 1996.

KØBENHAVN, 2 januar (Reuter) - Værdipapircentralen (VP) har registreret en stigning i omsætningen af både aktier og obligationer, fremgår det af en opgørelse fra VP torsdag.
På obligationsområdet var den nominelle omsætning 21.300 mia. kr., og det er 20 pct. højere end i 1995, mens den nominelle omsætning af aktier, warrants mm. var 99 mia. kr. - hvilket er 46 pct. højere end året før, oplyser VP torsdag.
70 pct. af obligationsomsætningen var omsætning mellem to fondshandlere, mens den resterende del hovedsagelig var omsætning mellem fondshandlerne og deres kunder.
For aktiers vedkommende udgør omsætningen mellem to fondshandlere 18 pct. af omsætningen.
- Danske værdipapirer afvikles også uden for VP-systemet. Det drejer sig om ca. 45 pct. af den samlede afvikling af danske obligationer. Den udenlandske andel viser en fortsat stigende tendens som følge af internationaliseringen af værdipapirhandelen, skriver VP i pressemeddelelsen. (/olm).
(c) Reuters Limited 1997.
