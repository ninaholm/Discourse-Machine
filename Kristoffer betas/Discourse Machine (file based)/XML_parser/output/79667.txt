TELE DK-ANSATTE GENOPTAGER ARBEJDET - TELE DK.

KØBENHAVN, 31 januar (Reuter) - De fleste af Tele Danmarks medarbejdere har i løbet af fredag eftermiddag genoptaget arbejdet, oplyser Tele Danmark, som venter at situationen vil være normal ved kl. 18-tiden.
- Der har i dag været fællesmøde i Dansk Arbejdsgiverforening, hvor de faglige organisationer, TKF og SiD, erkendte, at der har været tale om en overenskomststridig arbejdsnedlæggelse. Organisationerne gav tilsagn om at pålægge medarbejderne at genoptage arbejdet. Det er nu sket, skriver Tele Danmark.
TKF er organisationen - Telekommunikationsforbundet.
Flere steder indenfor koncernen er der dog i løbet af mandagen varslet orienteringsmøder. (/jnu).
(c) Reuters Limited 1997.
