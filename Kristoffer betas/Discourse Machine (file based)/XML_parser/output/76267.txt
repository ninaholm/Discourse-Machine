CRISPLANT AFVISER, AT USA-ORDRER ER PÅ PLADS.

KØBENHAVN, 12 september (Reuter) - Crisplant afviser, at det er afgjort om selskabet får en ordrer til det amerikanske postvæsen, som nævnt i Penge &amp; Privatøkonomi torsdag. Ifølge bladet kan det dreje sig om leverancer til en samlet værdi af tre mia. kr. over fem til 10 år.
Ifølge Crisplants adm. direktør, Jesper Krogh, er selve testfasen ikke afsluttet endnu, og at det derfor er for tidligt at sige om Crisplant for lov til at levere sorteringsanlæg til postvæsenet i USA. Endvidere afviser han, at Crisplant i heldigste fald kan få en ordre til en værdi af tre mia. kr.
- Vi er i testfasen. Når den er afsluttet, tager det amerikanske postvæsten stilling til, hvem der skal levere anlæggene. Testen forløber de næste tre-fire uger, og vi mener, at vi har en god chance. Men der er ikke noget med, at vi er ved at få en ordre på tre mia. kr. Det bliver ikke givet som en enkelt ordre. Det vil blive givet som ordrer rundt omkring i USA i mindre portioner, siger Jesper Krogh til Reuters Finans.
Han forudser, at det amerikanske postvæsen vil have vurderet testresultaterne om ca. to måneder og derefter vil komme med sit næste udspil.
[MORE].
