Tele Danmark ønsker ikke tætte alliancer - ØU.

KØBENHAVN, 17 marts (Reuter) - Tele Danmarks internationale ekspansion vil også i fremtiden ske solo eller med skiftende samarbejdspartnere. Ledelsen har ingen planer om at indgå tætte alliancer med en eller flere af de store udenlandske telegiganter, når de udenlandske markeder skal besejres. Det skriver Økonomisk Ugebrev (ØU).
- Vi har en meget enkel alliancestrategi, der går ud på at udvælge partnere, som passer til de markeder vi går ind i. Indtil nu har vi derimod ikke oplevet behov for en traditionel alliance. Men hvis vi blev tvunget til at vælge, kunne det godt være, at det blev nødvendigt at gå ind i et tættere samarbejde, siger Lars Grönberg, som er ansvarlig for Tele Danmarks internationale forretninger, til ØU.
ØU konkluderer, at Tele Danmark dermed endnu engang fejer spekulationerne omkring et eventuelt partnerskab af bordet.
Tele Danmark har idag en lang række samarbejdspartnere indfor både mobil-og fastnettet.
- Det er som et ægteskab mellem voksne mennesker. Man er fri og udvælger hver enkelt sag ud fra egne præmisser, og der er ingen traditioner men kun det forretningsmæssige, der styrer samarbejdet, fortsætter Lars Grönberg.
- Jørn Nurkka (+45) 33 96 96 55.
(c) Reuters Limited 1997.
