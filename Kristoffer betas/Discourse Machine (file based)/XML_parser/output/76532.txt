OBLIGATIONER FORTSÆTTER OP MED UDLANDET.

KØBENHAVN, 26 september (Reuter) - Det danske obligationsmarked er torsdag morgen fortsat op sammen med de udenlandske markeder. Drivkraften fra start er det amerikanske marked, der lukkede med et pænt plus onsdag.
Statens toneangivende obligation, 8 pct. 2006, er siden eftermarkedet onsdag steget ca. halvanden promille til kurs 106,50, mens den 10-årige rente er 7,03 pct.
- De amerikanske obligationer og dollaren ligger flot, og det smitter af hele vejen rundt i Europa. Vi forventer en god dag med fortsat stor interesse for de korte og mellemlange varer, siger en obligationshandler.
[MORE].
