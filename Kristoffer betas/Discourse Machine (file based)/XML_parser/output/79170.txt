AKTIEMARKEDET VIL STARTE UGEN HØJERE.

KØBENHAVN, 20 januar (Reuter) - Efter en lille nedtur på aktiemarkedet i fredags ventes aktierne at komme stærkt igen mandag morgen, og KFX-indekset vil over dagen stige mellem 0,5 og 1 pct., lyder morgenmeldingen fra en handler.
- Markedet skal op fra morgenstunden. Dollaren og obligationerne ligger flot og Dow Jones fortsatte ligeledes op i fredags, så jeg kan ikke se, hvad der skulle hindre aktierne i at stige, siger handleren.
Fredag sluttede KFX-indekset 0,74 point lavere i 144,78, mens februar futuren faldt 1,55 point til 144,90.
Dow Jones indekset steg fredag 1 pct. til 6.833,10. Handleren venter, at EAC godt kan tiltrække sig en del opmærksomhed i dagens handel efter en større artikel i Berlingske. I følge artiklen skulle EAC nu være på rette vej, men EACs topchef Michael Fiorini maner til besindighed.
- EAC skal lidt ned i dag ovenpå udmeldingen fra Fiorini i Berlingske, vurderer handleren.
EAC sluttede fredag en enkelt kr. højere i 153, og aktien er siden årsskiftet steget knap 20 pct. i kursværdi.
- ISS kan stige lidt i dag, men markedet vil se nogle konkrete resultater fra selskabet, før de igen tror på aktien, siger handleren.
Handleren mener ikke, at H+H vil falde yderligere ned ovenpå fredagens nedjustering af forventningerne til 1996, da aktien faldt det den skulle i fredags. H+H sluttede fredagen 50 kr. lavere i kurs 500.
I New York lukkede Novo Nordisk omregnet i 561, Tele Danmark i 343 og ISS i 150.
Det japanske Nikkei 225 indeks faldt mandag morgen 3,37 pct. til 17.480,34.
KFX-aktier:  Kurs fredag    kl. 15.30  +/- Novo-Nordisk .........  558  +2 Den Danske Bank ........     498  -9 Tele Danmark ...........     337  -3 Danisco ................     372  +4 D/S 1912 ..........      175.000    -4000 D/S Svendborg .....      257.000   0 Sophus Berendsen ......      772  -3 Unidanmark ............      358  -9 Carlsberg .............      396  -4 BG Bank ................     306  +1.     KFX-aktier:  Kurs fredag  kl. 15.30     +/- FLS ...................      855  -5 Københavns Lufthavne ...     680  +1 Coloplast .............      690      +10 ISS ...................      146  -1 Superfos ...............     793  +3 Jyske Bank .............     473  -5 GN Store Nord ..........     630  +5 Chr. Hansen ...........      800      -10 Radiometer ............      373  -2 SAS Danmark ............      80,00     -0,50.
(/jnu).
(c) Reuters Limited 1997.
