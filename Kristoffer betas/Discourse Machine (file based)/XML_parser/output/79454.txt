DOLLARSTIGNING GIVER TRÆNGTE VÆRFTER HÅB - ØU.

KØBENHAVN, 27 januar (Reuter) - Den stigende dollar giver nyt håb for den lille håndfuld tilbageværende danske skibsværfter, skriver Økonomisk Ugebrev (ØU) mandag.
- Dollarstigningen siden august sidste år giver danske værfter en konkurrence-fremgang, der fuldt ud svarer til statsstøtten til værfterne, skiver ØU.
Siden august sidste år er dollaren steget fra 5,70 kr. til ca. 6,20 kr. skriver ugebrevet.
- Dollarstigningen er meget afgørende. For os kommer den på det perfekte tidspunkt, fordi vi snart skal ud og hente nye ordrer, der fylder vor ordrebog til udgangen af 1999, siger adm. direktør for Aarhus Flydedok, Arne Petersen, til Økonomisk Ugebrev. (/mbp).
(c) Reuters Limited 1997.
