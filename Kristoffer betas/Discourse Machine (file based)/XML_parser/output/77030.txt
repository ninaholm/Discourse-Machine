ABB FORVENTER GODT 4 KVT OG SKRAPT 1997 - BARNEVIK.

ZURICH, 22 oktober (Reuter) - Percy Barnevik, koncernchef og bestyrelsesformand i ABB, sagde tirsdag i et telefoninterview med Reuters, at han forventer, at ABBs forretningsområder vil få et skrapt 1997, mens efterspørgslen i 1998 vil stige væsentlig.
Barnevik fortalte endvidere til Reuters, at han forventer et &quot;temmelig godt&quot; fjerde kvartal. Fjerde kvartal er normalt ABBs stærkeste kvartal.
ABB aflagde tidligere tirsdag rapport over årets første ni måneder.
Den store svensk-schweizisk industrikoncern fik i årets første ni måneder et overskud før skat på 1.365 mio. USD mod 1.154 mio. USD i den tilsvarende periode 1995. I regnskabet fastholder ABB sin forventning om et højere nettoresultat i hele 1996 i forhold til 1995, hvor koncernens bundlinie viste et overskud på 1.315 mio. USD. (/Reuters/eep).
(c) Reuters Limited 1996.
