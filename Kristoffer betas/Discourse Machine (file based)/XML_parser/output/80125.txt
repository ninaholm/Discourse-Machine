HØJ VÆKST SKABER PRES PÅ BETALINGSBALANCEN - BG.

KØBENHAVN, 12 februar (Reuter) - BG Bank venter høj vækst i fjerde kavrtal af 1996, og det kan skabe et pres på betalingsbalance-overskuddet, skriver banken i sit nyhedsbrev, Finansbrevet.
- Et problem, der kan opstå som følge af den høje vækst, er problemer på betalingsbalancen. De nyeste tal for udenrigshandelen viser et overskud på handelsbalancen på 2,2 mia. kr. i november, samtidig med et underskud på betalingsbalancen på 6,6 mia. kr., skriver Finansbrevet.
Danmarks Statistik har onsdag offentliggjort tallene for handels-og betalingsbalancen i november.
Det store underskud på betalingsbalancens løbende poster begrundes med, at der har været meget store rentebetalinger på statens gæld, hvilket er typisk for årets sidste måneder.
- Tendens til en forringelse af betalingsbalancens løbende poster ventes fortsætte, så overskuddet kun bliver på omkring 8,0 mia. kr. i 1996, hvorefter det kan flade til omkring fire mia. kr. i 1997. Dette kan medføre, at nedbringelsen af udlandsgælden ophører, skriver banken.
- Morten Bonde Pedersen (+45) 33 96 96 51.
(c) Reuters Limited 1997.
