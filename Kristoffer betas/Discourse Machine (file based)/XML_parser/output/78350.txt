FINANSMINISTERIUM SER DAU-MINUS PÅ 5,9 MIA I 1997.

KØBENHAVN, 17 december (Reuter) - Af Budgetoversigt 4 fra Finansministeriet, der er offentliggjort tirsdag, fremgår det, at regeringen forventer, at underskuddet på statens drifts-, anlægs-og udlånsbudget (DAU-saldoen) vil blive på 25,0 mia. kr. i 1996 faldende til 5,9 mia. kr. i 1997.
Det er en nedjustering i forhold til skønnet fra Budgetoversigt 3 fra oktober, hvori Finansministeriet skønner, at DAU-saldoen i 1996 vil blive et minus på 28,5 mia. kr. faldende til et minus på 19,3 mia. kr. i 1997.
Forbedringen af skønnet over DAU-saldoen i forhold til oktober for 1996 stammer fra indtægtssiden, idet udgifterne stort set er uændrede, oplyser Finansministeriet.
- Det forøgede indtægtsskøn skyldes væsentligst en opjustering af provenuet fra erhvervsskatter, moms samt registreringsafgifter, hedder det.
I 1996 forventes indtægterne nu at nå 360,3 mia. kr. mens udgifterne ventes at blive på 385,3 mia. kr.
For 1997 er udgifterne nedjusteret med 1,8 mia. kr. til 385,6 mia. kr. bl.a. som følge af den forbedrede konjunktursituation.
Samtidig er indtægterne forøget med 11,7 mia. kr. til 379,8 mia. kr.
- Dette har bl.a. sin baggrund i et øget skøn over erhvervsskatter og registeringsafgift. Hertil kommer merindtægter som følge af færddiggørelsen af Finansloven for 1997, herunder ændrede regler for afregning af feriepenge samt omlægningen af krigsforsikringen for danske skibe, skriver Finansministeriet. (/olm).
(c) Reuters Limited 1996.
