Stort fald i antal afholdte tvangsauktioner 96 - DS.

KØBENHAVN, 13 marts (Reuter) - I 1996 blev der afholdt 2.164 tvangsauktioner over fast ejendom, hvilket er en nedgang på 36 pct. i forhold til 1995, hvor antallet var 3.398. Det oplyser Danmarks Statistik (DS) torsdag.
Faldet har været betydeligt i alle hovedlandsdele, og niveauet er det laveste, som er registreret i en lang årrække.
Kundgjorte tvangsauktioner faldt i 1996 til 3.666 fra 5.126 i 1995. Antallet af begærede tvangsauktioner faldt i samme periode 23 pct.
Faldet i antallet af tvangsauktioner er fortsat i januar og februar, fremgår det af tidligere offentliggjorte tal fra DS. I februar faldt det faktiske antal med 18 pct. i forhold til samme måned 1996.
- Eva Elgaard Pedersen (+45) 33 96 96 57.
(c) Reuters Limited 1997.
