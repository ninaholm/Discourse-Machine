SF VIL HAVE INDFØRT MEDICINPRISKONTROL I FL97.

KØBENHAVN, 27 august (Reuter) - Ifølge SF&apos;s sundhedspolitiske ordfører, Jørn Jespersen, indeholder regeringens finanslovforslag for 1997 en besparelse på 100 mio. kr. på medicintilskuddet uden at forklare, hvordan der kan spares og med hvilke konsekvenser.
SF har imidlertid to konkrete bud på, hvordan der kan spares endog mange flere penge på medicintilskuddene, fremgår det af en kommentar til finanslovforslaget fra Socialistisk Folkeparti.
Ifølge SF, skal regeringen indfører en medicinpriskontrol på linie med andre EU-lande.
- Det vil kunne nedbringe medicinpriserne med små 20 pct., hvilket automatisk vil give staten en besparelse på en lille mia. kr. om året, skriver SF.
SF mener samtidig, at der finder et betydeligt unødvendigt medicinforbrug sted. Partiet vil derfor gerne med regeringen drøfte medicinbudgetterne for lægerne, bedre rådgivning og undervisning af patienterne og andre tiltag, der kan nedbringe medicinforbruget.
- Også her kan der spares penge - uden at man dog kan sætte et konkret tal på, hedder det videre i kommentaren.
Endelig finder SF det uden visioner og sundhedspolitiske perspektiver at foreslå ændringer af medicintilskudssystemet som led i besparelser på finansloven. (/jnu).
(c) Reuters Limited 1996.
