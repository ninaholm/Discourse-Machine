MØBEL-AKTIER GAV BEDSTE 3 MDRS AFKAST - DAA.

KØBENHAVN, 2 december (Reuter) - Møbelaktier har gennem de sidste tre måneder givet et gennemsnitligt afkast på 27,20 pct. og er dermed den højest rangerende gruppe, fremgår det Dansk Aktie Analyses december-opgørelse.
Møbel-aktierne tæller bl.a. Bodilsen Holding, Denka Møbler og Vest-Wood.
Efter møbelgruppen er grupperne VVS &amp; Stål med at afkast på 19,08 pct., Investeringsgoder med 17,41 pct. og El &amp; belysning med et afkast på 16,51 pct. også godt placeret på 3-måneders skalaen.
De eneste to grupper med negativt tre-måneders afkast er rederier (-1,22 pct.) og Vegetabilske produkter (-2,13 pct.)
Set over 12 måneder er Service-gruppen bedst placeret med et gennemsnitligt afkast på 71,20 pct., mens Elektronik mv. med et afkast på 70,05 pct. følger lige efter. Servicegruppen dækker bl.a. SAS Danmark, ISS, Københavns Lufthavne og Tele Danmark.
Rederierne er også i den oversigt at finde i den tunge ende med et afkast på plus 9,40 pct. hvilket kun undergås af grupperne Malervarer (4,89 pct.) og Træprodukter (3,41 pct.). (/uha).
(c) Reuters Limited 1996.
