INFLATION PÅ 2-3,5 PCT DE NÆSTE 10 ÅR - SYDBANK.

KØBENHAVN, 17 januar (Reuter) - Danmark vil opleve en stabil til faldende inflationsrate over de næste 10 år, med en gennemsnitsinflation på mellem 2 pct. og 3,5 pct. Det vurderer økonomerne i Sydbank i notatet &quot;Dansk inflation - 10 år frem&quot;.
- Det skyldes primært forventningerne om, at den nuværende globalisering fortsætter og tager fat. Dette vil presse arbejdsmarkedet herhjemme til øget løntilbageholdenhed ved kommende overenskomstforhandlinger, skriver økonomerne.
Sydbank venter ligeledes en opstramning på de offentlige finanser bl.a som følge af Maastrict-traktatens kriterier. Desuden forventes der en fortsættelse af fastkurspolitikken med en fast DEM/DKK kurs.
Økonomerne i Sydbank understreger, at en vurdering af den fremtidige inflation over en 10-årige periode selvfølgelig ikke er uden problemer.
- Politiske skift og permanente stigninger i råvarepriserne kan hurtigt flytte konklusionerne. Derfor har Sydbank også vurderet risikofaktorerne i en sådan langsigtet vurdering, og opstillet alternative scenarier, en worst case og en best case. Men hovedscenariet er, at Danmark vil opleve en stabilt faldende inflationsrate over de næste 10 år, hedder det videre i notatet. (/jnu).
(c) Reuters Limited 1997.
