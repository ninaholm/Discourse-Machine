BRDR HARTMANN KAN IGEN BLIVE VÆKSTAKTIE - P&amp;P.

KØBENHAVN, 13 februar (Reuter) - Brdr. Hartmanns aktie har ligget underdrejet i et stykke tid, men nu er selskabet tilsyneladende på vej med en række tiltag, der kan gøre aktien til en vækstaktie igen, skriver månedsmagasinet Penge &amp; Privatøkonomi (P&amp;P)
- ...en række aggressive og positive tiltag er tilsyneladende undervejs. Tiltag, som vil imødegå analytikernes kritikpunkter, og som i løbet af få år kan bringe aktien tilbage som en vækstaktie, skriver Penge &amp; Privatøkonomi.
Ifølge bladet vil Brdr. Hartmann opkøbe selskaber og gradvist flytte produktionen af æggebakker til Østeuropa for at reducere lønomkostninger.
- Det vil være en flerårig udfasningsperiode. Men der er ingen tvivl om, at det vil generere en øget indtjening, når vi får flyttet såvel mere produktion som salg østpå, siger direktør Vagn Gener fra selskabet til bladet.
- Ole Mikkelsen (+45) 33 96 96 54.
(c) Reuters Limited 1997.
