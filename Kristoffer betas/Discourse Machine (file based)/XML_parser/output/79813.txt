AABENRAA KREDITBANK VENTER LAVERE RESULTAT I 1997.

KØBENHAVN, 5 februar (Reuter) - Aabenraa Kreditbank forventer i 1997 ikke at nå de samme højder som i 1996, fremgår det af bankens årsregnskab for sidste år.
- Banken forventer også i 1997 et tilfredsstillende resultat, der dog vil ligge på et noget lavere niveau. Resultatet af finansielle poster forventes at blive mindre, dels som følge af den forventede kursudvikling, dels på grund af det stadig lavere renteniveau, skriver bankens ledelse.
(c) Reuters Limited 1997.
