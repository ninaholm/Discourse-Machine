Kina-investering tjent hjem om 2-3 år - EAC dir.

KØBENHAVN, 13 marts (Reuter) - EAC&apos;s store satsning i Kina har medført betydelige tab for koncernen i 1996. EAC venter dog, at investeringerne vil have tjent sig hjem i løbet af de næste to til tre år. Det sagde ordførende adm. direktør Michael Fiorini på et pressemøde torsdag i anledning af årsregnskabet.
- Vi venter break-even på to til tre år i Kina. Vi forventer at reducere tabene allerede i år, sagde Michael Fiorini.
Han tilføjede, at driften ville have været forbedret med et lille tre-cifret millionbeløb, hvis det ikke havde været for de kinesiske investeringer.
EAC kom ud af 1996 med et ordinært resultat før skat på 343 mio. kr. mod 216 mio. kr. året før.
(c) Reuters Limited 1997.
