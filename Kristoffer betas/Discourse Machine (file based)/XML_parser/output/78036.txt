ØKONOMER SER STIGENDE PLUS PÅ HANDELSBALANCE.

KØBENHAVN, 4 december (Reuter) - Den generelle forbedring af den danske handelsbalance ventes at fortsætte i september måned og vise et overskud i samhandelen med udlandet på 3,4 mia. kr.
Det er resultatet af en rundspørge, som Reuters Finans har foretaget blandt otte økonomer før offentliggørelsen af tallet fra Danmarks Statistik i dag kl. 9.30.
Handelsbalancen viste et overskud på 2,8 mia. i faktiske tal ex. skibe i august måned.
Økonomer venter desuden, at betalinsbalancen i september forbedres til et overskud på 3,3 mia. kr.
Overskuddet i august var på 2,0 mia. kr.
Generelt ser økonomerne en fortsættelsen af trenden for de sidste par måneder i Danmarks handel med udlandet
- Man har de sidste par måneder forventet en forværring af handelsbalance som reaktion på første halvårs lagerreduktion. Forværringen er endnu ikke slået igennem, men den må komme. Derfor venter vi, at man i september vil se effekten i en øget import i industrien, siger en bankøkonom.
- Forbedringen i betalingsbalancen skyldes dels, at et underskud på EU-saldoen er vendt til et overskud, dels at rentebetalingerne er faldet, siger en økonom. (/clm).
(c) Reuters Limited 1996.
