Valutastilling steg 21,6 mia i jan-dec 1996.

KØBENHAVN, 11 februar (Reuter) - Danmarks internationale likviditet steg i perioden januar 1996 til december 1996 med 21,6 mia. kr. Det fremgår tirsdag af Nationalbankens valutastatistik over registrerede betalinger fra og til udlandet ultimo december 1996.
I den tilsvarende periode i 1995 blev valutastillingen forbedret med 9,5 mia. kr.
Danmarks nettoindtægt fra løbende betalinger steg i perioden januar til december 1996 til 10,6 mia. kr. fra 4,4 mia. kr. året før.
Den samlede nettoindtægt fra kapital-og løbende betalinger steg til 28,8 mia. kr. fra 7,5 mia. kr. i 1995.
Posten &quot;fejl og udeladelser&quot; dækkede en kapitaleksport på 7,9 mia. kr. mod en kapitalimport på 5,8 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken.
- Ole Mikkelsen (+45) 33 96 96 54.
(c) Reuters Limited 1997.
