BYRET DØMMER MAND I ISS&apos; INSIDERSAG - RB.

KØBENHAVN, 9 januar (Reuter) - Københavns Byret idømte torsdag en mand beskyttet af navneforbud tre måneders betinget fængsel for insiderhandel i forbindelse med de store ISS-tab i foråret, skriver Ritzaus Bureau.
Manden tilstod i Københavns Byret, at han havde haft insiderviden og udførte handlen med 26.000 ISS-optioner for udlandsdanskeren Søren Holst Thomsen.
Der blev foretaget fire handeler om formiddagen den 30. maj 1996, indtil meddelelsen om, at ISS havde hensat 600 mio. kr. til tab i det amerikanske datterselskab, blev offentliggjort.
Den dømte er til daglig direktør for et mindre tøjengros firma, men driver ved siden af køb og salg af værdipapirer.
Bagmandspolitiet har endnu ikke taget stilling til en eventuel anke af dommen.
- Afgørelsen er så ny, at vi endnu ikke har fået dommen. Når vi får den, ser vi på, hvad vi vil gøre, siger Bagmandspolitiets leder, Michael Clan til Ritzaus Bureau. Det er ikke lykkes Bagmandspolitiet at finde ud af, hvem der lækkede oplysningerne om tabene i ISS.
(c) Reuters Limited 1997.
