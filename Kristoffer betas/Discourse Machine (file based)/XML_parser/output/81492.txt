Aktiemarkedet steg efter USA-tal.

KØBENHAVN, 14 marts (Reuter) - Det danske aktiemarked lavede fredag noget af en kovending efter offentliggørelsen af de amerikanske producentpriser for februar. Inden offentliggørelsen af tallene lå markedet til et moderat fald, men stemningen vendte, og KFX-indekset sluttede 1,39 point højere i 159,92.
- Markedet var meget volatilet i dag. De amerikanske tal trak pænt op i markedet, og der kom en del store købsordre frem på KFX-aktierne efter tallene. Stigningen kan godt fortsætte på mandag, siger en handler.
(c) Reuters Limited 1997.
