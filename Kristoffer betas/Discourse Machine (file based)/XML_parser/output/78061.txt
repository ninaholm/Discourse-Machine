UDSIGT TIL FORSIGTIG START PÅ AKTIEMARKEDET.

KØBENHAVN, 6 december (Reuter) - Der er udsigt til en forsigtig start på aktiemarkedet fredag morgen med en lille sivende tendens, vurderer en handler.
- Markedet vil være meget tilbageholdende, når vi åbner i dag, hvilket skyldes svækkelsen af dollaren og det amerikanske obligationsmarked. Om vi skal ned i dag afhænger af, hvordan det danske obligationsmarked reagerer på faldet i USA. Samtidig venter vi på de amerikanske arbejdsløshedstal, som kommer 14.30, og før de kommer sker der ikke meget, fortsætter han.
KFX-indekset steg torsdag 0,45 pct. til 131,74.
(c) Reuters Limited 1996.
