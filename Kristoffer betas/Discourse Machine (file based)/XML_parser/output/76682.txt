OBLIGATIONER VENTES FASTHOLDE NIVEAU FREDAG.

KØBENHAVN, 3 oktober (Reuter) - Det danske obligationsmarked har torsdag fortsat de seneste dages pæne takter. Den 10-årige benchmark, 8 pct. 2006, er i løbet af dagen steget yderligere en promille til kurs 108. Den 10-årige rente er nede på 6,81 pct.
- Det har været en god dag, selvom Tyskland har holdt lukket. Der har specielt været stor interesse for de højtforrentede papirer, siger en obligationshandler.
Han forventer, at markedet fredag vil åbne på et nogenlunde uændret niveau med en tendens til lidt afventen op til de amerikanske ledighedstal kl. 14.30.
[MORE].
