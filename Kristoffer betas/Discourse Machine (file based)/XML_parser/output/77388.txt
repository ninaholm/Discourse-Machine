BRENT LIGGER LIDT HØJERE PÅ IPE I LONDON.

LONDON, 7 november (Reuter) - Prisen på en tønde Brent olie til lastning i december er på IPE i London steget pænt siden åbningen og ligger kort før middag 20 cents højere i 22,35 dollar.
Stigningen var ventet efter, at olien faldt lidt tilbage i de sidste handler onsdag.
Iraks chefforhandler Abdul Amir-Anbari sagde på et pressemøde tidligere på dagen, at han ikke ventede, at USA ville give grønt lys for irakisk olieeksport før tidligst engang i januar 1997.
Irak venter FN&apos;s accept af salg af olie for over 2 mia. USD, som skal bruges til indkøb af mad og medicin. Indtil nu har USA blokeret for en godkendelse af oliesalget.
Oliehandlere vurderer, at et irakisk oliesalg vil presse prisen på olie i nedadgående retning.
Brent til lastning i januar er ligeledes steget med 20 cents pr. tønde til 22,03 dollar.
December-future: (LCOc1)
Januar-future: (LCOc2)
(/Reuter/jnu).
(c) Reuters Limited 1996.
