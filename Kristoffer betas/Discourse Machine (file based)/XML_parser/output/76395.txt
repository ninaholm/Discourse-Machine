RÅOLIE LIGGER EN KENDE LAVERE PÅ IPE I LONDON.

LONDON, 19 september (Reuter) - Prisen på en tønde råolie til lastning i november er efter små to og en halv times handel på IPE i London faldet syv cent til 22,24 US-dollar.
Dermed har oliemarkedet ikke været i stand til at følge op på onsdagens rally, hvor tønde-prisen i løbet af dagen steg 60 cent til 22,31 US-dollar.
- Markedet har ikke i dag været i stand til at bryde igennem 22,32 USD, og det ser ikke ud til, at det har styrken til at gøre det, før det amerikanske marked kommer på banen, vurderer en oliehandler. (/Reuter/eep).
(c) Reuters Limited 1996.
