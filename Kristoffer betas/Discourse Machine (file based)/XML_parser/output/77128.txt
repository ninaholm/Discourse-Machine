PESSIMISMEN BLANDT VOGNMÆNDENE HOLDER SIG - DS.

KØBENHAVN, 25 oktober (Reuter) - Der er fortsat pessimisme i vognmandserhvervet. 29 pct. af danske vognmænds medlemsvirksomheder forventer, at et økonomisk resultat for fjerde kvartal 1996 vil være dårligere end samme kvartal året før, mens 52 pct. forudser, at resultatet bliver omtrent uændret, oplyser Danmarks Statistik fredag.
Kun 20 pct. af vognmændene tror på et bedre resultatet.
Nettotallet for den forventede udvikling i det økonomiske resultat er minus 11 i fjerde kvartal 1996. Nettotallet for udviklingen i tredje kvartal 1996 og andet kvartal 1996 var henholdsvis minus 23 og minus 19.
Pessimismen er især udtalt for firmaer i Jylland, hvor 32 pct. regner med, at det økonomiske resultat er dårligere end året før, og kun ni pct. tror på bedring.
For firmaer på øerne forventer 37 pct. af firmaerne fremgang og 24 pct. en tilbagegang i fjerde kvartal 1996 sammenlignet med året før.
(c) Reuters Limited 1996.
