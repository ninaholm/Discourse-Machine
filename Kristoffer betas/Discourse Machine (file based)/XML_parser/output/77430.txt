ØGET FARE FOR FLASKHALSE I BYGGE-OG METALFAG - LO.

KØBENHAVN, 11 november (Reuter) - Der er en øget risiko for at der opstår flaskehalse inden for fagene bygge/anlæg og jern/metal i de kommende år, fordi arbejdspladserne ikke har taget så mange lærlinge ind i år, skriver LO-Bladet tirsdag.
- En række brancher, der allerede i år mangler faglært arbejdskraft kan forudse stigende problemer i de kommende år. Og de er selvskabte. Virksomhederne tager i år færre lærlinge ind, hedder det.
Flaskehalsproblemerne skyldes, at der ikke uddannes tilstrækkeligt mange i ungdomsuddannelserne, mener konsulent i LO, Andy Andresen.
Ifølge LO Bladet viser en opgørelse fra erhvervskoleafdelingen i Undervisningsministeriet, at antallet af indgåede almindelige uddannelsesaftaler er faldet med knap otte pct. i de første ni måneder af 1996.
Faldet slår igennm i alle brancher, og det afløser en fire-årig periode, hvor antallet af aftaler har været stigende. (/uha).
(c) Reuters Limited 1996.
