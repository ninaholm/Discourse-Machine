AKTIEMARKEDET VIL STIGE 5 PCT I JANUAR - SPAR NORD.

KØBENHAVN, 14 januar (Reuter) - Traditionelt er januar en god måned på det danske aktiemarked på grund af de mange pensionsinbetalinger ultimo året, som skal placeres i løbet af måneden, skriver analytikerne i Spar Nord i januar udgaven af Spar Nord Invest.
- På denne baggrund forventer vi, at aktiemarkedet vil stige yderligere omkring fem pct. i løbet af januar. Herefter vil markedet være rettet mod offentliggørelsen af årsregnskaberne, hvor de første kommer i februar. Disse vil give en indikation af udviklingen på aktiemarkedet resten af året, lyder vurderingen fra Spar Nord.
Analytikerne i Spar Nord forventer, at KFX-indekset i begyndelsen af februar er steget til 144. Om tre måneder vil KFX-indekset ligger på 150, hvilket også vil være niveauet om 12 måneder, mener man i Spar Nord.
Tirsdag formiddag ved 10-tiden ligger KFX-indekset på 143,01. (/jnu).
(c) Reuters Limited 1997.
