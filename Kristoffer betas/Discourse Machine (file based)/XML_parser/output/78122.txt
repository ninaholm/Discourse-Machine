Valutastilling steg 24,3 mia i nov-okt 95/96.

KØBENHAVN, 10 december (Reuter) - Danmarks internationale likviditet steg i perioden november 1995 til oktober 1996 med 24,3 mia. kr. Det fremgår tirsdag af Nationalbankens valutastatistik over registrerede betalinger fra og til udlandet ultimo oktober 1996.
I de første 10 måneder af 1996 er valutastillingen forbedret med 25,1 mia. kr. mod en forbedring på 10,3 mia. kr. i samme periode 1995.
Danmarks nettoindtægt fra løbende betalinger steg i perioden januar til oktober 1996 til 16,5 mia. kr. fra 10,6 mia. kr. året før.
Den samlede nettoindtægt fra kapital-og løbende betalinger steg i årets første 10 måneder til 25,7 mia. kr. fra 4,4 mia. kr. i 1995.
Posten &quot;fejl og udeladelser&quot; dækkede en kapitaleksport på 0,6 mia. kr. mod en kapitalimport på 5,9 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/pbt).
(c) Reuters Limited 1996.
