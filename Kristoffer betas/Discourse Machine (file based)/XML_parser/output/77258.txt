Valuta - Buba-medlems kommentar svækker D-mark.

KØBENHAVN, 1 november (Reuter) - D-marken står svagere
over for de fleste valutaer, undtagen schweizerfrancen,
efter Bundesbank medlem Ernst Welteke sagde, at en
stærkere yen ville være godt for tysk eksport, og at en
stærk dollar ligeledes var i Tysklands interesse.
- Trenden for tiden er at handle på den sidste nye
kommentar, og den sidste kommentar kom fra Welteke, siger
David Coleman fra CIBC Woody Gundy.
D-marken er svækket en halv pfennig til 1,5180
US-dollar og 74,76 yen mod 75,20 torsdag.
- Basalt set taler han D-marken ned, siger Coleman.
D-markens svækkelse smittede af på dollarens forhold
til yen&apos;en. I nattens fjernøstlige handel kostede en
$113,35 yen, men er siden styrket til 113,60.
Rygter om en mulig afvikling af de schweiziske
bank-love, der tillader hemmeligholdelse af kunde-data,
svækkede schweizerfrancen. Hvis bank-lovene bliver ændret,
vil det, ifølge markedet, skabe en solid kapitalflugt fra
Schweiz.
CHF er svækket til 0,8357 over for DEM mod 0,8320 sent
torsdag, mens den mod dollaren er svækket til 1,2705 fra
1,2598 franc per dollar.
Dealere siger, at fredagens handel formodentlig bliver
stille, mens man venter på en række amerikanske nøgletal i
eftermiddag, og helligdag i det meste af Europa vil
medvirke til at lægge en yderligere dæmper på handelen.
Ifølge svenske valutahandlere har Riksbanken fredag
støtteopkøbt den svenske krone. En svensk krone koster ved
11-tiden 0,8855 danske kroner.
DEM/DKK  USD/DKK FRF/DKK USD/JPY USD/DEM
Fredag    10.57  3,8405   5,8330  1,1360  113,60  1,5180
Torsdag   15.05  3,8400   5,8130  1,1375  113,85  1,5140
(/clm).
(c) Reuters Limited 1996.
