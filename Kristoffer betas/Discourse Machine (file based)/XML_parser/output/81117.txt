Royal &amp; Sun Alliance før skat 1996 648 mio GBP.

KØBENHAVN, 6 marts (Reuter) - Codan koncernens engelske storaktionær, Royal &amp; Sun Alliance, fik i 1996 et overskud før skat på 648 mio. engelske pund (GBP) i forhold til 1.031 mio. GBP i 1995. Det fremgår af årsregnskabet torsdag.
Det ordinære driftsresultat blev 706 mio. GBP mod 915 mio. GBP året før.
Engelske analytikere havde på forhånd ventet et resultat før skat i intervallet 828-926 mio. GBP.
Resultatet er påvirket af en ekstraordinær hensættelse på 167 mio. GBP.
Hvis der korrigeres for effekten af denne hensættelse ville det ordinære driftsresultat i 1996 have været 905 mio. GBP mod 915 mio. GBP i 1996, påpeger selskabet.
- Det er et meget godt driftsresultat i et svært år som blev påvirket af ekseptionelt vejr i USA og fortsat bløde markeder, skriver Royal &amp; Sun Alliance, om resultatet.
(c) Reuters Limited 1997.
