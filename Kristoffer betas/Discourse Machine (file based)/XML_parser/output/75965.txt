STIGENDE OMKOSTNINGER BAG SKUFFENDE LOUIS P HLV.

KØBENHAVN, 27 august (Reuter) - Stigende produktionsomkostninger samt stigende omkostninger til distribution og administration er baggrunden for et skuffende halvårsresultat i Louis Poulsen koncernen, viser regnskabet, der blev offentliggjort tirsdag. Det ordinære resultat er efter årets første seks måneder 18 mio. kr. mod 42 mio. kr. ved halvåret 1995.
Også en omsætningen på 838 mio. kr. mod 832 mio. kr. i midten af 1995 skuffer ifølge regnskabet ledelsen.
- Resultatet blev væsentligt lavere end forventet, hvilket især skyldtes, at omsætningen steg mindre end budgetteret. Således steg den samlede omsætning kun en pct. til 838 mio. kr., mens omkostningerne steg med 10 pct. Heri er indeholdt fem mio. kr. vedrørende den afsluttende aktionærsag, skriver ledelsen.
[MORE].
