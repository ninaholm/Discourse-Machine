Afghanistan hovedemne på topmøde



 En fremtidig strategi for NATO's indsats i Afghanistan var hovedemnet, da stats- og regeringscheferne i formiddags stærkt forsinket genoptog topmødet i forsvarsalliancen. 
 USA har opfordret de allierede til at bidrage med mere i kampen mod Taliban og terrornetværket al-Qaeda og sagt, at det er i europæernes egen interesse. I første omgang skal alliancen enes om at sende yderligere 4000 soldater til præsidentvalget i Afghanistan i august. USA's præsident har fremlagt sin egen strategi, der satser på regionalt samarbejde om Afghanistan og udviklingsprojekter. Det skal ske sideløbende med optrapning af den militære indsats i Afghanistan. Men Obama understreger, at det er Nato, der står med det store ansvar.
 - Dette er ikke en amerikansk mission, det er en Nato-mission, det er en international mission, sagde han i en tale i Strasbourg i går.
- Det er efter alt at dømme mere sandsynligt, at al-Qaeda vil være i stand til iværksætte et alvorligt terrorangreb i Europa end i USA, eftersom det liggere nærmere, sagde han. 
 Det var uvist, om de 28 stats- og regeringschefer ville genoptage fredag aftens forsøg på at udpege en kommende generalsekretær. Tyrkiets præsident, Abdullah Gül, lod forstå, at hans land ikke er indforstået med at gøre Anders Fogh Rasmussen til NATO's generalsekretær.

