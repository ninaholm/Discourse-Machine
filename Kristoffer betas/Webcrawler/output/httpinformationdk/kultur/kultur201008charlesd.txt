Charles Dickens spøger i den amerikanske tv-revolution
Om få dage har tv-serien 'Treme' premiere på dansk tv. Serien er seneste skud på stammen af HBO's tv-produktioner som 'The Sopranos' og 'The Wire', der med kritisk sociologisk blik og litteraturens komplekse personskildringer giver Hollywoodmaskinen baghjul
Talent. Serien Treme om livet i New Orleans, tre måneder efter orkanen Katrina ramte er seneste skud på stammen af nyere, amerikanske tv-produktioner med et kunstnerisk og kvalitets-mæssigt ambitionsniveau, der indtil for få år siden ville være blevet afvist som latterligt højt af anmeldere og tv-selskaber.

Sporadiske trut fra trompeter, saxofoner og en enkelt tuba blander sig med summende småsnak og latter. Drinks med rom og isterninger bliver blandet i hvide papkrus. En gruppe musikere slentrer smilende hen ad gaden i eftermiddagssolen og begynder så småt at spille. På fortovet løber et par børn efter og danser legende forbi faldefærdige huse. På den anden side af gaden står to soldater i camouflageuniformer med US Army-mærkater på brystet og overvåger begivenhederne med udtryksløse ansigter. Længere nede ad gaden strømmer tunge hip-hop-rytmer ud af højttalerne fra en langsomt forbipasserende bil, der bliver nøje studeret af en politimands mistænkelige blik.Fra første sekund bliver kontrasterne og den ulmende konflikt tegnet op i HBO's nye tv-serie,Treme, der portrætterer livet og samfundet i New Orleans, tre måneder efter orkanen Katrina ødelagde byens diger og efterlod den i en oversvømmet undtagelsestilstand.Tremeer seneste skud på stammen af nyere, amerikanske tv-produktioner med et kunstnerisk og kvalitetsmæssigt ambitionsniveau, der indtil for få år siden ville være blevet afvist som latterligt højt af anmeldere og tv-selskaber.I dag - godt 12 år efter HBO's første lancering af den nye type tv-serier - er realistiske, komplekse person- og samfundsskildringer med kritisk bid blevet hverdagskost. Og det kan de millioner af dedikerede HBO-fans verden over især takke en mand ved navn Chris Albrecht for.I midten af 1990'erne satte han sig i chefstolen for HBO Original Programming med en vision om at ændre måden, tv-selskabet lavede tv-serier på. Resultatet,The Sopranos, rullede over skærmen hos amerikanske HBO-abonnenter i 1999, og serien blev startskuddet på en række tv-serieproduktioner af høj kvalitet.The Sopranosdissekerer det urbane forstads-USA med et realistisk omdrejningspunkt i New Jersey-gangsterbossen og familiefaderen Tony Soprano, der ligesom mange andre vesterlændinge i dag bliver ramt af en eksistentiel krise. Med alt hvad dertil hører af daglige angstanfald, psykologhjælp, utroskab og overforkælede teenagebørn.En tv-revolution»Det var begyndelsen på det, man i dag kalder kvalitets-tv-revolutionen i USA,« fortæller professor David Lavery fra Middle Tennessee State University. Han forsker i amerikanske tv-serier og har blandt andet været med til at skrive bogenReading the Sopranos: Hit TV from HBO.»Hvorfor HBO så lige valgte at lancere det nye tv-serieformat i 1999, tror jeg hænger sammen med en formodning om, at det amerikanske tv-publikum var blevet modent til højkvalitets-tv. Man skal huske, at tv-serieformatet på tidspunktet havde omkring 40 år på bagen. Samtidig havde flere voksne amerikanere fået universitetsuddannelse end nogensinde før. Og historisk set har HBO's seere altid tilhørt den ressourcestærke del af befolkningen, fordi det koster relativt meget at abonnere på,« siger David Lavery.HBO's programmer skulle altså ikke længere bare være underholdning.Spillefilmsformatets mere sofistikerede fortælleform skulle udfordres, og lanceringen afThe Sopranosvar således også et opgør med 70'ernes og 80'ernes amerikanske tv-serier.»Man skal huske, at tv-serier tidligere blev opbygget på en måde, der ikke krævede, at seerne skulle tage noget af handlingen med fra ét afsnit til det næste.Magnum, P.I.sluttede f.eks. altid i samme situation, som afsnittet begyndte med. Ugen efter havde hovedpersonen glemt alt det, han havde lært i forrige afsnit.«En ny, men afgørende præmis i HBO's tv-serieproduktioner var altså, at seerne skulle til at bruge hukommelsen. Kombineret med tv-serieformatets 45 minutter lange afsnit fik ambitiøse manuskriptforfattere som David Simon, manden bag den kritikerroste tv-serieThe Wire,ogThe Sopranos'David Chase pludselig plads til at udfolde komplekse historier med nuancerede karakterer og universelle temaer.»Grunden til, at HBO's tv-serier er blevet så populære, er, at de er mere intelligent lavet end film.Inceptionhar kun lidt over to timer til at fortælle en meget kompleks historie. Tænk hvis Christopher Nolan (filmens instruktør,red.) havde 12 timer til at fortælle sin historie, sådan som manuskriptforfatterne på HBO får stillet til rådighed til hver tv-sæson,« siger David Lavery.Lokalkolorit på tvThe Sopranosog efterfølgende serier somThe Wirehar det til fælles, at de væver et komplekst net af små historier sammen og tegner et kritisk billede af nutidens amerikanske samfund. Ifølge David Lavery giver det derfor god mening, at samtlige af de manuskriptforfattere, han har interviewet i sin forskning, nævner Charles Dickens som deres yndlingsforfatter.»Alle nævner Dickens som den store indflydelse på deres arbejde, fordi han netop skrev romaner over flere bind med stor social og realistisk kompleksitet. Han er ganske enkelt deres helt,« fortæller David Lavery.Et andet nybrud med traditionel amerikansk metervare-tv var, at David Chase krævede at filme on location.»Sådan var det ikke før, hvor nærmest alle amerikanske serier blev filmet enten i Hollywood eller i New York. Det skaber, hvad vi i litteraturverdenen kalder lokalkolorit. Som eksempel når Mark Twain skrev om Missouri. Pludselig så vi den slags litterære traditioner blive videreført i tv-film somThe Sopranos,The Wire, der foregår i Baltimore og nu også iTreme. Den følelse af lokalitet oplevede man simpelthen ikke før,« siger David Lavery.Selve forretningsmodellen spiller også en afgørende rolle for HBO's succeshistorie. Selskabet har fra begyndelsen været finansieret af abonnementer. Derfor er HBO's økonomi ikke lige så afhængig af fintfølende annoncørers reklamekroner og svingende seertal som de reklamefinansierede netværkskanaler CBS og Fox.»Det gav selskabet frie tøjler til at skrue op for en hidtil uset grad af sex, stoffer og vold i den bedste sendetid på amerikansk fjernsyn,« siger Kim Akass, der er lektor i filmvidenskab ved London Metropolitan University og har skrevet en række forskningsartikler om amerikanske tv-serier.»Men satsningen handlede også om at tiltrække et nyt publikum. I slutningen af 1990'erne indså HBO nødvendigheden af at blive mere konkurrencedygtig på det amerikanske tv-marked. Derfor begyndte man at lege med tanken om at lancere en anderledes type tv-serier. Selskabet havde ganske enkelt behov for et nyt produkt,« vurderer Kim Akass.Ikke en ny idéDe nye tv-serier blev lanceret under sloganet »It's not tv. It's HBO,« i et forsøg på at lægge afstand til traditionelle amerikanske tv-serier.Men reelt var HBO's produkt ikke nyt, påpeger David Lavery.»Allerede tilbage i 1990 spurgte et par filmproducenter David Lynch, om ikke han kunne tænke sig at prøve kræfter med tv-serieformatet. Det resulterede som bekendt iTwin Peaks, der ikke blev nogen kommerciel succes, men den fødte selve ideen om kvalitets-tv-serier, der kunne matche Hollywood-maskinen,« siger han.HBO kan altså ikke tage hele æren for den amerikanske tv-revolution. Men selskabet har unægteligt sat sit præg på tv-markedet verden over. I dag kan alle med en almindelig kabel-tv-pakke herhjemme få sit daglige fix afThe Sopranos,Sex and the CityellerTrue Bloodpå TV 2, TV 2 Zulu og 3+.Zapper man forbi andre tv-serier, der er produceret af konkurrerende tv-kanaler, er HBO's indflydelse tydelig.In your face-homoserienQueer as Folk, historien om den potsælgende forstadshusmor iWeedsog ikke mindstCalifornicationsalkoholiserede førsteelsker, forfatter og all round boheme-bums David Duchovny er alle eksempler på, hvordan betalingskanaler som Showtime har slået mønt på HBO-formularen.Men også mere polerede netværkskanaler som NBC har spundet guld på konceptet og vundet en håndfuld Emmy'er med f.eks.The West Wing- den realistiske skildring af det komplekse politiske maskinrum i Det Hvide Hus.Usikker fremtidKigger man i krystalkuglen, er spørgsmålet, om HBO kan blive ved med at spytte den ene succesfulde tv-serie ud efter den anden. Ifølge David Lavery er det langt fra givet.Efter 10 års kommerciel og kunstnerisk succes ser han tegn på, at HBO-ledelsens skarpe blik for den gode historie er ved at blive en anelse sløret.»Tremehar fået en blandet modtagelse herovre. Og personligt synes jeg, serien er kedelig,« siger David Lavery.Samtidig har kabel-tv-selskabet AMC slået HBO på dets egen hjemmebane med kæmpesuccesenMad Men. Serien portrætterer livet på og omkring et Manhattan-reklamebureau i de tidlige 1960'eres blankpolerede middelklasse-USA og skærer et skarpt sociologisk snit gennem patriarkalske kønsrollemønstre og en småborgerlighed, der så småt begyndte at krakelere til tonerne af Bob Dylan og lugten af pot.»Når man serMad Mener det tydeligt, at holdet bag har benyttet sig af mange af de samme kneb, som holdet bagThe Sopranosgjorde,« lyder vurderingen fra Kim Akass.Ironisk nok brugte skaberen afMad Men, Matthew Weiner, faktisk sin idé tilMad Mensom jobansøgning hos HBO for at få lov til at arbejde sammen med holdet bagThe Sopranos. Men HBO-ledelsen købte ikke ideen.»Og det må de godt nok rive sig i håret over i dag, for serien er nærmest blevet et kulturelt fænomen i USA. Samtidig klarer HBO's egne serier sig ikke lige så godt som tidligere.True Bloodhar genskabt noget af HBO's tidligere kommercielle succes, men derudover er der ikke længere så meget at komme efter,« siger David Avery, der ikke spårTremenogen stor succes.Om danske HBO-fans dømmer serien lige så hårdt vil vise sig de kommende måneder, når den danske betalingskanal CANAL+ sender første sæson af tv-serien.Treme bliver sendt på CANAL+ fra på tirsdag den 24. august
