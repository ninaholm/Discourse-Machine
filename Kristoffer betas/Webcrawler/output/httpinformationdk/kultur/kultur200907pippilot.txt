Pippilotta med de lange strømper
Absolut uimodståelig rødhåret frækkert, perfekt svensk popo og stram talje, fregner og hofteholder, knaldfræk,  med på den værste og altid villig. Venter på dig. Bestil tid nu på www.villa_villekulla.org


 Pippi Langstrømpe som kønsmoden og seksuelt udlevende voksen-væsen er en svær fantasi. Den kan dog med lidt koncentration og god vilje godt lade sig gennemføre, omend det kan føles som vold mod en af barndommens ultimative barneskikkelser.
At forestille sig Pippi som heteroseksuel kvinde i et fast, monogamt parforhold i forstadsvillaen Villekulla overskrider dog næsten fantasiens grænser.
Er det muligt, at Pippilotta Viktualia Rullegardinia Krusemynta Efraimsdatter Langstrømpes seksualliv ville udvikle sig til at omhandle et ugentligt missionær-knald med tanke på fædrelandet og ægtefællens forbliven?
Fritænker over dem alle
Næppe. Pippi er fritænkeren over alle fritænkere, så det er vel højst plausibelt, at hun også vil være friknalderen over alle friknaldere.
Pippi er helt sikkert sat i verden for at fornøje og måske også for at give lidt perspektiv på vores mange normer. Vi lever temmelig fastlagt under en normativitet, eller under det, der kan kaldes det heteronormative paradigme. I den heteronormative paradigmatiske forståelse af vores samfund, og af vores seksuelle grundlag for indretningen deraf, er heteroseksualiteten - implicit monogamiet  og kernefamilien - det eneste naturlige. Alt andet er fravigelser; afvigelser.
Begrebet heteronormativitet betegner både de institutioner og praktiske måder at forholde sig på, som naturaliserer heteroseksualitet, så den i modsætning til alle andre former for seksualitet fremstår som den naturlige med forrang for alle andre former for seksualitet.	
Pippi er relevant for en spørgen til heteronormativiteten, da en normalitetsramme aldrig kun defineres positivt gennem det, der er normalt. Det, der ikke er normalt benyttes i høj grad også til at afgrænse og indkredse det normale.
Og Pippi er ikke særlig normal. Faktisk kompromitterer hun allerede som barn konstant vores normalitetsbegreb, og i et tankeeksperiment med Pippi som voksen, ville hun sikkert også gøre det kønsligt og seksuelt.
Pippi i drag
Pippis måske største udfordring af normaliteten ville være, om Pippi overhovedet ville være heteroseksuel. Ville hun snart begynde at kigge længselsfuldt efter Tommy eller Annika over stakittet, eller ville hun måske være ligeglad med detaljerne og kigge langt efter dem begge? Pippi ville måske ikke hænge sig så meget i det med hetero, homo, bi, osv., men bare gå efter alt og alle, det kunne være sjovt og frækt at tage med hjem i seng. Måske valget alene ville betinges af, hvem Pippi kunne lide, og hvad de var med på.
En forudsætning for at finde ud af, hvad Pippi 'er', qua hvad hun 'er til', er selvfølgelig klarhed omkring, hvad Pippi kønsligt selv er. Er Pippi en pige? Eller er hun en dreng i en piges krop?	
Vil Pippi vise sig at være transseksuel, fordi det heteronormative paradigme byder kvinder at være på én måde og mænd på en anden, og Pippi ikke vokser op og kan indpasses i kvindernes kønsramme? Vokser hun op og får transplanteret en penis, så hun ikke behøver slås så meget med sin omverden og søge accept af sit temperament og sin selvfølelse i en kvindes krop og skikkelse?
Vil Pippi måske blive en slags ufrivillig dobbelt-drag? Vil verdens stærkeste pige, der er blevet ældre, i sin kvindetøjs-påklædning altid ligne én, der selv som kvinde er udklædt i kvindetøj? Ser en kvinde ikke ud og er trimmet på en helt bestemt måde, og vil Pippi nogensinde komme til på korrekt vis at se sådan ud?
Måske vil det være på samme måde som med hendes udseende i barndommen, der altid var lidt mislykket udført efter opskriften 'pige'; Pippis kjole var altid lidt for kort og lidt for lappet, fletningerne for vilde, skoene for store, etc.
Vil Pippi måske i sit frisind være til dyr og ligeglad med, at de fleste mener, at det da er forbeholdt landets karle i de mørkeste timer at gå ud og tage en so i ny og næ? Vil Hr. Nilsson en dag blive Hr. Langstrømpe, fordi Pippi i virkeligheden synes, han er den frække, frække abekat?
Er Pippi måske en hermafrodit, der rummer begge køn i sig? Eller begynder og ender Pippi sit sexliv som autosexuel og lykkelig onanist?
At Pippi vil vælge at udleve sin seksualitet fuldstændig, som hun vil, er jeg sikker på. Måske vil hun faktisk udvikle sig til den ganske almindelige, heteroseksuelle kvinde, der lever glad i Villa Villekulla uden de store udsving. I så fald er jeg sikker på, at det vil være, fordi det lige akkurat er det, hun har fornemmet at have mest lyst til. I hvert fald ikke fordi det er det, man gør; fordi nogen norm byder hende det.
Rodeo-Pippi
På falderebet er det nu bare sådan en fristende tanke, at Pippi vil have et fantastisk sexliv. Hun er jo slagterens frække knægt iført hofteholder, og mon ikke hun ville kneppe som en rodeorider, for fuld udblæsning og uden skam i livet, med en badering om hovedet og altid med et frækt indslag i ærmet, såsom; Tror du ikke, det ville være sjovt at stikke den her tæppebanker op i mig, mens jeg spiser en rejemad bagfra?
Hvorfor ville Pippi så have sex, som hun vil, når hun vil, med hvem hun vil, hvorhenne hun vil; hvorfor ville hendes fantasi ikke begrænses af nogens idéer om normalt og ikke-normalt?
Fordi Pippi er sin egen. Fordi Pippi gør tingene for sig selv. Fordi Pippi er ligeglad med at passe ind og forekomme nogen normal. Fordi Pippi til enhver tid vil forsøge at ruske op i enhver etableret normativitet i sin nærhed. Fordi Pippi knalder, som Pippi vil knalde. Fordi Pippis fletninger stritter af livslyst og begær efter den vide verdens herligheder, og selv ikke det strammeste paradigme kunne få hende til at rulle fletningerne op i husmoderlige frikadeller bag ørerne og tækkes et ideal om en pæn kvinde med samlede ben, pudrede fregner, regeret hår, snærende sko og et underlivsbegær, der samfundstjenstligt retter sig mod reproduktion og opfostring af kære små.
Pippis seksuelle begær ville rette sig mod sex i alle dens alsidige afskygninger. Fordi normer er kedelige. Fordi sex er sjovt. Fordi sex er godt. Fordi sex er sex.  Fordi frihed er frihed. Fordi Pippi er Pippi.


