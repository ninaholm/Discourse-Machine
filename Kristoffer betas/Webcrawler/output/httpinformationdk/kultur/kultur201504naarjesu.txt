Når Jesus går på Instagram
Jesus lever i bedste velgående på de sociale medier. Det sørger bl.a. den australske megakirke Hillsong, som i januar fejrede to års jubilæum i København, for. Moderne frikirker skaber nye måder at være kristen på, og det er ifølge forsker den største forandring af kristendommen siden reformationen
20-30 voksne valgte at lade sig døbe til en gudstjeneste i kirken Hillsong, hvor der også var rockkoncert, standup og cafe latte inden prædikenen.

Det første man ser, når man træder ind i foyeren på Bremen Teater, er et kæmpe stofbanner med ordene:Welcome home.En popsang spiller i højttalerne, og det myldrer med unge mennesker i vintagetøj og stramme T-shirts. Vi kunne lige så godt være til fredagsbar på Københavns Universitet. Men det er vi ikke. Vi er i kirken Hillsong Copenhagen. En verdensomspændende konservativ kirke, der udspringer fra Australien.På scenen står fire unge musikere. Bag dem på en storskærm kan man læse teksten til den elektroniske popsang, som bandet spiller.&raquo;Jesus is our savior,&laquo; synger de, mens de hæver hænderne over hovedet og kigger mod himlen. Hele salen synger med. Hos Hillsong er musikken en stor del af tilbedelsen af Gud og Jesus. Mens tonerne fra den kristne pop fader ud, træder Thomas Hansen, der er &rsquo;lead pastor&rsquo; i Hillsong Copenhagen, op på scenen. Prædiken foregår på engelsk og handler om, at vi høster, som vi sår. Og når vi tager enselfie, kan vi nemt komme til at fylde det hele og glemme perspektivet. Flere i salen sidder med deres smartphone i skødet. De tager noter eller slår de passager, Thomas Hansen nævner i sin prædiken, op i deres bibel-app.Flere hundrede tilhængere dukker hver søndag op til Hillsongs gudstjenester for at tilbede Jesus. Den 25. januar kunne Hillsong Copenhagen holde toårsjubilæum, og København er langt fra det eneste sted, hvor den australske megakirke har fået medvind. Til maj&nbsp;bliver der lavet en film om Hillsong bevægelsen, og dens musik har i årevis toppet internationale hitlister. Dens tilhængere består primært af unge mellem 18-35 år, og popsangeren Justin Bieber er efter sigende en af dem.Sara GalbiatiUdfylder et tomrumDe moderne frikirkers popularitet er et globalt fænomen, der gennem de seneste år virkelig har taget fart, forklarer Marie Vejrup Nielsen, der er lektor i religionsvidenskab på Aarhus Universitet.&raquo;Mange forskere peger på, at denne form for menigheder er den største forandring af kristendommen på verdensplan siden reformationen. Det rykker ved nogle strukturer og måder at være kristen på fra Amager til Dar es-Salaam,&laquo; siger hun.I Sydney, Texas og Abuja er det normalt, at der kommer flere tusind til gudstjenesterne i kirker som Hillsong.&raquo;Vi ser et boom inden for den konservative gren af kristendommen. Den kommer særligt i en moderne indpakning og tilpasser sig nemt det lokale miljø,&laquo; siger Marie Vejrup Nielsen.&raquo;I dag ser vi især en stigning i antallet af tilhængere i Latinamerika, Asien og Afrika. En forklaring på, hvorfor menigheder som Hillsong vinder tilhængere, er, at den blandt andet giver et stærkt netværk i samfund, der ikke er særligt velfungerende på velfærdsfronten,&laquo; siger hun.Det er en tendens, der begyndte for mange år siden i USA og Europa, har rejst verden rundt og nu er begyndt at vende tilbage til vesten igen. Grænserne mellem landene er faldet, og med internettet er inspirationen nået ud overalt i verden, forklarer Marie Vejrup Nielsen.Tilhængere af menigheder som Hillsong er stadig en minoritet i Danmark, men de moderne frikirkers fremgang tyder stadig på, at de udfylder et tomrum for unge konservative kristne.&raquo;De er et udtryk for en omrokering af unge inden for de konservative kristne miljøer. De vil det internationale, de vil en levende kirke og de vil en lokal velfungerende menighed frem for de gamle historiske kirkesamfund som f.eks. folkekirken,&laquo; siger Marie Vejrup Nielsen.En af de unge er den 25-årige Lasse Hultén, der har været en del af Hillsong i to år.&raquo;Jeg synes, at de mere traditionelle og stille gudstjenester er vanvittig kedelige,&laquo; siger han. &raquo;I Hillsong er budskabet nemt at forstå, og prædikenerne er mere relevante for mig. Det vil altid handle om Jesus, men den måde, som budskabet bliver bragt på, ændrer sig. Evangeliet skal jo være så tilgængeligt som muligt,&laquo; siger Lasse Hultén, der til dagligt læser Strategic Market Creation på CBS.Sara GalbiatiEt religiøst fixDet er vigtigt hele tiden af forny måden, Guds ord bliver formidlet på, menerlead pastorThomas Hansen. Han er 32 år, har sort hår, bærer et par briller med et tykt sort stel og smiler bredt, mens han fortæller om de hashtags, kirken har fundet på, og fordelene ved nemt og hurtigt at kunne komme i kontakt med tilhængere verden over.I det hele taget har teknologi og religion vist sig at være et godt makkerpar. The Bible App, der er lavet i samarbejde med Livechurch.tv, som Lasse Hultén og mange andre kristne unge bruger, er blevet downloadet mere end 170 millioner gange. Hillsongs online platform består af en dagligt opdateret blog og adskillige Facebookprofiler, hvor tilhængerne verden over deler religiøse tips.&raquo;For tilhængere af kirker som Hillsong passes religionen ikke kun fire gange om året. Religionen er hele ens identitet, og noget man udlever hver dag. Derfor har man også hele tiden brug for atconnect&rsquo;e, og det kan man nemt gøre ved hjælp af forskellige former for apps og sociale medier. Brugen af sociale medier bliver et hurtigt religiøst fix,&laquo; siger Marie Vejrup Nielsen og forklarer, at det er blevet en moderne måde at missionere på.Det har også smittet af på folkekirken, som er begyndt at favne det digitale med app&rsquo;en Kirkekalenderen eller DagensOrd, forklarer Annika Hvithamar, der er lektor på Institut for Tværkulturelle og Regionale Studier på Københavns Universitet og forsker i blandt andet kristne minoriteter.&raquo;De er ikke i lige så højt grad med på beatet som pinsekirkerne, men det er et redskab, de i høj grad også er begyndt at gøre brug af,&laquo; siger Annika Hvithamar.Thomas Hansen understreger, at for Hillsong er de sociale medier kun et redskab. &raquo;På de sociale medier kan det hurtigt komme til at handle om at se åndelig og godt ud. Men man kan ikke bare vindueshoppe sig til en religiøs oplevelse,&laquo; siger han.Konservativt budskabSelv om de sociale medier fylder, og prædikerne er proppet med moderne referencer, skal man ikke lade sig narre. Budskabet er hos Hillsong traditionelt og konservativt.Kirken blev grundlagt i 1982 af det australske ægtepar Bonnie og Brian Houston. Brian Houston ersenior pastori Sydney, hvor Hillsongs hovedsæde ligger. Det er hans personlighed, der skinner igennem i de musikalske gudstjenester og måden, kirken formidler biblen på, siger Thomas Hansen.Hillsong har rødder i pinsebevægelsen og mener, at biblen er Guds ord og skal danne rammen for menneskets daglige liv. Man må ikke dyrke sex før ægteskabet eller få abort, og kirken er konservativ i sin opfattelse af homoseksuelle. Helligånden fylder meget, og forskellige former for healing af synder er udbredt. Hillsong tror på, at Jesus er menneskets frelser og døde på korset for menneskets synder, derfor skal man som Hillsongtilhænger dedikere sit liv til at tilbede ham.&raquo;I den forstand at vi er tro mod biblens budskab, er vi konservative. Men jeg tror personligt, at de unge nu om dage har behov for noget, hvor man holder fast ved det, man tror på. Noget, hvor man ikke hele tiden behøver at tilfredsstille mængden,&laquo; siger Thomas Hansen.&raquo;Men en af de ting, jeg virkelig godt kan lide ved Danmark, er, at der er plads til alle former for kirker. Vi ligger måske i den ene ende af skalaen, men det er vigtigt, at der er plads til alle. For leder du efter den perfekte kirke, finder du den aldrig.&laquo;Religionsdebatten har herhjemme som rundt om i verden været polariseret og fyldt med følelser siden 11. september 2001, mener Marie Vejrup Nielsen. Den polarisering kan Thomas Hansen genkende.&raquo;Jeg tror, at vi som kirker generelt ikke har været gode nok til at formidle budskabet rigtigt. Det første mange tænker på, når man siger ordet &rsquo;kirke&rsquo;, er, at de er fordømmende. Folk tænker: Jeg passer ikke ind, jeg skal være klædt på en bestemt måde eller tale på en bestemt måde. Men vi har ikke repræsenteret Jesus på den måde, han virkelig er. Hvis vi kigger på det nye testamente, rakte Jesus ud til alle. Han talte lige så godt med lederen af landet, som han talte med den hjemløse og alle dem, som andre havde diskvalificeret,&laquo; siger han.I løbet af de seneste år er den danske folkekirkes medlemstal faldet. Men ifølge Annika Hvithamar forlader de kristne ikke folkekirken til fordel for kirker som Hillsongs.&raquo;De stjæler ikke medlemmer fra folkekirken. Men til gengæld har folkekirken ladet sig inspirere af kirker som Hillsong. Folkekirken har blandt andet fundet på nye former for gudstjenester, som tiltrækker den samme målgruppe,&laquo; siger hun.Et trygt rumDa Thomas Hansen, der oprindeligt er født i Herning, og hans australske kone flyttede fra Australien til Danmark for at starte Hillsong, blev de mødt med et væld af spørgsmål. Har Danmark virkelig brug for en ny kirke? Det er jo allerede et kristent land, og så er det endda også et af verdens lykkeligste, lød det.&raquo;Men kradser man i overfladen, ser man et land, som har en høj selvmordsrate. Man siger, at halvdelen af alle kvinder går igennem en depression, en tredjedel af mændene går igennem en depression, og ti procent af befolkningen er på antidepressive piller. Der ligger noget og ulmer under overfladen, som vi helst ikke snakker om,&laquo; siger Thomas Hansen og forklarer, at det ikke er fordi, han tror, at alt er blevet rosenrødt efter Hillsong.Men det er vigtigt at have et rum som kirken, hvor man kan lade masken falde.Det var også en af de ting, som Lasse Hultén faldt for ved Hillsong.&raquo;Det er lækkert at være et sted, hvor folk er oprigtigt interesserede i dig, hvor de kun vil dig det bedste, og hvor de elsker dig for præcis den, du er. Det finder man ikke mange steder, og jeg tror på, at det er noget, alle har brug for,&laquo; siger han.
