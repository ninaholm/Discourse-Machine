Folk



 Søren Mau
Folketingsvalget er et ideologisk ritual, mener samfundsdebattør og filosofistuderende Søren Mau. I bogen ’Hæv stemmen!’, der udkommer den 17. april, vil han overbevise os om, at det mest demokratiske er at undlade at stemme.
Aktivister
I går afholdtes aktionsmødet ’Stem ikke til folketingsvalget!’ i København. 176 personer var inviteret til arrangementet via Facebook, hvoraf 31 havde svaret ja eller måske. Det svarer til en svarprocent på 17,6.
Sofavælgere
De seneste ti år har Danmark haft en gennemsnitlig sofavælgerprocent på 14,5 procent. Blandt indvandrere og deres efterkommere undlader 63 procent at stemme til kommunalvalgene, viste en undersøgelse foretaget i 2010.
Brochureoptimist
’Jeg er skuffet, men man skal ikke tvinge folk til at stemme. Vi har distribueret brochurer og opsat informationsmateriale på biblioteket, og så kan man tage det eller lade være,’ sagde daværende integrationsminister Birthe Rønn Hornbech.

