Skuffende aftale om teaterstøtte
Paraplyorganisationen Københavns Teater får navneforandring for 5. gang, men videreføres på trods af rapport. Lappeløsninger, mener professor


Samtlige partier, bortset fra Enhedslisten, blev i går enige om en ny aftale for teaterområdet. Paraplyorganisationen Københavns Teaters navn ændres til Det Københavnske Teatersamarbejde, og det skal fortsat koordinere mellem de store teatre i København.Samtidig bliver det for fremtiden de enkelte teatres bestyrelser, der skal ansætte direktøren.Udpegning af bestyrelser på de enkelte teatre ændres også: For fremtiden skal kulturministeren udpege formanden og et menigt medlem, Statens Kunstråd to medlemmer, kommunen skal udpege ét medlem og medarbejderne på de enkelte teatre skal udpege ét.Mindre administrationMen med navneændringen følger også beslutningen om, at Det Københavnske Teatersamarbejde skal indskrænke sin administration. I 2012 med fem procent, og de følgende år med to procent. Besparelsen skal ifølge aftalen »øremærkes til Det Københavnske Teatersamarbejdes medvirken til en løsning vedrørende scenekapacitet eller en åben scene i København,« som projektteatre kan spille på.»Denne kapacitet kan være i form af en åben scene eller i form af adgang til de eksisterende faste scener i København efter aftale med disse,« hedder det.Redaktør af netavisen Søndag Aften, Tom Ahlberg, der i 2008 sammen med Bjørn Lense-Møller på privat initiativ nedsatte en kommission til formulering af et forslag til en ny teaterlov, tror ikke, at den nye aftale løser problemerne med Københavns Teater.Han henviser til den analyse som konsulentfirmaet Deloitte lavede for nogle måneder siden. Deloitte kom efter at have identificeret og analyseret 150 forskellige arbejdsopgaver, som Københavns Teater har varetaget, til den konklusion, at man ville kunne spare mere end 4,2 millioner kr., hvis man nedlagde Københavns Teater som overordnet enhed og overlod flere opgaver til de enkelte teatre og myndighedsopgaver til for eksempel Kunststyrelsen.De fem procent, som partiernes aftale indebærer, svarer ifølge Tom Ahlberg kun til en million kroner.»Fem procent er, hvad rigtig mange institutioner er vant til, man henter ikke den besparelse, som Deloitte lagde op til,« konstaterer han, og tilføjer tørt, at det er 5. gang, Københavns Teater ændrer navn.Mere fremtidsrettetGodt er det dog ifølge Tom Ahlberg, at det »langt om længe« bliver de enkelte  teatres bestyrelser, der skal ansætte direktøren, og den nye måde at udpege bestyrelserne til de enkelte teatre virker mere fremtidsrettet og åben, mener Tom Ahlberg.At der kun spares en fjerdedel af, hvad Deloitte lagde op til, betyder imidlertid også, at det kan have lange udsigter med etableringen af en åben scene.Åben sceneDet er godt, at man indser behovet for en åben scene, mener dramaturgiprofessor Jørn Langsted, Aarhus Universitet.Men han medgiver, at den kan tage lang tid at etablere med de midler, der spares på Københavns Teaters administration. Han forestiller sig dog, at Kulturministeriet med denne besparelse i hånden vil forsøge at rejse kommunale penge med henvisning til, at det er en opgave, der må løftes i fællesskab.Jørn Langsted roser også aftalens støtte til egnsteatrene, hvor man hæver maksimum og dermed åbner mulighed for lidt større teatre.»En fin og langsigtet løsning,« siger han, men det ændrer ifølge Jørn Langsted ikke ved, at aftalen ikke er den store teaterlovsrevision, der var lagt op til.»Det, vi får, er endnu en gang lappeløsninger,« konkluderer han.InternationaliseringAftalen er kommet i stand, efter de kulturpolitiske ordførere fra alle partier undtagen Enhedslisten i oktober 2010 besluttede at gennemføre i alt fire særlige teaterpolitiske analyser, hvoraf den foreliggende om Københavns Teater er den ene, mens en af de andre omhandler nationalisering.For at understrege Statens Kunstråds Scenekunstudvalgs ansvar for internationaliseringen af de mindre teatre indføjes dette ansvar i teaterloven på linje med Statens Kunstråds Scenekunstudvalgs øvrige ansvarsområder på scenekunstområdet.
