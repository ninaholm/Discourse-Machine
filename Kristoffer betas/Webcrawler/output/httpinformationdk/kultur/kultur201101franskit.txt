Fransk-italiensk ordkrig om venstreorienteret voldsromantik
Det var med støtte fra den franske stjernefilosof Bernard-Henry Lévy, at Brasilien for nylig nægtede at udlevere en drabsdømt venstrefløjsaktivist til Italien. Nu har sagen udløst en sydeuropæisk nabokonfrontation


Luiz Inácio Lula da Silvas sidste handling som Brasiliens præsident, inden han ved årsskiftet overdrog embedet til Dilma Rousseff, var at blokere udleveringen af italieneren Cesare Battisti, som er dømt in absentia for fire mord. Battisti har været på flugt fra myndighederne i hjemlandet siden 1981, men blev i 2007 anholdt i Rio. På grund af sin tilknytning til venstrefløjsorganisationen Proletari armati per il Comunismo (Bevæbnede proletarer for kommunisme,red.), som i slutningen af 70erne gennemførte en række attentater i Norditalien, påberåber Battisti sig rettigheder som politisk flygtning.Den 56-årige italiener får støtte af en række prominente franske intellektuelle med Bernard-Henri Lévy i spidsen. Den allestedsnærværende filosof skrev inden afgørelsen et åbent brev til Lula:»Jeg elsker Brasilien,Monsieur le Président. Jeg elsker det eksempel, landet er for verden, med en politik, der på én gang er trofast over for progressive ideer og over for principper om rimelighed og visdom,« skriver Lévy, som ikke mener, at de italienske domstole har sikret Battisti en retfærdig rettergang:»Og jeg ville blive forfærdet  vi er mange, der ville blive forfærdede  ved at se vores Lula skade en tradition for at byde flygtninge velkommen, som bringer Deres land ære. At udlevere Battisti vil skabe en farlig præcedens. Ikke at udlevere ham vil vise verden  og dens øjne er rettet mod Brasilien  at der er principper, som ikke er til salg.«KastementalitetMens franskmændene jubler over Lulas beslutning, er den italienske begejstring til at overse:»Battisti er ikke en ekstremist, der er forfulgt i Italien på grund sine politiske holdninger, men en almindelig forbryder,« skriver statsadvokat Armando Spataro i avisen Il Fatto Quotidiano og tilføjer: »Det er forkert, at Italien og landets retssystem ikke har været i stand til at beskytte rettighederne hos dem, der var anklaget for terrorisme undergli anni di piombo(blyårene, red.). Det er en påstand, som sårer os. Mange dommere, statsansatte og politifolk blev på fej vis dræbt af folk som Battisti, blot fordi de applicerede loven.«Battisti dræbte bl.a. to politifolk, inden han flygtede og ligesom mange andre fra den voldsfikserede del af venstrefløjen slog sig ned i Paris, hvor han opnåede succes som krimiforfatter. Den daværende franske præsident, François Mitterrand, brugte den komplicerede situation i nabolandet til at relancere Frankrig som de universelle rettigheders hjemland. Ligesom bl.a. filosoffen Antonio Negri nød Cesare Battisti godt af Mitterrand-doktrinen, der sikrede italienske terrorister mod udlevering. Argumenterne for den socialistiske præsidents beslutning var, at vidneudsagn fra frafaldne terrorister blev accepteret som bevismateriale, og at domme in absentia ikke udløste en ny retssag ved hjemkomsten. Den uofficielle doktrin var gældende indtil 2002, hvor et medlem af De Røde Brigader blev udleveret til Italien. Herefter flygtede Battisti til Sydamerika.Bernard Henri-Lévy opfordrer italienerne til at lægge blyårene bag sig. Men det er ifølge Barbara Spinelli, politisk kommentator ved avisen La Repubblica, udtryk for »en militant uvidenhed«:»Den legering, der blev skabt mellem terrorisme, mafia, korruption og foragt for domstolene, hører ikke fortiden til. Det er den slimede nutid, vi lever i. Men disse ting forstår franskmændene ikke,« skriver hun i et heftigt angreb på de franske intellektuelles støtte til Battisti:»Selv om de har lavet en revolution og kaldt alle mennesker det sammecitoyen(borger,red.)  er kastementaliteten sejlivet. Hvis du er intellektuel, har du en særlig immunitet,« skriver Spinelli og tilføjer: »At de har halshugget en konge, er en vedvarende grund til en stolthed, som får dem til at føle sig overlegne i forhold til alle andre europæere. Universalismen, som franskmændene også tager æren for, gør dem blinde for deres egne begrænsninger og ude af stand til at lære.«ForklaringsproblemCesare Battistis franske støtter, som også omfatter forfatterne Philippe Sollers og Daniel Pennac, er ifølge Barbara Spinelli »æstetikere og meget selektive« og betragter Italien som »et meget smukt og meget uciviliseret land«:»Det, som man gerne vil ignorere, er, hvordan retsvæsenet fungerer i Italien, dets meget mere solide autonomi sammenlignet med Frankrigs, den kamp dommerne fører mod mafiaen, at politik er blevet reduceret til et spørgsmål om privat udbytte. Det er en uvidenhed, som ikke er uskyldig, men opdyrket i en atavistisk overbevisning,« skriver Barbara Spinelli og påpeger, at franskmændene formåede at forhindre, at studenteroprøret endte i vold:»Eftersom de nåede at standse i tide, ved de ingenting om terrorismens afgrunde, om retssamfundets værdi. Det er derfor ikke tilfældigt, at de taler det samme sprog som mange af de marxister, der er endt hos Berlusconi. De har vendt den libertære ånd fra 1968 på hovedet og er blevet libertinere.«Den italienske stat har appelleret Lulas beslutning til højesteret i Brasilien, som behandler sagen sidst i februar. I 2006 vurderede Den Europæiske Menneskerettighedsdomstol, at Battisti godt kan udleveres til Italien. Hvis ikke det sker, vil Italien indbringe sagen for FNs Internationale Domstol i Haag, siger udenrigsminister Franco Frattini, som efter Lulas beslutning hjemkaldte den italienske ambassadør i Brasilien.Republikkens præsident, Giorgio Napolitano, beklager, at der endnu ikke er skabt forståelse for voldseskaleringen i 70erne:»Såvel kulturlivet som politikerne i Italien har ikke været i stand til at forklare og virkelig gøre forståeligt, hvad det, der skete i terrorismens urolige år, kom til at betyde. Det er ikke lykkedes os at forklare hverken nære eller fjerne lande, hvad det betød.«
