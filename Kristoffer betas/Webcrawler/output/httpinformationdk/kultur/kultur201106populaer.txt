I populær-kulturen er singlen en kvinde
Det er ikke mændene, der bærer singlerollen i tv-serier eller litteratur. Kvinderollen er nemlig en bedre karakter, hvis man vil fortælle en historie, der fanger publikum. Og så er det desuden kvinderne, der styrer fjernbetjeningerne i de danske hjem
/b&gt; Fjoller rundt i nuet og ønsker egentlig heller ikke andet, end at den legende livsform fortsætter. Kvinder må gerne være der, men de må ikke ødelægge venskabet . Drengerøvene optræder i populære danske film som 'Blinkende Lygter', 'I Kina Spiser De Hunde' og 'Adams Æbler' (her Ulrich Thomsen og Nikolaj Lie Kaas i sidstnævnte). 'De er ofte alle sammen singler, ensomme og kuldsejlede på hver deres måde,' siger Adam Price.

Vi ser dem i fjernsynet og læser om dem i bøgerne  singlekvinderne. Karakterer som Carrie Bradshaw, Nynne, Bridget Jones, Katrine Fønsmark, Sarah Lund, Lykke Leth og Ingrid Dahl.Og der er en bestemt grund til, at de populære karakterer er singlekvinder, for rollen som kvinde er ganske simpelt en bedre figur end manden, når man skal fortælle en fængende historie.Ifølge Anne Jerslev, der er professor ved Institut for Medier, Erkendelse og Formidling ved Københavns Universitet, eksisterer den mandlige udgave af Carrie Bradshaw iSex and the Citydesuden ikke. Singlen er nemlig opstået med kvindernes frigørelse, og derfor er singlelivet tæt forbundet med kvinden.»Singlekvinden kan udvikles  hun kan blive stærkere, hun kan længes, hun kan gå i hundene  ud over at hun kan gå i byen med veninderne. I modsætning til singlemanden er singlekvinden en dramatisk figur med udviklingsmuligheder,« siger hun.Singlemanden findes ikkeMen hvor er singlemanden så? Ifølge Anne Jersleveksistererhan  bare ikke som den karrieremindede storbysingle, som Carrie Bradshaw og Lykke Leth repræsenterer.»Singleeksistensen er et projekt for en kvinde. Hun beskrives som en, der ser sig selv udefra og er sig selv fuldt bevidst. På den måde bliver hun et tidsbillede, mens manden installeres i en række mere traditionelle, næsten gammeldags former,« siger Anne Jerslev.Adam Price, manuskriptforfatter til blandt andet tv-serienBorgen, mener også, at singlekvinden har egenskaber, som ikke kan fortælles igennem manden. Det er en af grundene til, at en af de bærende hovedroller, journalisten Katrine Fønsmark, er en kvinde.»Der er mange interessante detaljer, som afslører sig, når vi taler om kvindelige tv-journalister, som er problemstillinger, der på visse områder er betonet yderligere i, at de er kvinder. Det ville være en anden fortælling, hvis Katrine Fønsmark var en mand.«Også Stig Thorsboe, manuskriptforfatter til blandt andet tv-serienLykke, mener, at den kvindelige singlerolle er en bedre fortælling end den mandlige.»I historien er det kvindernes situation, der er ny og dermed mest interessant. Når vi taler om de mest fremadstormende og højtuddannede personer, er det pigerne, vi tænker på. De kvinder, der er så karrieremindede, at de også har problemer med at finde mænd, hører man om hele tiden, så det er et blik ind i virkeligheden,« siger han.Fire kategorier af mænd»Det korte af det lange er, at den mandlige single i virkeligheden ikke er en single, men altid noget andet,« siger Anne Jerslev, der deler ham op i fire kategorier  ungkarlen, enkemanden, drenge- røven og arbejdsnarkomanen.Alle fire typer, der ikke længes efter kærligheden og derfor ikke kan gennemgå en udvikling gennem en tv- serie.Ungkarlen er en mand som Mr. Big iSex and the City. Karakteristisk for ham er, at han i modsætning til singlekvinden ikke længes efter den faste kærlighed. Det gør ham så fattig på muligheder for at udvikle sig, at han altid forbliver i en birolle, forklarer Anne Jerslev.Enkemanden ses iStrisser på Samsø, hvor Lars Bom spiller politimanden, der flytter til Samsø med sin datter efter konens død. Men konen var den eneste ene og spøger hele tiden i kulissen, og dermed fastholdes enkemanden i sin enlige tilværelse.I en noget anden boldgade finder man drengerøven, der prioriterer venskabet med sine kammerater over kvinderne. Og sidst er der arbejdsnarkomanen, som især går igen i krimi efter krimi.Karikaturer af mandenMen arbejdsnarkomanen er ikke forbeholdt mandlige roller. Det siger medieforsker ved Aarhus Universitet Karen Klitgaard Povlsen, som har forsket i den nordiske krimigenre. Ifølge hende har kvinder i stigende grad overtaget hovedrollerne i krimierne.»Det karakteristiske ved de moderne, skandinaviske tv-serier er, at begge køn er der. Der er ofte et makkerpar med en kvindelig leder og en mandlig næstkommanderende. Og den kvindelige leder har så en mandlig chef,« siger hun.Og det interessante er, at mange af de kvindelige hovedroller i krimiserierne faktisk minder om de mænd, de har afløst, fortæller Karen Klitgaard og peger på Sarah Lund i tv-serienForbrydelsensom et eksempel på det.»Det er tydeligt, at krimigenren deler sig i forskellige tråde, hvor Sarah Lund er en af dem. Kvinden, der optræder, som en traditionel mandlig politibetjent ville have gjort. Som en, der er så besat af sit arbejde, at vedkommende ødelægger alle sine familiære relationer,« siger hun og uddyber:»De bliver ikke bare karikaturer af singlekvinden, de er også næsten karikaturer af den klassiske mand, der ikke er i stand til at leve i familien. Og når den slags karikaturer ikke bare opstår, men bliver så populære at millioner af danskere samles for at se på, er det, fordi de tematiserer nogle overvejelser, der ligger i tiden. En af dem er, at det er attraktivt at danne familie, få børn og være en god forælder.«Kvinden styrer tvSammen med Adam Price og Søren Sveistrup står Stig Thorsboe bag mange af de populære tv-serier, der holder danskerne klinet til skærmen søndag aften. Så bag mange af singlekvinderne står der faktisk en mand, men det er ikke helt overraskende, mener Stig Thorsboe.»Jeg har beskæftiget mig med kvinder i det meste, jeg har lavet. Det elementære er at sige, at jeg som mandlig forfatter er fascineret af det, man ikke forstår. Der er også nogen, der mener, at hvis man henvender sig til kvinderne, så følger deres kærester med. Uden at det er det, der er min ånd,« siger han.Ifølge Karen Klitgaard Povlsen har undersøgelser faktisk vist, at kvindelige seeres tv-forbrug smitter af på deres mænd og kærester. Og det skinner igennem i tv- serierne, der ofte skrives efter et bestemt publikum  oftest kvinderne.»Der sker nemlig det, at når der kommer kvinder ind i de her serier, og de får nogle mere markante roller, kommer der mere fokus på familielivet og på følelsesmæssige relationer, og det er noget af det, folk synes er attraktivt i en krimiserie. At det ikke bare er spænding, men også følelser,« siger hun.Som eksempel fortæller hun, at TV 2 hyrede Adam Price til at skaffe kvindelige seere mellem 19 og 49 år til TV 2 i primetime. Det kom der tv-serienAnna Pihlud af, hvor man fulgte en kvindelig politibetjents arbejds- og privatliv.
