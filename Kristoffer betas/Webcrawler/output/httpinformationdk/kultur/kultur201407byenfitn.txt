Byen som et fitnesscenter
Fysisk aktivitet i byrummet boomer. Men der er mening med leben. Det handler om at tage ejerskab over en isolerende og forbrugerorienteret by og aktivt skabe sine egne rammer


Går du en tur gennem Nørrebroparken, et stort åbent grønt byrum i København, er der stor chance for, at du møder adskillige sportsudøvere. Folk, der dyrker akroyoga, spiller fodbold, rollespil og petanque.Og det er ikke kun i Nørrebroparken. Går du en tur forbi Nørrebrohallen, står der mobile panna-baner &ndash; en slags streetfodbold, der spilles i en lille kompakt indhegnet bane &ndash; og der bliver arrangeret gadefodboldturneringer.Og cykler du på den grønne cykelvej fra Nordvest til Frederiksberg eller Sønder Boulevard på Vesterbro, bliver der løbet, spillet basket og gået på line i et væk. København har fået et nyt multikulturelt fitnesscenter &ndash; byens rum.&raquo;Sport i byrummet er noget, der har taget rigtig meget fart inden for de seneste år. Det fylder mere i gadebilledet og i byplanlægningen. For nogle år siden handlede det om, at der skulle være caffe latte til alle. Nu skal der motioneres i byrummet,&laquo; siger Lasse Anderson, der er leder af center for Urban Design på Aalborg Universitet.Og der er mere end sunde kroppe på spil. Udover at man slipper for indelukkede og svedige fitnesscentre. De offentlige sportsaktiviteter handler om at tage kontrol over byrummet og skabe et by, som man er en del af, og som er en del af én selv, mener Lasse Andersen.Ditte Valente&raquo;Sportsaktiviteter skaber indhold og betydning. De skaber indhold i byen, der handler om andet end at forbruge. I mange byplanlægningssammenhænge handler det nogle gange om at kunen tjene, men med de her sportsaktiviteter handler det i virkeligheden bare om at være til og bruge byen.&laquo;Frederik von Sperling er enig. Han har været med til at starte DGI Underground og Street Academy, et projekt der har til måls at integrere gadesport mere hos de unge.&raquo;Via bl.a. gadefodbold eller sporten panna laver vi en form for holdeplads, hvor man kan kigge på eller spille med. Eller måske bare betragte den sportskultur, der folder sig ud foran ens øjne,&laquo; siger han.MultikultureltGadesport har inden for de sidste år virkelig taget fart. I byer som Amsterdam og Bruxelles har unge i især ghettoområder haft stor succes med at organisere sportsaktiviteter, hvilket også er begyndt at blive tilfældet i Danmark, påpeger Frederik von Sperling.&raquo;Melder man sig ind i en fodboldklub, er der ofte en lidt strammere kultur. Man skal tit træne et vist antal gange om ugen, og der er ofte en meget stærk foreningskultur, hvilket gør, at forældre også skal være involveret. Det er der mange unge, hvis forældre ikke kan eller vil,&laquo; siger Frederik von Sperling. Det problem kommer man udenom i gadesport.DGI Underground begyndte som et integrationsprojekt, som havde til formål at få unge, der hang på gaderne til at foretage sig noget aktivt. Derfor begyndte de at tage initiativ til, at de unge skulle organisere træning og kampe, mens DGI skaffede økonomiske og praktiske midler og det, de kalderstreet agents, der hjalp med at organisere det.&raquo;For mange af de unge handler det om, at de får en stemme og et rum at udfolde sig i. Og ved at gå på gaden, bliver man anerkendt, set og man får lov at vise sig.&laquo;EjerskabMen populariteten spænder bredere. Sportsaktiviteterne er et eksempel på, at byboere er begyndt at bruge byrummet mere aktivt. Når man bor i en stor by, er det nemt at føle sig usynlig og forsvinde i mængden. Derfor er der behov for at skabe rum i byen, hvor man kan manifestere sin eksistens.&raquo;Lige meget om det er unge gadefodboldspillere og yogier &ndash; handler de her aktiviteter ligeså meget om at indtage byen og gør den til sin. Det er en spejling af byens identitet, at der er så mange forskellige aktiviteter så tæt op ad hinanden,&laquo; siger Lasse Anderson.Når man lever i en storby, opstår der nemt en distance til hinanden, til trods for den fysiske nærhed.Ifølge en af sociologiens pionerer, tyskeren George Simmel danner byboere et skjold for at skærme sig over for et overload af sanseindtryk, lyde og forskellige mennesker. Det sker helt naturligt, men gør desværre også byboeren fjern og blasert og en smule isoleret. Ved at indtage byens rum på forskellige måder bliver man en del af hinandens blikfang. Hvilket kan mildne den mentale afstand, der er mellem folk i byen.&raquo;Det er vigtigt, at man kan se andre menneskers tilstedeværelse i byrummet. Vi lever i en kultur, hvor vi elsker at blive set, og det er naturligvis også afspejlet i den måde, vi bruger byen på,&laquo; siger han, og fortsætter:&raquo;Det er ikke nødvendigvis narcissistisk eller handler om voyeurisme. Det handler også bare om at være til i byen.&laquo;
