'Jeg ville ønske, at World Outgames ikke var nødvendig'
I morgen hejser København det regnbuefarvede flag og fejrer frisind, tolerance og plads til forskellighed, når World Outgames går i gang. Der er lige så mange grunde til at fejre homo-, bi- og transseksuelle, som der er grunde til mere debat og handling på området, mener Uffe Elbæk, der er direktør for World Outgames
Uffe Elbæk understreger, at World Outgames ikke holder nogen ude, den inviterer derimod alle til at deltage.

I ni år var han udviklingsmedarbejder ved Århus Kommune. Senere sad han i tre år som formand for Kulturministeriets Udviklingsfond - og så var han også med til at starte Kaospiloterne og iværksættermiljøet Frontløberne. Så efter en lang årrække på krævende poster og primus motor på diverse projekter, var Uffe Elbæk træt.Egentlig var det planen, at tage til Berlin, skrive et par bøger og få lidt ro på tilværelsen.Da nyheden om, at København havde søgt og fået værtskabet for World Outgames i 2009, nåede Uffe Elbæk sammen med tilbuddet om at være direktør for begivenheden, takkede han i flere omgange nej.Men tanken om at stå for World Outgames og være med til at skabe debat om menneskerettigheder, fik ham alligevel til at sige ja til sidst.»Outgames er jo ikke kun en række sportskampe, men en begivenhed, hvor menneskerettigheder diskuteres på tværs af landegrænser. Man skal ikke kigge langt væk før det går op for én, hvor dårligt det står til. Menneskerettigheder er under massivt pres verden over. En tredjedel af verdens lande kriminaliserer kærlighedsrelationer mellem mennesker af samme køn,« fortæller Uffe Elbæk, der ikke mener, at Danmark er et svært sted at være homoseksuel. Til gengæld mener han, at danskerne ikke er så tolerante og frisindede, som de tror.Vi hviler på laurbærneI år kan danskerne også fejre 20 års jubilæum for det første registrerede partnerskab, der fandt sted  i oktober 1989. Uffe Elbæk er stolt af, at København i morgen bliver centrum for frisind, mangfoldighed og, at der efterhånden også går længere mellem de skæve blikke, der før mødte to kyssende mænd på gaden. Uffe Elbæk er stolt af, at Købehavn de næste ni dage bliver centrum for World Outgames, hvor 5.500 deltagere fra hele verden mødes og får deltager i sport, menneskerettighedskonferencer og deler kunst og kultur. Men Danmark kan gøre det meget bedre. Specielt lovgivningen,  halter bagefter på LGBT (Lesbian, gay, bisexual and transgender,red.) området, mener han.»Vi tror, det går rigtig godt i Danmark, og at vi er bedre end alle andre. Vi har stadig ikke kønsneutral ægteskabslovgivning, og det var først i år, at lovgivningen i Danmark ændret og gav homoseksuelle ret til at adoptere. Siden 1989 er det som om, at danskerne ser sig selv som frontløbere og bare har hvilet på laurbærne siden da.«Lande som  Norge, Storbritannien og Holland er langt mere seriøse og konkrete i deres lovgivning, mener Uffe Elbæk. Der er udviklet et sprog på LGBT-området og man følger op lovgivninger.Mangel på faktaI Holland kræver regeringen, at samtlige ministerier gennemgår deres områder for at sikre, at de har formulerede politikker på LGBT-området. Modsat Danmark, foretager man i Holland også en undersøgelse hvert femte år, der viser hvordan området udvikler sig. I Danmark har man først i juni måned fået en undersøgelse sat i søen afledt af World Outgames. Undersøgelsen var ikke et statsligt initiativ, men betalt af Københavns Kommune og TrygFonden.»Der er for mange antagelser i stedet for faktuel viden på området. Det går godt, og undersøgelsen viser, at der er tillid til myndigheder, men den viser altså nogle kedelige tal, når det kommer til ensomhed, depression og selvmordstanker. Især de transseksuelle er en udsat og sårbar gruppe,« siger Uffe Elbæk, der flere gange har forsøgt at få et møde i stand med ligestillingsministeren for at diskutere de områder, han mener halter bagefter. Hver gang er han blevet mødt med svaret 'det er ikke ligestillingsministerens bord'.»Der er åbenbart ingen minister, der er ansvarlig for LGBT området. Det er delt ud på flere fagministerier, hvilket er et stort problem man bør kigge nærmere på«.Ingen offermentalitetI tiden op til World Outgames er begivenheden blevet massivt kritiseret. Og på blog-diskussionerne vrimler det med udsagn om, at begivenheden er unødvendig, at det er unaturligt og ulækkert at skulle se Købehavn som et homomekka med snavende bøsser de næste ni dage. Det er blandt andet  journalist og kommentator fra Jyllands-Posten Mikael Jalving, der i sin kommentar 'Fri os fra Homo-OL' langer voldsomt ud efter Københavns Kommune for at bruge 30 millioner på en begivenhed, der kun er med til at gøre homoseksuelle til enten helte eller ofre, fremfor individer på lige fod med heteroseksuelle.Uffe Elbæk forstår ikke kritikken, og han kender ikke til offermentalitet, medmindre der er alvorlig grund til det.»Jeg bliver provokeret over, at en hvid, højtuddannet, højtbetalt dansk journalist ikke har mere empati,« lyder det med et suk fra Uffe Elbæk, der fortæller historien om det, der skete en sydafrikansk fodboldspiller efter hun sprang ud som lesbisk.I 2008 blev fodboldspilleren Eudy Simalene udsat for gruppevoldtægt, efter hun var sprunget ud som lesbisk. Hun døde af sine kvæstelser efter voldtægten. I Sydafrika bliver homoseksuelle betragtet som 'uafrikanske'. Det er især kvinderne, der har det svært. Gruppevoldtægter sker jævnligt i troen på, at det vil kurere kvinden og få hende til at indse, at hun er en rigtig kvinde, der bør gå i kjole og lave mad.Sydafrika var ellers det første afrikanske land, der tillod ægteskab mellem homoseksuelle i 2006, men bøsser og lesbiske lever stadig i frygt for at blive forfulgt, voldtaget eller slået ihjel, hvis de springer ud.»Hvis ikke Eudy Simalene er et offer, så ved jeg ikke hvad hun er,« siger Uffe Elbæk, der mener, at det er vigtigt, at World Outgames diskuterer historier som den om Eudy Simalenes på menneskerettighedskonferencerne, hvor blandt andre EU- kommissæren for menneskerettigheder, Thomas Hammarberg, er en af talerne.Selv om der er lagt op til alvorlige - og nødvendige diskussioner, bliver World Outgames også en unik mulighed for at opleve et internationalt kulturprogram, der kan inspirere og agere løftestang for vores eget kulturliv.»World Outgames er ikke ekskluderende, men en begivenhed for alle - det har vi gjort meget ud af at gøre opmærksom på,« fortæller Uffe Elbæk.Han understreger samtidig, at nøgletallene i de budgetudregninger som VisitDenmark og Wonderful Copenhagen har udarbejdet bevidst er sat lavt på grund af den globale finanskrise og, at man forventer et overskud på op mod 80 millioner kroner.Så længe der er noget at fejre, stille spørgsmålstegn ved og diskutere, har han ikke tænkt sig at holde mund.»Jeg er glad for at bo i en by, hvor man hejser flaget og lader det smælde for menneskerettighederne, når de er så voldsomt under pres andre steder i verden, og jeg ville da ønske, at World Outgames ikke var nødvendig«.
