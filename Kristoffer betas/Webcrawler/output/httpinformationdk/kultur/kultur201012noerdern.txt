Nørdernes teater
2010 blev året, hvor scenekunsten var optaget af de mærkelige og de udstødte. Og alle os, der er anderledes, men som åbenbart ligner de normale uhyggeligt meget...


Nej, der blev ikke spilletIndenfor Murenei 2010. For scenekunsten dette år har ikke været synderligt optaget af normalitet eller religion eller traditionel familieadfærd. For selv om Danmark politisk fremelsker ideen om standarddanskeren, så har scenekunsten interesseret sig voldsomt for mennesker, der er anderledes. Aldrig har den underlige nabo været så tydelig i dansk teater.Forestillingerne i 2010 har været fulde af sære eksistenser. Team Teatret i Herning tog fat om børns opfattelse af det unormale i den skræmmende forestillingMærkeligom genboen for enden af vejen i det uhyggelige hus. IUndertidenlever man fik teenagepublikummet lov til at mærke underlighedsfølelsen og selvmordstrangen uden filter hos Teatret Graense-Loes.Voksenpublikummet fik én på normalopfattelsen, da det rå sexikon Lotte Andersen spillede det kiksede singlepige, der mødte lykken i Allan Klies uvaskede hjemløse i Teater GrobsLykke Bjørn.Her blev normaliteten gradbøjet, så vi allesammen kom til at føles os vidunderligt anderledes. Og Nyaveny fuldendte nørderierne ved at præsentere Tue Biering og Jeppe Kristensens vilde videredigtning på ChaplinsGuldfebermed både en spastisker og en dværg på performerlisten.Om der slet ikke var noget teater, der handlede om helt almindelige mennesker? Tjo. Egentlig var Flyvende GrisesHistorien om alt veldet tætteste påIndenfor Mureni det sidste års tid. Her spillede Thomas Corneliussen konkyliesamlernørden, der virkelig forsøgte at leve op til facadesamfundets mange huskeseddelkrav. Lige indtil han af lutter perfektionsstress kom til at træde ud foran en taxa på Nørrebrogade...Tænker man videre i repertoirebaner, kunne chaufføren i denne taxa egentlig godt have været Thure Lindhardts evighedsstudent Raskolnikov. Altså antihelten fraForbrydelse og strafpå Det Kgl. Teater, inden han lod fattigdomsvreden udløse et overlagt mord. Eller sagt med andre ord: Normalitet er også det, som man pludselig bliver afviger fra.Mundvigene dirredeVi må længere ind. Vi må helt ind i sindet, siger den autodidakte hypnotisør i Rytteriet. Det er åbenbart mantraet for komikken lige nu. Derfor bliver den farlig. Forunderligt farlig. Komikerne forlader pænheden. Og hos Rasmus Botoft og Martin Buch på Bellevue Teatret røg sandheden om Overklassedanmarks selvglæde ud for fuld slåbroksudblæsning.Bodil Jørgensen får også videre afløb for sine værste indre billeder fra tv, nu i selskab med Jens Jacob Tychsen i den tåkrummende vidunderlige vintercabaretHan, hun, vov &amp; pelsenpå Café Teatret. Her dirrer mundvigene, fordi der er noget grimt, der ikke kan holdes tilbage. Rigtig meget handler om sex om fejludlevet begær af alle de værste skuffer. Og det har måske været teaterårets bedste julegave: At tingene blev sagt højt.Samme direkte facon har været styrken i forestillingerne om Danmarks krigsførelse i Afghanistan. Mændene i uniformer er bange og tørstige og tvivlende og de er psykisk derude, hvor de ikke ved, om de lyver mest for sig selv eller over for kæresten derhjemme på den rationerede telefonforbindelse. Men de er også den slags venner, der bliver til helte. Let opklaring med Von Baden stinker af mandesved, og tilskueren får også ubehageligt røde kinder af Carsten JensensEn Dag i Helmandfor Bornholms Teater. Teatret tør åbenbart vise det, som politikerne ikke kan indrømme.Renheden bragedeMen selvfølgelig har teatret også ryddet scenerne for det stiliseret smukke og den store kærlighed. Her harDen unge Werthers Lidelserværet årets medrivende forelskelsespust med Nicolai Dahl Hamilton som den forelskede Werther over for Maria Rossins smukke udkårne i ufrivillig trekant med Mikkel Arndts konforme rival i Elisa Kragerups iltre instruktørgennembrud.Og her harTornerosemed Den Kgl. Ballet glitret. Ved Caroline Cavallos afskedsforestilling lige inden jul dansede hun rollen, så hver en uhyrlig balance pludselig gav mening og blev led i Torneroses udvikling fra lillepige til kvinde. Den ældre mand ved siden af mig havde en våd tårestribe ned ad sin kind lige fra første, strakte Cavallo-tå. Skønhed smitter.Teatercheferne skiftedeRenhed er ellers ikke et udtryk, der har fyldt meget i debatten om dansk teater 2010. Der har været størst brok over de adskilte billetsystemer. Men nu er der grøde i samarbejderne. Direktørskiftene tyder på nyt med Kasper Wilton (fra Odense Teater til Folketeatret), Pia Jette Hansen (fra Holbæk Teater til Gasværket), Michael Mansdottir (fra Jomfru Ane til Odense Teater) og Jakob Højgaard Jørgensen (fra Møllen i Haderslev til Nordkraft). Og i Jylland har Scenekunstnetværket Region Midt samlet 18 teatre til samarbejde på tværs.Egentlig er det logisk. Teaterpublikummet ser jo også teatersæsonen som en samlet helhed. Og det er de færreste, som synes, at det er en uomgængelig brug af skattekronerne, at både Aarhus Teater og Det Kgl. Teater vil spilleFanny og Alexanderi samme sæson... De fleste tilskuere sætter pris på alsidigheden. Børnene vil gerne fortsat se teater på deres institutioner og skoler og biblioteker. Og landets 66 teaterforeninger vil gerne stadig kunne byde på både store og små forestillinger; sidste år solgte teaterforeningerne faktisk 380.000 teaterbilletter via frivillige hænder.Samarbejde er vejen frem, også mellem scenekunstarterne. Dansen haft det svært. Selv om Scenekunstudvalget i sin dansevision har anbefalet, at der skabes to dansemetropoler, så stråler dansen hverken i København eller Århus. Dansehallerne på Carlsberg kan blive en fantastisk dansedynamo, men stedet mangler penge. Og Archauz i Århus er igen ved en ny begyndelse. Dansen for børn er omsider i lidt medvind. Men ellers gemmes dansen nu i den samlede teaterpulje, hvor dansebevillingerne bliver mindre og mindre. Men jo, Dansk Danseteater stråler, og det er trøsten.Kulturministeren nøledeSå spark dog den bold i mål, skrev jeg for et halvt år siden i en kommentar om kulturminister Per Stig Møllers teaterkonference. Dengang løb han fra at give scenekunsten en ny lov lige som Brian Mikkelsen og Carina Christensen gjorde det før ham.Teaterrapporten i sommer anbefalede en udvikling gennem samarbejder på kryds og tværs inden for scenekunsten. Dermed gentog rapporten konklusionen hos den selvbestaltede teaterkommision for to år siden. Men dette kræver altså en ændret teaterlov. Antagelig under en ny regering.Så i 2011 har vi brug for, at der endelig bliver premiere påIndenfor Murenehos Kulturministeren. Vel at mærke uden, at rollelisten på forhånd røber, hvem der spiller de anderledes.Godt teaternytår!
