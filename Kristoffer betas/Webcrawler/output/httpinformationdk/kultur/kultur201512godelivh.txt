Det gode liv - Haifaa Awad
Den syriskfødte læge Haifaa Awad håber, at det nye år kan forstærke de gode og solidariske tendenser, som hun har iagttaget et vække af i 2015


&ndash; Hvad er det gode liv for dig?&raquo;Det gode liv for mig handler om at træffe det gode eksistentielle valg i tilværelsen. Det valg, der giver mening på et større plan end blot i den private sfære. Jeg er et aktivistisk menneske, som mener, at vi alle kan være med til at skubbe samfundet i en mere solidarisk og inkluderende retning, hvis vi hver især træffer valget om at engagere os i det daglige. Det koster ikke meget at møde en flygtningefamilie eller være frivillig i varmestuer. Vi lever i et privilegeret demokrati, som bl.a. syriske unge døde i kampen for, og vi må aldrig tage vores demokrati for givet. Vi må vælge at engagere os i demokratiet og udvikle det &ndash; også for dem, som ikke selv kan være med.&laquo;&ndash; Hvilke barrierer er der, for at vi kan leve et godt liv?&raquo;Der er et utroligt fokus på individet i vores samfund. På alle parametre handler det mest om individets lykkemaksimering. Det er i og for sig ikke forkert at stræbe efter den seje bil eller den succesfulde karriere, men hvis det er det eneste, livet centrerer sig om, kan det blive et fattigt liv. Senest har jeg faktisk iagttaget, hvor velvillige danskerne har været i at forene sig i civilsamfundet og tage imod flygtninge. Det spreder gode ringe.&laquo;&ndash; Hvordan kan vi nærme os det gode liv i 2016?&raquo;Jeg håber, at det nye år kan forstærke de gode og solidariske tendenser, som vi har oplevet et vække af i 2015. Vi kan nærme os det gode samfund, når vi solidarisk står sammen, for at alle har muligheden for at leve det gode liv. Jeg tror også på, at solidaritet må række ud internationalt, især når vi nu står over for flygtninge fra andre verdensdele.&laquo;
