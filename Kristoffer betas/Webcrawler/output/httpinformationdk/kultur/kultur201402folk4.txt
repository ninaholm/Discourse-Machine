Folk



 
	Mick Øgendahl

	Komedien ’Kronprinsen og Danmark’ har premiere på Nørrebro Teater i dag med denne komiker i hovedrollen. Det må tangere majestætsfornærmelse. Ikke fordi Mick Øgendahl normalt spiller klovn, men fordi han i den grad har talegaverne i orden.

	Enhedslisteprofil

	Det måtte jo ske. Den unge, indignerede politiker, der taler med lyn i øjnene og ferskenfarve i kinderne om verdens uretfærdigheder, fylder i dag 30 år. Om lidt venter mand, børn og Socialdemokraterne. Bare se på Pernille Rosenkrantz-Theil.

	50-årige

	Billund Lufthavn fylder 50 i år og giver i dag alle 50-årige gratis adgang. Ikke til flyene, men til Messecenter Herning, hvor der er ... messe. Og så er der kagemand! Selvom man er blevet international på den, kan man vel godt bevare sit lokalpræg.

	Bandidos-rockere

	Bandidos-march i Næstved, skriver Ekstra Bladet. Ifølge vidner gik 20-30 rockere onsdag aften en rundtur forbi flere cafeer, før de vendte hjem igen. Uden rygmærke og på Vesterbro havde det altså været normal opførsel i caffé latte-segmentet.

