Planken ud og polster ind
Ditte Hammerstrøm tænker mere på sine møblers rumdannende og associationsskabende fremtræden end på europaller og eksportmuligheder


 Møbeldesigneren Ditte Hammerstrøm har for nylig fået årets Planken Ud-pris. Foruden soloudstilling på Kunstindustrimuseet og kataloger på dansk og engelsk følger der 40.000 rejsekroner med æren.
@Brød spørgsmål:- Hvor skal du hen for pengene?
"Det har jeg ikke bestemt endnu. Et sted med god mad, Argentina måske. Jeg elsker at drikke maté og spise store bøffer."
@Brød spørgsmål:- Hvad foretager du dig ellers, når du er ude at rejse?
"Drysser rundt, giver mig god tid, går rundt og tegner notater og køber alle mulige umulige ting, måske en rulle plastiksnøre, hvis jeg finder noget, jeg kan bruge til møblerne."
@Brød spørgsmål:- Hvad laver de snøringer på både taburetter, sofaben og polstrede sæder?
"På det møbel, der hedder Loungescape, giver det for eksempel associationer til tykke chesterfield-lædermøbler. Og benene har en profil, så de kan krydse ind over hinanden og snøres sammen i forskellige kombinationer. Men snøren kan også være kulørt dekoration på træskamlerne, snøret rundt og indlagt i smalle riller på tværs af sædet."
"I den sammenhæng minder plastikken lidt om gammeldags havemøbler. Snøren kan også bruges som bevikling, der holder løse polstringer fast på en serie af helt ens stole, så de alligevel bliver forskellige."
@Brød spørgsmål:- Du startede som keramiker på Danmarks Designskole ...?
"Ja, men det meste af det, jeg lavede, endte som noget i gummi eller metal. Derfor syntes jeg, at det måske var rigtigst at skifte til afdelingen for industriel design. Så jeg har egentlig ikke gået på møbellinjen."
Produktion
Ditte Hammerstrøms møbler er tit udstillet i udlandet, lige nu i London som del af Danish Crafts Mindcraft-udvalg af dansk design og kunsthåndværk. I forsommeren var de på Triennalen i Milano. Det giver kontakter og udenlandske produktionsmuligheder.
Men stedet for ugens profilsamtale er Fabrikken for Kunst og Design på Sundholmsvej i København. Dér er atelierer og tegnestuer i to etager rundt om en fabrikshal med ovenlys. Et halvt hundrede yngre kunstnere og designere holder til her. 
@Brød spørgsmål:- Hvordan designer du dine møbler - sådan helt konkret?
"Jeg laver et utal af små modeller, så jeg kan rykke rundt på planer og ruminddelinger. Og når jeg er nogenlunde klar på, hvad jeg vil, går jeg ned i hallen og bygger en model i fuld størrelse af flamingoskum. Så kan jeg vurdere højder og bredder og lægge til og trække fra og gøre tykkere og tyndere, inden møbelproducenten laver en egentlig prototype til udstillingsbrug. Med den rigtige konstruktion og polstring."
@Brød spørgsmål:- Har du mange møbler i serieproduktion?
"Ikke mange. Men nogle, i mindre serier, såkaldt 'limited editions'. De ville blive billigere, hvis en producent fremstillede dem i større serier. Det er bare ikke det første, der falder mig ind, når jeg sætter mig ved tegnebordet - at designe stabelstole til eksport på rækker af europaller. Jeg er først og fremmest optaget af at designe møbler med karakter."
Spænding
@Brød spørgsmål:- Hvad lever du af?
"Legater og fonde. Og en gang imellem undervisning. Men mine møbler kan sagtens produceres, de bliver bare ikke bedre af, at der står 5.000 af dem i IKEA. Og så bliver jeg ofte mødt med, at 'så er jeg jo kunstner'. Men jeg synes, at designbegrebet er større og bredere end en stabelstol."
"Det, der er vigtigt for mig, er processen - at planlægge og se prøver på materialer og polstring, få beslag fra ét værksted og ben fra et andet og få det hele til at passe sammen som en helhed. Det er min udfordring. Ikke om det i første omgang løber rundt økonomisk. Spændingen ligger i, om møblet bliver, som jeg gerne vil have det."
"I den sidste ende, hvis to stole i øvrigt er lige gode at sidde i og koster det samme - hvad er det så, man vælger efter? Man vælger efter, hvad for en af dem man bedst kan lide. Hvad for en der giver associationer, man bryder sig om. Det er dét, der optager mig som designer."

Udstillingen af Ditte Hammerstrøms møbler kan ses på Kunstindustrimuseet i København frem til 26. oktober og derefter på Trapholt i Kolding fra 28. januar til 26. april 2009.

