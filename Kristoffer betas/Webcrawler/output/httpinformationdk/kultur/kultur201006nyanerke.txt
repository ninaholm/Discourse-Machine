Ny anerkendt udenlandsk dramatik indtager København
På Husets Teater tænker de internationalt og viser på ny festival fra i dag kendte udenlandske dramatikeres arbejde. Her kan man finde det, der sker på den internationale teaterscene lige nu


Hvis man vil høre, hvad der lige nu bevæger sig på den internationale teaterscene skal man tage til Husets Teater. Navne som Jonas Hassen Khemiri fra Sverige, Falk Richter fra Tyskland, Spri Scimone fra Tyskland og vores egen Peter Asmussen er repræsenteret.De besøger alle København i forbindelse med, at Husets Teater fra og med i dag og de næste fire dage viser ny internation dramatik.Det sker gennemreadings, altså en enkel form, hvor skuespillerne instrueres over ganske få dage og derefter spiller med manus i hånden, uden kostumer eller scenografi.På den måde præsenteres den dramatiske teksts potentiale uden en egentlig iscenesættelse. For selv om festivalen er åben for publikum, har teatret sin egen agenda: At få den bedste dramatik i hus.Dramatikfestivalen på Husets Teater er et forsøg på at tiltrække de bedste internationale dramatikere. De kommer nemlig ikke af sig selv, siger Simon Boberg, teaterchef på Husets Teater.Såfremt man ønsker at få den nyeste internationale dramatik til Danmark, må man derfor invitere forfatterne og vise dem det høje niveau, der er i dansk scenekunst i almindelighed og på Husets Teater i særdeleshed, forklarer han:Tiltrække de bedste»Den primære grund til at gøre det her er helt egoistisk - et forsøg på at tiltrække de allerbedste dramatikere og gøre dem bekendt med vores sted, vise dem, hvad vi kan og vise, at det her er stedet i Europa, hvor man skal lave sine forestillinger. Det er vores helt egen dagsorden på det her.«På Husets Teater er man både interesseret i ny dramatik og i det, der sker på den internationale teaterscene. Det handler altid om at finde den gode historie, der fortæller om verden lige nu:»Det er meget svært at skrive god dramatik, så vi tænker, at hvis vi spreder feltet lidt ud og kigger efter de dygtigste dramatikere i udlandet, er der større chance for at finde 'det gode stykke'«Med festivalen ønsker Husets Teater at vise anerkendte udenlandske dramatikeres arbejde. Det er ikke et forsøg på dramatikudvikling, siger Boberg, der mener, at dramatikervækstlaget og  talentudviklingen af dette hører til andre steder:»Helt overordnet teaterpolitisk, synes jeg, der er nogle gode tiltag for at udvikle ny dansk dramatik. Der er Caféteatretsreading, og der er forskellige skriveværksteder, hvor man hjælper den talentfulde dramatiker til at blive bedre. Så vi synes faktisk, det område er dækket meget godt ind.«Dansk festival manglerDerimod mangler der et forum, hvor man kan præsentere dramatikerne. Faktisk mangler København og Danmark en decideret teaterfestival, siger Simon Boberg, der samtidig forklarer, at  Husets Teater med ganske få midler har skabt en meget succesfuld event.Sidste år var første gang Husets Teater lavede dramatikfestival, og egentlig havde Boberg troet, den mest ville tiltrække folk fra teaterbranchen. Men det var ikke tilfældet:»Der var stuvende fuldt, også af almindelig mennesker, som ville ind og se det her. Og det beviser, at der er en interesse for det her. Det kan gøres meget let.«Festivalen præsentererreadingsaf dramatik, hvilket betyder, at skuespillerne instrueres over et par dage og spiller med manus i hånden. Teksterne vises derfor i en meget simpel form uden kostumer og scenografi. Dét gør også noget for oplevelsen, siger Simon Boberg:»Publikum ved, at de ikke skal forvente en færdig forestilling. De får lov til at få indblik i arbejdet med en tekst. Det gør formen meget let. På den måde er der en hel særlig løssluppen og fri tilgang til teksterne og visningen af dem.«
