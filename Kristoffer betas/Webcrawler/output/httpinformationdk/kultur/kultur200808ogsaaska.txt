Bliver du også skaldet?
Stadigt flere private firmaer tilbyder at finde defekter i dine gener. De teknologiske muligheder for billigt at forudsige sygdomme vil eksplodere i de kommende år - men det samme vil risikoen for at give mennesker svar på langt mere, end de kan håndtere
Bliver du skaldet? For cirka 5.000 kroner tilbyder det islandske firma Decode at give dig svaret.

Hvor stor er din risiko for at få brystkræft eller lungekræft? Er du genetisk betin-get for at udvikle Alzhei-mers? Bliver du skaldet? Er du disponeret for at blive afhængig af nikotin?For cirka 5.000 kroner tilbyder det islandske firma Decode at give dig svaret."DeCODEme er en gene-tisk test, der afslører, hvad der gemmer sig i dit DNA. Et simpelt kindskrab giver dig mulighed for at opdage din genetiske tilbøjelighed til at udvikle specifikke sygdomme og sundhedstilstande - og sætter dig dermed i stand til at tage informerede valg om dit helbred," skriver Decode på sin hjemmeside.Testen foregår via internettet. Du bestiller og betaler med kreditkort - og modta-ger et undersøgelsessæt, du bruger til at tage et skrab fra mundhulen. Testen sendes ind - og to uger efter kan du læse om dit DNA på hjem-mesiden."Log på og læs om dit ge-nom, din herkomst og gene-tiske risici ved hjælp af state of the art værktøjer," lyder det.Klogere end lægerneVidenskabsjournalist Robin Engelhardt tog imod tilbud-det og beskriver i dagens udgave af Information oplevelsen som "at blive skræmt og beroliget på samme tid".Han bruger sin test til at få mere viden om sin biologi og googler sine egne gener."På den måde kan jeg blive klogere end mine læger. Og det vil komme til at være sådan i fremtiden, at patien-terne ved meget mere om nogle bestemte sygdomme, som de har forhøjet risiko for at udvikle, end deres læger nogensinde får," siger han.Robin Engelhardt opdagede, at han har en formindsket risiko for lungekræft - men til gengæld har han en muta-tion for en sygdom, der giver ophobning af jern i kroppen."Min far har netop symptomerne for den sygdom, så jeg har fortalt ham, at han skal blive undersøgt, for det er meget nemt at behandle," siger Robin Engelhardt.Decode vakte første gang verdens opmærksomhed i 1998, da den islandske rege-ring gav firmaet adgang til en samlet database over hele den islandske befolknings genetiske, medicinske og arvemæssige informationer - og det er blandt andet på grundlag af forskning i den, at Decode har kunne udvik-le en række genetiske analyseværktøjer. Men de er langt fra de eneste. Også andre firmaer tilbyder privatpersoner genetisk analyse. I dag er det kun enkelte dele af sit samlede DNA - kaldet genomet - man kan få analyseret. Men mulighederne vokser og bliver stadigt billigere, fortæller professor Jørgen Kjems fra Molekylærbiologisk Institut på Aarhus Universitet."Om et til to år regner man med at kunne kortlægge hele ens genetiske sammensætning for kun 1.000 dollar. Så går det stærkt. Det vil betyde en eksplosion i viden om sygdomme på meget kort tid," siger han.Frihed for den enkelteJørgen Kjems understreger, at genanalyser ikke kan give nøjagtige forudsigelser om alle slags sygdomme - og at det også kræver eksperthjælp at forstå analyserne."Men efter min mening er det en frihed, som man må overlade til mennesket selv. Jeg synes ikke nødvendigvis, at man skal lovgive om, hvorvidt man vil have adgang til disse informationer," siger Jørgen Kjems.Han ser ikke nogen problemer i, at privatpersoner allerede i dag benytter sig af muligheden."For eksempel kan man have en genetisk ændring, der betyder, at man med 90 procent sikkerhed vil udvikle brystkræft. Hvis jeg var kvinde og kunne få at vide, at jeg ville få det, kunne det godt være, at jeg ville vælge at få bortopereret mit bryst, efter at jeg havde fået børn, men inden sygdommen brød ud. Så kunne man undgå at dø af det - og det synes jeg, man skal tage med," siger han - og tilføjer:"Det er en god prioritering i det offentlige system at sige, at man lige nu hellere vil bruge penge på hofteopera-tioner end på genanalyse. Men at der er nogen, der så selv betaler for det, er med til at skabe en udvikling, der om fem-ti år vil gøre det så billigt, at det er standard på alle hospitaler".Regulering nødvendigMed de mange perspektiver følger dog også en række etiske problemer, siger en anden Aarhus-professor, Thomas G. Jensen fra Institut for Human genetik. Han er også medlem af Etisk Råd og er medarrangør af en stor nordisk konference om DNA-test, der afholdes i Århus til januar."Her håber vi, at også re-præsentanter for Decode vil deltage - netop for at belyse, om der er behov for opstramning af reglerne både nationalt og internationalt," siger han - og peger på, at langt de færreste menne-sker har en tilstrækkelig viden til at forstå en genetisk analyse."Det er utroligt vigtigt, at der i forbindelse med gentest følger kvalificeret råd-givning med - både inden og også efter - for at tolke de resultater, der kommer ud af det. Det er en specialistopgave at vurdere, hvor stor betydning, de forskellige genforandringer har. Og hvis man bare køber sig til gentest over nettet, så er det ikke automatisk, at det følger med. Det er et af de helt store problemer, synes jeg".Spørgsmålet er også, om testene giver svar på mere, end vi egentlig har lyst til at vide."Man får måske vide, at man har to procent større risiko for at udvikle en bestemt sygdom, der i forvejen er meget sjælden. Det er med til at skabe unødig bekymring", siger Thomas G. Jensen.Han medgiver, at genanalyse inden for nogle sygdomme - for eksempel brystkræft eller Alzheimers - kan give nogle mere præcise forudsigelser."Men det er jo frygteligt, hvis man er så uheldig at finde ud af, at man har et gen for en sygdom, som man måske ikke kan gøre noget ved. Samtidig kan de resultater, man får, ikke kun have betydning for én selv, men også for ens familiemedlemmers helbred. Det er ikke sikkert, at de er interesseret i at vide det, man selv gerne vil have oplysninger om, og det kan skabe en forfærdelig situation. Det er sådanne perspektiver, vi skal overveje meget nøje," siger Thomas G. Jensen.
