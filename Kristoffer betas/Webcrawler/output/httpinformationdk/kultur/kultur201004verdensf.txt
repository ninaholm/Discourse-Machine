Verdensfilm og filmkunst i Cannes
Ingen danske film med i filmfestivalen i Cannes' hovedprogram, der blev offentliggjort i går. Men masser af gamle kendinge og store filmkunstnere


 Hårdnakkede rygter ville indtil i går vide, at Susanne Biers kommende film, Hævnen, var selvskrevet til en plads i det officielle program, måske endda hovedkonkurrencen, på dette års filmfestival i Cannes. Men sådan skulle det ikke være.

Hævnenog Bier er ikke på listen over film og instruktører, der skal til det sydfranske om en lille måned.
Det er så til gengæld en lang række gamle kendinge og respekterede auteursfra det meste af verden, hvilket både understreger festivalens tendens til at satse på noget, der i hvert fald ligner det sikre, og viser, at verdensfilmen og filmkunsten har hjemme i Cannes.
Festivalen åbnes dog den 12. maj af Ridley Scotts Robin Hood, der har Russell Crowe i titelrollen og tilsyneladende er en brutal og noget anderledes skildring af Sherwoodskovens store helt, end man har set før.
Og uden for hovedkonkurrencen i det officielle program får Scott selskab af både Woody Allen med You Will Meet a Tall Dark Stranger, Stephen Frears med Tamara Dreweog Oliver Stone, der vender tilbage til Michael Douglas' Gordon Gekko-figur og den amerikanske finansverden i Wall Street: Money Never Sleeps.
I den indtil videre 16 film store hovedkonkurrence - der kommer formentlig flere film til - er Mike Leigh, Abbas Kiarostami, Alejandro González Iñárittu og Takeshi Kitano de mest prominente navne.
Og ellers er der Nikita Mikhalkov, der ligesom Oliver Stone har lavet en to'er, Brændt af solen 2, mens Cannes-debutanten Doug Liman deltager i konkurrencen med Fair Game, der handler om den CIA-agent, Valerie Plame, der blev afsløret af Washington Post med Det Hvide Hus som kilde.
I sideprogrammet Un Certain Regarder nybølge-veteranen Jean-Luc Godard klar med Film Socialisme, og rumæneren Cristi Puiu, der for nogle år siden brød igennem med The Death of Mr. Lazarescu, er tilbage med anden del af en trilogi,Aurora. Portugiseren Manoel de Oliveira, der trods sine 101 år bliver ved med at lave film, medbringer The Strange Case of Angelica, og japanske Hideo Nakata, der skræmte livet af os alle med RingogDark Water, har i England lavetChatroom.
Tim Burton står i spidsen for juryen, som skal finde årets Guldpalme-vinder, og han assisteres blandt andet af skuespillerne Kate Beckinsale og Benicio del Toro og instruktørerne Victor Erice og Shekhar Kapur.

Film festivalen i Cannes finder sted i dagene den 12.-23. maj. Og Information er naturligvis på pletten
www.festival-cannes.fr

