Bollywood producerer film om Hitler
'Dear Friend Hitler', som bliver den første indiske film om den nazistiske leder, handler om de sidste dage i Det Tredje Rige
Anupam Kher og Neha Dhupia skal spille Adolf Hitler og hans elskerinde Eva Braun i en ny Bollywood-film.

Han er en af indisk films hovedpersoner og har engang spillet Gandhi, mens hun er en tidligere Miss India, der er bedst kendt for sine roller i romantiske komedier. Sammen skal Anupam Kher og Neha Dhupia spille Adolf Hitler og hans elskerinde Eva Braun i en ny Bollywood-film, der handler om de sidste dage i Det Tredje Rige.Filmen med den besynderlige titelDear Friend Hitlerhandler angiveligt om forholdet mellem den nazistiske leder og dem, der var tæt på ham, herunder hans kæreste gennem mange år, Eva Braun, som han giftede sig med i sine sidste dage i bunkeren i Berlin:»Målet at bringe beskueren tæt på den gådefulde personlighed, som Hitler var, og give et indblik i hans usikkerhed, karisma, paranoia og genialitet,« siger en kilde til avisen Mumbai Mirror.Succesfuld taberKher, som filmens instruktør, Rakesh Ranjan Kumar, valgte til rollen på grund af skuespillerens fysiske lighed med Hitler, siger til journalisterne, at han glæder sig til udfordringen:»Jeg har allerede et image, fordi jeg er en kendt skuespiller, så det bliver dobbelt så svært for mig,« siger han og tilføjer om rollen som Hitler: »Han er en af vor tids mest interessante figurer.« Instruktøren Kumar siger, at han betragter Hitler som det 20. århundredes mest succesfulde taber, og at han vil undersøge denne fortolkning: »Som leder var han en succes. Hvorfor tabte han som et menneske, hvilke problemer havde han, hvad var der på spil, hvilke intentioner havde han? Det er det, vi vil vise,« siger instruktøren. Målet er, at filmen skal distribueres i hele verden.Kumar siger også - måske lidt kontroversielt - at han håber at kunne skildre Hitlers »kærlighed til Indien«, og hvordan den nazistiske leder indirekte har bidraget til landets uafhængighed. Det bliver hverken en krigsfilm eller en fortælling om kærlighed, siger instruktøren:»Filmen vil ikke skildre Adolf Hitlers kærlighedsliv. Den vil skildre Eva, som hun sjældent er blevet beskrevet,« siger Kumar til det indiske nyhedsbureau IANS: »Eva blev Hitlers kæreste, da hun var 17 år gammel. Filmen viser, hvordan hun i de sidste dage blev en fuldgyldig del hans liv. De blev gift 42 timer inden både hans og hendes død (30. april 1945, red.).«Hitler er mange gange blevet portrætteret på film, bl.a. i den tyskeDer Untergangfra 2004, som blev nomineret til en oscar for bedste udenlandske film, og i den britiskeHitler: The Last Ten Daysfra 1973, hvor Alec Guinness spiller Hitler.Dear Friend Hitlermenes at være det første indiske forsøg i genren.© Guardian News &amp; Media og Information 2010Oversat af Mads Frese
