Det gode liv: Svend Brinkmann
Det gode liv handler for psykologiprofessor Svend Brinkmann ikke om at forbruge mest muligt, men om at skabe gode liv for vores nærmeste
Svend Brinkmann, professor i psykologi

&ndash; Hvad er det gode liv for dig?&raquo;Begrebet &rsquo;det gode liv&rsquo; giver mig associationer til noget hedonistisk, hvor det drejer sig om at nyde og forbruge. Jeg foretrækker at tale om &rsquo;det meningsfulde liv&rsquo;, hvor vi er engagerede i aktiviteter, der rækker ud over vores egen navle. Mennesket er et politisk dyr, mente Aristoteles, og som sådan lever vi bedst i forpligtende fællesskaber, hvor vi har mulighed for at påvirke vores egen tilværelse, men på en måde, der tager hensyn til kollektivet. Det gode &ndash; eller meningsfulde &ndash; liv er altså et liv med andre, og hvor disse andre ikke reduceres til midler for min egen lystmaksimering, men ses som mål i sig selv.&laquo;&ndash; Hvilke barrierer er der, for at vi kan leve et godt liv?&raquo;Vi lever i et forbrugersamfund, hvor vi bilder hinanden ind, at det gode liv handler om at forbruge mest muligt. Ikke bare varer, men også oplevelser og relationer til andre, som på den måde ofte reduceres til midler for individets realisering af egne præferencer. Det giver os let ensomme og åndsfattige liv. Vi tror fejlagtigt, at det gode liv alene kan måles ud fra individets subjektive oplevelse og glemmer at se på hele livets form i et større perspektiv.&laquo;&ndash; Hvordan kan vi nærme os det gode liv i 2016?&raquo;For det første skal vi nok erkende, at man ikke er sin egen lykkes smed. Så kan vi måske stoppe med konstant at bebrejde os selv for vores egen uformåen. Måske skulle vi prøve at sige, at vi er vores næstes lykkes smed. Vi kan forsøge at bidrage til at skabe gode liv for vores nærmeste, hvilket i sig selv er meningsfuldt. Et monomant fokus på selv at få et godt liv vil ofte umuliggøre, at man får netop det.&laquo;Læs også:&lsquo;Hold op med at mærke efter i dig selv&rsquo;Læs også:&nbsp;Vi bestemmer ikke selv vores selvLæs også:&nbsp;Jeg hader ikke mindfulness
