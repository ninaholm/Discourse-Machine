Bøsseglansen er gået af poppen
Fra blues til The Beatles, fra The Who til Nirvana, er de største ikoner inden for poppen blevet formet voldsomt af bøssekulturen. I dag er den blevet rigidt hetero. Hvad er der egentlig sket?
David Bowie er en af de popstjerner, som i 1960’erne og 1970’erne begyndte at lege med et androgynt udtryk med homoseksuelle referencer, opmuntret af bl.a. hans agent Ken Pitt, der også introducerede ham for Velvet Underground. Fotoet er fra David Bowies koncert i København i 1976.

Nicky Wire griner. »Jeg er ikke sikker på, hvor vi fik sloganet fra,« siger han om den T-shirt, som Manic Street Preachers lod producere i 1993 med den legendariske inskription:»All rock’n’roll is homosexual.«Wire, bandets bassist og sangskriver, fortsætter: »Jeg tror, vi har hugget den. Richey [Edwards, bandets afdøde guitarist, red.] talte om selvforelskelse som en vigtig del af rock’n’roll. Der var måske ham, der tvistede den. Inskriptionen passede godt ind i en masse af det, vi troede på dengang: narcissisme, nihilisme, selvbedrag. Alt dette skabte tilsammen fremragende rock’n’roll.«For video- og konceptkunstneren Jeremy Deller, var T-shirtens slogan »bare det mest vidunderligt anstødelige man kunne skrive på en T-shirt, uanset om udsagnet var sandt eller ej«.»Det handler lige så meget om popmusikkens evne til at provokere, som det handler om homoseksualitet i rock og pop«, siger han.Man bluesSom kritikeren Jon Savage påpeger, indeholder selve rødderne for rock’n’roll og blues en ejendommelig homoseksuel subkultur. Genren var således rummelig nok til sange som George Hannahs aparte »Man Blues«, Luis Russells »The New Call of Freaks«, og Kokomo Arnold’s »Sissy Man Blues«:»I woke up this morning/with my pork grindin’ business in my hand,« synger Arnold og tilføjer: »lord, if you cant’t send me no woman, please send me some sissy man.«I Storbritannien begyndte rockens forhold til den homoseksuelle kultur med opkomsten af de første bøsseagenter: Først kom Larry Parnes med sin ’stald af stjerner’ (Billy Fury, Tommy Steele, Georgie Fame, Marty Wilde). Så fulgte Brian Epstein (The Beatles), Simon Napier-Bell (The Yardbirds), Kit Lambert (Who), der begyndte som musiker, før han fortsatte som agent for Wham! Tiltrækningskraften fra poppen forklarer han således:»I en tid, da det stadig var ulovligt at være bøsse, og man var henvist til at udleve sin homoseksualitet ved at arbejde som skuespiller eller frisør, åbnede popmusikken nye døre. Derfor begyndte mange homofile at fuske med pop.«Modig trækkerdrengDer var også de agenter, som ikke nødvendigvis selv var bøsser, men indså, at det kunne have værdi at spille det homoseksuelle kort, fordi det fremmede en campet og flamboyant udstråling.Andrew Loog Oldham, der var fascineret af den homoseksuelle subkultur, bliver således krediteret for at have fremmet sådanne udtrykskvaliteter hos The Rolling Stones. Ken Pitt gjorde noget lignende med David Bowie, bl.a. ved at introducere ham for Velvet Underground.Hvorfor så mange bands blev tiltrukket af homoseksuelle agenter, er et åbent spørgsmål.The Who’s Pete Townshend hævder, at der herskede en grad af forvirring om kønsidentiten i begyndelsen af 1960’erne.»Første gang, var da den drengegeneration, som blev født omkring 1945, besluttede sig for, at de ville udtrykke deres maskulinitet i en helt anden slags semiotik,« udtalte han sidste år i et interview med magasinet Mojo. På den modscene, som blev springbræt for The Who »blev den slags opfattet som utrolig cool – man skulle være modig for at være trækkerdreng.«Din pik stritterNapier-Bell mener, at grundene var mere prosaiske.»Alle unge fyre kunne dengang se, at homoseksuelle mænd var mere interessante end heteroer. De havde lækrere biler, større indkomst, lejligheder, som unge fyre kun kunne drømme om at få fat i, og ingen familie, der holdt dem tilbage. De fleste unge gutter higede efter at føre en sådan tilværelse – dog naturligvis uden bøssesex.«Uanset årsagen blev effekten ganske dramatisk for tidens bands. For det første, hævder Napier-Bell, opfordrede agenter som de førnævnte deres bands til at blive mere konfrontatoriske og skrue op for den antiestablishment holdning, der skulle blive så afgørende for rockens identitet.»Stillet over for det absurde i at blive udhængt som kriminel, bare fordi din pik stritter i den forkerte retning,« siger han, »var det svært for de homoseksuelle at føle respekt for andre aspekter af loven, også stoffer. Og tidens grupper blev desuden opfordret til at gøre chokerende ting for at vække opsigt i offentligheden.«Den nye generation af agenter, siger han, skabte også en helt ny slags maskulin arketype for musikere.»Andrew [Loog Oldham, red.] var igennem en meget campet fase – han slyngede pelse om sine skuldre og fik pludselig meget løse håndled. Jagger brugte aldrig disse manerer, før Andrew anlagde dem. Det var fordi, Mick blev forelsket i Andrews campethed ...«Alt bliver bedre nuI begyndelsen af 1970’erne, umiddelbart efter David Bowies store gennembrud, blev den homoseksuelle subkulturs indflydelse på rockmusikken så udtalt, at Ian Hunter fra Mott the Hoople i sin Diary of a Rock’n’roll Star følte det nødvendigt at knurre over, at selv bands, som var hard-driving and straight blev tunget til »at svanse rundt« for at passe ind. Et årti senere var hitlisterne fulde af bøssepop – og rock. I 1984 var det største band Frankie Goes to Hollywood, og ingen var hottere end Bronski Beat, mens The Smiths (hvis frontfigur udstrålede dyb tvetydig seksualitet) dominerede indiemusikken, og der var et væld af eksplicitte gay-temaer inden for discohits og hi-NRG.I begyndelsen af 1990’erne var det største band i verden Nirvana, og nok var det ikke homoseksuelt, men dets forsanger trak ikke desto mindre i kjole og sang tekster, der hævdede, at everyone is gay (All Apologies).I et interview fra 1993 erklærede Cobain, at Nirvana havde »den mest prohomoseksuelle holdning af alle kommercielle succesrockbands«.Han hævdede tillige, at én af virkningerne af bandets succes var, at der nu var skabt større tolerance på den amerikanske rockscene.»Alt bliver bedre nu, da alternativ musik endelig er ved at blive accepteret,« sagde Cobain. Hvilket alt sammen fører frem til spørgsmålet: Hvad skete der? Tyve år senere forekommer rocken at være mere rigidt heteroseksuel end på noget andet tidspunkt i sin historie. Homoseksuelle shownumre fra Antony Hegarty over Rufus Wainwright til Parfume Genius findes kun i det kommercielle markeds marginer, og selv om Lady Gaga homovenlige high-camp-hits fra tid til anden dominerer hitlisterne, er de helt store rockstjerner »hetero i bredeste forstand«, som rapperen Savage udtrykker det.»Jeg tror, at den afgørende pointe i den moderne popkultur,« tilføjer han, »er, at folk er bange for at være anderledes, fordi de så vil blive kaldt homoseksuelle. Hvad er der sket? Det er en tilbagerulning af alt det, der gjorde rockmusikken stor.«MainstreamingÉn teori er, at Cobain ikke kunne have været mere forkert på den. Man kan argumentere for, at succesen for påstået ’alternativ’ rock i midten af 1990’ernes England rent faktisk medførte en indsnævring af tolerancen, ikke blot fordi den faldt sammen med fremkomsten af den særlige lad-kultur, men fordi indiebands – i kølvandet på den stratosfæriske succes for Oasis – indså, at de kunne opnå en hidtil utænkelig kommerciel succes, hvis de nedtonede deres seksualitet, så de bedre kunne appellere til et massemarked. Savage mener, at rockens stadig mere prosaiske karakter er symptomatisk for et bredere kulturelt tidevandsskift.»Der er en aktuel tilstand af solipsisme, hvor ingen ønsker at blive udfordret, men kun vil have, at deres liv spejles tilbage på dem selv. Det har noget at gøre med internettets udvikling og hele denne tilsyneladende demokratisering af ideen om talent – at talent og øvelse ikke tæller længere, og at du er lige så god som alle andre. Dette er en af de katastrofale konsekvenser af de mange realityshows og hele impulsen om at skulle være berømt.«Den analyse deler Wire: »Det er ligesom J. G. Ballards idé om, at vi i sidste ende alle kan blive stjernen i vores egen film, og så behøver vi ikke at leve igennem andre som rockstjerner. Dit ego bliver nu fodret af dig selv.«Napier-Bell hævder, at manglen på homoseksuel indflydelse på rockmusikken er tegn på stigende tolerance.»Der er ikke så megen homoindflydelse at spore på musikbranchen i disse dage, fordi de homoseksuelle accepteres, og ikke vækker opsigt længere. De unge er så fortrolige med alt, hvad der er homoseksuelt, at der ikke er noget nyt for dem at hente der. Bøsseri er blevet normalt. Det er alt sammen temmelig kedeligt.«© The Guardian og Information Oversat af Niels Ivar Larsen
