God start
En ældre suveræn digter og en yngre suveræn. To mandlige forfattere ganske vist, men derudover er der ikke noget at komme efter


De er kommet godt fra start, de to ny medlemmer af den danske nomineringskomité til Nordisk Råds Litteraturpris, Elisabeth Friis og Peter Stein Larsen. Med nomineringen af Klaus HøecksLegacyog Bjørn RasmussensMinger der tale om sikre, solide valg. En ældre suveræn digter og en yngre suveræn. To mandlige forfattere ganske vist, men derudover er der ikke noget at komme efter. De to digtsamlinger er blandt de bedste værker fra sidste år, og begge værker er både dybt forankrede i den danske litteratur og vil kunne gøre sig i en større nordisk sammenhæng.Om Bjørn RasmussensMinghedder det i duoens nominering, at hans »poesi er skrevet fra et sted, der meget sjældent skrives fra. Fra sorgens og den psykiske sygdoms fragile og pinefulde virkelighed, hvor der alligevel findes så megen kærlighed, sanselighed og skønhed. Den minder os også om, hvor bredt og stærkt den heteronormative matrice virker. Den deler en enestående følsomhed med os og åbner vore sind for skrøbelighedens styrke«. Og om Klaus HøeckLegacyhedder det: »Fascinationskraften er ofte overvældende, når der springer gnister mellem elementer, der ikke normalt forbindes med hinanden. Den sporadiske iagttagelse og de store eksistentielle perspektiver, det grimme og det skønne, og det prosaiske og det højtidelige forener sig.«
