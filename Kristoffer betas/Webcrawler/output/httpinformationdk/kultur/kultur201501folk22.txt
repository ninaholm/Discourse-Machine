FOLK



 Thomas Piketty I
Med sin fejrede påvisning af, hvorledes moderne kapitalisme skaber ikkebæredygtig ulighed, der igen undergraver meritokratiske principper, kunne stjerneøkonomen her nok fortjene at blive ridder af æreslegionen.
Thomas Piketty II
Som bekendt hænger man dog ordener på idioter. Derfor måtte det følgerigtigt blive ’non merci’ til Frankrigs fornemmeste hædring. ’Det tilkommer ikke en regering at hædre nogen’, forklarer Piketty sin afvisning.
Jean-Paul Sartre
Før ham kunne flere andre fremtrædende franskmænd heller ikke se sig selv som Republikkens æreslegionærer, deriblandt Simone de Beauvoir, Albert Camus og ovennævnte, der tillige refuserede Nobelprisen i litteratur.
Nicolas Maduro
Den politisk bestemte discountoliepris rammer ikke blot Rusland, men også andre uafhængige stater, USA ikke kan lide. Venezuela er nu i recession, siger præsidenten. I 2014 led landet desuden under en inflation på 64 procent!

