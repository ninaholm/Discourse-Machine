Stjerneforfatter censureret
Den tyske udgave af Hallgrímur Helgasons nye roman, ’Kvinden ved 1000°’, er 30 kapitler kortere end den oprindelige roman. Centrale passager om Hitler, kz-lejre og SS er bortcensureret for at imødekomme det tyske marked. Forfatteren protesterede, siger han, men accepterede censuren
’Jeg kender ikke den tyske kultur 100 procent og vidste ikke, hvad der kan fornærme tyskerne,’ siger Hallgrímur Helgason som begrundelse for sin accept af censur.

Jeg ved jo ikke, hvordan det er i Tyskland i dag, så jeg følte, jeg måtte stole på dem,&laquo; sagde den islandske forfatter Hallgrímur Helgason for nylig i et interview med Politiken under henvisning til det tyske forlag, der i 2011 udgav hans nye roman,Kvinden ved 1000&deg;.Forlaget havde, inden romanen gik i trykken, ifølge Politikens oplysninger fjernet et kapitel om Hitler fra bogen.Information kan nu dokumentere, at der er tale om en langt mere vidtrækkende bortredigering.Kapitel for kapitel har anmelder ved Information og litteraturlektor på Københavns Universitet Erik Skyum-Nielsen gennemgået og sammenlignet de to versioner. Hans arbejde viser, at i alt 30 kapitler enten er blevet helt udeladt eller omredigeret i den tyske udgave. Det drejer sig især om emner relateret til Tysklands nazistiske fortid, der kan være omtålelige for et tysk publikum: afsnit om massegrave, kz-lejre, Hitlers ensomhed. Erik Skyum-Nielsen kan ikke opfatte det som andet end et udtryk for censur:&raquo;Det er ikke bare en nænsom omredigering &ndash; det er en massiv omskrivning af alt, der har at gøre med Adolf Hitler, SS og krigen. Vi taler ikke om at fjerne ét ord her og én sætning dér, men om fuldstændig systematisk politisk censur,&laquo; siger han.For eksempel er denne passage i den tyske version klippet ud midt i et kapitel: &raquo;Jeg så Adolf Hitler for mig på græs i Bayerns grønne omgivelser. Måske var det derfor, han skreg så meget? Måske var han bare sulten? Og for første gang fik jeg en lille smule ondt af den velfriserede mand, som afstod fra kød og kvinder for sin kærlighed til fosterjorden. Fruen havde tidligere fortalt os, at han ingen kone havde, for han var &rsquo;gift med Tyskland&rsquo;.&laquo;Ifølge hans islandske forlægger, Valgerur Benediktsdóttir, ændrede Hallgrímur Helgason manuskriptet af egen fri vilje. Hun forklarer, at bogen blev udgivet i Tyskland, før den blev udgivet i Island.&raquo;At den blev forkortet, var helt og aldeles hans egen skyld. Det har ikke noget med oversættelsen at gøre,&laquo; siger forlæggeren.Fandt kapitler &rsquo;barske&rsquo;Den uortodokse fremgangsmåde med at udgive en islandsk roman i Tyskland før i Island, forklarer Hallgrímur Helgason over for Information med, at Island var æresgæst ved Frankfurt bogmesse i 2011. Hans tyske udgiver ville have en ny roman fra ham, og den skulle være klar til denne begivenhed.&raquo;Problemet var, at oversætteren ikke kunne starte så tidligt, som han skulle, og jeg var ikke helt færdig med bogen, da han begyndte, og derfor blev det hele meget forsinket. I sidste ende var der et stort deadlinepres, og man var nødt til at beskære romanen,&laquo; siger han på telefonen fra Island.En tysk redaktør, som skulle beskære romanen, blev hyret, så den kunne blive klar til bogmessen.&raquo;I begyndelsen virkede det som en lille, ubetydelig ting, men da der var to uger til deadline, manglede oversætteren 150 sider. Så i sidste ende måtte vi lave nogle &rsquo;cuts&rsquo;.&laquo;&ndash; Men hvem besluttede, hvad der konkret skulle skæres?&raquo;Først valgte tyskerne nogle kapitler. De valgte en masse kapitler i starten, fordi de var bange for, at bogen ville blive 800 sider lang. Islandsk bliver længere på tysk, og da bogen endnu ikke var blevet udgivet i Island, var de bekymrede. Så de begyndte at skære på egen hånd, Man var nødt til at droppe projektet eller forsøge at klippe for at få bogen til at blive klar til Frankfurtmessen.&laquo;&raquo;Jeg var ikke særlig glad for denne proces. Jeg forsøgte at kæmpe imod, og jeg protesterede, men i sidste ende accepterede jeg det.&laquo;&ndash; Betragter du det som censur?&raquo;Det kan man ikke sige, det var et kompromis. Det, som kom nærmest censur, var et kapitel om Hitler, som, de sagde, var for hårdt for det tyske publikum. Jeg kender ikke den tyske kultur 100 procent og vidste ikke, hvad der kan fornærme tyskerne.&laquo;Tom Kraushaar, som er udgiver på Helgasons tyske forlag Klett-Cottas, afviser, at noget skulle være redigeret af politiske årsager.&raquo;Vi har ikke ændret noget for at være politisk korrekte. Vi ville bare gøre den kortere, fordi den var meget lang, og vi var nødt til at udgive den før bogmessen. Vi traf nogle beslutninger sammen med Helgason, men det var kun i forhold til det narrative,&laquo; siger Tom Kraushaar.&ndash; Men der virker til at være en tendens i de ting, I har taget ud, og Helgason siger, at I mente, visse passager ville være for barske for det tyske folk?&raquo;Jeg er udgiver, ikke redaktør. Det er to år siden, men så vidt jeg husker, fortalte redaktøren, at vi fjernede nogle kapitler. Vi talte knap om det. Vi tænkte, at romanens kunstneriske udtryk skulle være så tæt på den oprindelige version som muligt, så vi måtte fjerne visse passager uden at ødelægge romanen,&laquo; siger han.&raquo;Men hvis du siger, der er passager om Hitler, lyder det, som om vi forsøgte at ændre bogen politisk. Det var det, vi mindst ønskede at gøre. Formentlig har de passager været dem, der var lettest at få ud af bogen.&laquo;&rsquo;Værket ville lide skade&rsquo;Selv om Hallgrímur Helgason altså var utilfreds med visse ændringer, bekræfter både han selv og forlaget, at de endelige rettelser skete i fuld accept fra forfatteren. Helgason viste altså udstrakt forståelse, da han indvilligede i at ændre sit værk for at imødekomme det tyske forlags ønsker.Mindre forstående var han, da datteren til Brynhildur Georgia Björnsson, der udgør forlægget for romanens hovedperson, forud for udgivelsen indtrængende bad ham om at ændre kompromitterende passager undervejs &ndash; ikke mindst en udpenslet incestvoldtægt. Det redegjorde hun for i en debatartikel i det islandske dagblad Fréttabladid sidste år. Ifølge hende viste Hallgrímur Helgason sympati for hendes ønske om at ændre i romanens tekst, men endte med at afvise hende med henvisning til det forhold, at bogens udgivelsesdato i Tyskland var så nært forestående, at der ikke var noget at gøre. Heller ikke i den islandske udgave lykkedes det hende at få ændringer indført. Som hun skriver i debatartiklen: &raquo;Ved forsøget på at mildne teksten følte han det som om, at kernen i værket led skade.&laquo;Hvorfor lå den kunstneriske frihed og værkets ukrænkelighed forfatteren så meget på sinde, da ønsket om tekstredigering kom fra datteren &ndash; og hvorfor var disse hensyn så fraværende, da det tyske forlag krævede ændringer?&raquo;Den tyske version var et kompromis på grund af tidsproblemer. Datterens ændring handlede om originalen,&laquo; forklarer Hallgrímur Helgason: &raquo;Det, datteren spurgte om, var meget afgørende for historien.&laquo;&ndash; Var der intet afgørende i de 30 afsnit, som blev slettet i den tyske version?&raquo;Jo, selvfølgelig, men jeg prøvede at beskære kød, men ikke ben. Jeg må indrømme, at jeg ikke var glad for det. Men som sagt blev tingene taget ud, fordi udgiveren var bekymret for, om teksten skulle blive for lang på tysk. Derfor måtte jeg beskære, hvilket var meget smertefuldt. Ét kapitel om Hitler blevet taget ud, fordi de mente, at det ville være fornærmende for tyskerne. Skal sandheden frem, var jeg lidt overrasket, fordi jeg troede, andre kapitler var mere fornærmende.&laquo;&ndash; Det var altså ikke afgørende for bogen?&raquo;Nej, ikke rigtigt. Det var kun et billede af atmosfæren i Tyskland og under krigen, men handler ikke om hovedpersonens historie. Det kan sammenlignes lidt med Karl Ove Knausgårds romanværkMin kamp, som har fået en anden titel på tysk, fordi det blev betragtet som umuligt at udgiveMein Kampfi Tyskland. Jeg kendte ikke den tyske kultur så godt, så jeg måtte bare stole på min udgiver.&laquo;Ifølge Erik Skyum-Nielsen grænser denne forklaring til hyklerisk ansvarsforflygtigelse:&raquo;Hallgrímur Helgason kan ikke påberåbe sig ukendskab til tyske forhold. Det er tværtimod netop et konstituerende træk ved bogen at forholde sig grotesk ironiserende og vulgært udkrængende til alt, der har med nazitiden at gøre. Intet er ham helligt. Men hvis det er helligt for tyskerne, lægger han sig alligevel fladt ned ogpleaserdem.&laquo;Det har ikke været muligt at få en kommentar fra Hallgrímur Helgasons tyske redaktør. Selv oplyser forfatteren, at han håber, bogen en dag kan udkomme i sin fulde længde i Tyskland.
