Det som Gud tror på ...
Skuespiller Lotte Andersen står på scenen i stykket 'Villa Requiem', der er spundet over tekster fra Peer Hultbergs gennembrudsroman Requiem, fra i morgen
Gudfaderbevares. Skuespiller Lotte Andersen føler sig misforstået, når hun bliver bedt om at søge job som kirketjener.


 - Hvad er dit mest udtalte karaktertræk?
Nysgerrighed.
- Hvad er din yndlingsbeskæftigelse?
At rejse og forfatte historier.
- Hvad er din seneste anskaffelse?
Superlim.
- Dine helte og heltinder i det virkelige liv?
Dem der rent faktisk gør noget for 'klimaet'.
- Hvad har været dit mest kontroversielle valg i livet?
At jeg ikke har nogen uddannelse.
- Hvornår føler du dig mest misforstået?
Når jeg bliver bedt om at søge job som kirketjener, fordi jeg har en tremåneders pause mellem job.
- Hvad er din største bedrift?
Udover at føde min søn, at jeg kan leve af det, jeg holder allermest af.
- Dine største fejl?
At jeg begyndte at ryge som 14 årig.
- Din drøm om lykken?
At lykkes med mine projekter, dokumentar og fiktionsfilm, synge med mit orkester og rejse med Rasmus og Louis
- Din sindsstemning netop nu?
Har pause mellem prøve og gennemspilning af Villa Requiem på Københavns Musikteater, så jeg er nok lidt spændt op-
- Hvilken dyd er den vigtigste?
Gavmildhed.
- Hvilket kunstværk (bog, film, teater, maleri, etc.) har haft størst betydning for dig?
Mange film og bøger. Filminstruktør Ang Lees værker. Og forfatter Haruki Murakamis romaner.
- Hvad betragter du som din største ulykke?
?????
- Dit motto?
Jeg tror ikke på Gud, men på det, som Gud tror på.

Poesibogen stiller hver uge en ny person en række faste spørgsmål

