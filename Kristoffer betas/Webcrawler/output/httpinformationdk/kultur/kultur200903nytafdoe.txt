Nyt fra afdøde Wallace



 I efteråret 2008 begik den kun 47-årige amerikanske forfatter David Foster Wallace selvmord. Nu viser det sig, at hans læsere alligevel ikke har hørt det sidste fra ham. Da hans enke for nylig ryddede ud i den garage, Wallace arbejdede i, fandt hun et manuskript til intet mindre end en ny roman med titlen The Pale King. 
Det er 14 år siden Wallace fik sit store gennembrud med den over 1.000 sider lange Infinite Jest, og nu kommer der så post mortem en opfølger. The Pale King skulle efter sigende være langt mere lige ud ad landevejen end de tidligere værker, som er kendetegnede ved lange og komplicerede fortælletekniske greb. 
Wallaces tidligere redaktør Michael Pietsch fra forlaget Little, Brown har fået rettighederne til romanen, som han fra første læsning holdt meget af. 
"Modsat af hvad man skulle forvente, var det faktisk ikke sørgeligt, men opmuntrende at læse den," fortæller han i sidste uges New Yorker, som også bringer et uddrag fra bogen. The Pale King skulle være tilgængelig for offentligheden i løbet af 2010.

