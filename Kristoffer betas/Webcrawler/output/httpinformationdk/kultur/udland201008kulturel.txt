Kulturel boykot af Israel er et tveægget sværd
Mens regeringerne i Europa stort set alle holder sig fra at diskutere muligheder for sanktioner overfor Israel, øges kritikken både på universiteter og i kunstnerkredse. Men hjælper det at boykotte israelsk åndsliv?


Hjælper det noget, at en europæisk kunster nægter at udstille i Tel Aviv. Giver det mening at presse Israel ved, at et vestligt universitet nægter at indgå forskningssamarbejde med et israelsk?Til dels, mener Morten Thing.»Jeg tror, at det rykker noget at minde Israel om at landet er ved at miste den moralske kapital, som kom ud af Anden Verdenskrig - ikke mindst er det vigtigt, at signalere til offentligheden i Israel, at uanset hvad deres politikere siger, så står de europæiske jøder altså ikke bag den nuværende politik,« siger Morten Thing.Han er Forskningsbibliotekar ved Roskilde Universitet (RUC), selv jøde, og har været tæt på diskussionerne om en akademisk boykot fra dansk side.»Jeg har selv været loren ved at være med til at starte en kampagne. Faren er, at man isolerer de kritiske kredse der er så vigtige for en kvalificeret debat,« siger han.Det civile samfundIkke desto mindre sker det rundt omkring i Europa. Boykot kan nemlig handle om andet end tomater og rødvin. Også åndsprodukter som film, billedkunst og forskning kan udgøre et politisk pres. Der har været mest mediefokus på berømtheder, der har sagt nej tak til Israel - senest valgte det alternative rockband Pixies som reaktion på flotilla-angrebet at aflyse en optræden på en israelsk festival. For nyligt aflyste Elvis Costello to koncerter på israelsk grund, fordi han mente, at selve det at optræde i landet kunne tolkes som en politisk handling.Men i de akademisk miljøer i Europa har der også været boycot-kampagner. Ikke mindst i England, hvor den britiske sammenslutning af universitetslærere, NATFHE, i 2006 besluttede at yde medlemmerne 'moralsk opbakning', hvis de valgte at boykotte israelske universiteter og forskere.»Bevægelsen har været meget stærkere i f.eks. England og Norge,« siger Morten Thing. »Her har det handlet om, ikke at sende ph.d-studerende til Israel, ikke at modtage israelske forskere, ikke at indgå i akademisk samarbejde. Jeg kan godt forstå signalværdien i det, men har samtidig den erfaring, at studerende, der har været i Israel normalt kommer hjem med en meget vigtig erfaring: At det er langt værre, end de danske medier rapporterer«.Argumentet for en boycot af Israel på alle områder - altså ikke kun varer f.eks. produceret på den besatte vestbred - er formuleret klareste af den internationale bevægelse, der går under navnet BDS (Boykot, Divestment, Sanctions). Bevægelsen har haft tre bølger af succes. Den ene følgende den anden Libanon-krig, igen efter angrebet på Gaza og seneste som reaktion mod flotilla-angrebet. Bevægelsen fik ikke mindst sin brede legitimitet, da den sydafrikanske ærkebiskop, Desmond Tutu, under et besøg i Israel støttede idéen om en bred boykot med henvisning til den sydafrikanske erfaring: »Boykotten fik enorm betydning i Sydafrika,« sagde Tutu: »Langt større betydning end den væbnede kamp. Den var nemlig ikke kun økonomisk, men også moralsk, og den gav os en følelse af, at vi ikke stod alene - at vi havde hele verden med os.«Ikke som SydafrikaMen ikke alle var enige. F.eks. skrev Uri Avnery, talsmand og prominent medlem af den israelske fredsbevægelse Gush Shalom, et debatindlæg i avisen Haaretz hvor han afviste sammenligningen med Sydafrika. Her var der nemlig tale om et mindretal, der undertrykte et flertal, hvor der i Israel var tale om det omvendte. Heller ikke Helle Malmvig, forsker ved Dansk Institut for Internationale Studer (DIIS) mener at idéen om 'moralsk opbakning' holder i Israel. Tvært imod.»Israel har jo altid oplevet sig selv som en del af Europa, der er blevet revet løs, så det er skræmmende, når de kulturelle bånd udfordres,« siger Helle Malmvig, der frygter at en udviddet boykot kunne have den modsatte effekt. »Jeg er bange for at vi allerede er lidt derhenne, hvor man istedet ville puste til forestillingen om, at europæerne er blevet så arabiensvenlige, at man ikke kan bruge os til noget, « siger Helle Malmvig. »En boycot kunne tjene et formål i en hjemlig eller europæiske debat, men jeg er bange for, at det kunne give bagslag i Israel«.Uri Avnerys afvisning af en boycot gjorde også indtryk på Morten Thing.»For mig helt personligt, er det meget afgørende at den israelske fredsbevægelse siger god for det. I Sydafrika startede vi jo også først kampagnen, efter at ANC havde sagt, at det ville hjælpe.«I sidste uge valgte Harvard Universitet at sælge beholdningen af aktier i israelske virksomheder. Selvom rektoren fastholdt, at der udelukkende var tale om en finansiel beslutning, blev det bredt tolket som et udtryk for intern splittelse om det moralske i at have israelske aktier. Morten Thing ser ikke tilbøjeligheder til, at det samme vil ske på danske universiteter, men han mindes et besøg fra en palæstinensisk fredsaktivist på RUC:»Mens vi andre ville tale om perspektiverne i en akademisk boycot, kunne han oplyse, at det firma, der havde produceret sikkerhedssyestemet på RUC, også stod for det elektroniske på den israelske sikkerhedsmur. Så kunne vi jo starte der. «
