Man skriver da cli-faiku
Den spritnye genre ’cli-faiku’ er ikke blot et vidnesbyrd om klimaforandringerne, men også om vore læseres mentale klima


 Sidste uge var en første forrygende uge for den nye litterære genre cli-faiku, der blev opfundet på bagsiden af avisen i FOLK. Cli-faiku er klimafiktion eller cli-fi, altså fiktion om global opvarmning og miljø, sat på haikudigtningens verseliner af fem, syv og fem stavelser. Cli-fi plus haiku = cli-faiku. Genren er inspireret af sci-faiku – haikuer med science fiction-tematik.
Fra alle jer ...
Missionen med cli-faiku har været at skabe en hurtigt skrevet og læst kunstnerisk udtryksform, der kan give afløb for de tanker, vi som moderne mennesker har om forestående klimakatastrofer og -forandringer.
På denne side præsenterer vi nu et stærkt udvalg af de bidrag, som vore klimaengagerede læsere er kommet med på mail, Facebook og på Twitter under hashtagget #clifaiku.
Spøjs optimisme
Her finder man sarkastiske cli-faiku-poeter, der snerrer ad en ligegyldighedens diskurs, når det kommer til fremtidens klimaknibe.
Vi finder inderlige opråb og dybfølt sørgmodighed over tingenes tilstand. Og vi finder konstruktiv og spøjs optimisme og overlevelsesstrategisk fjol. Motiveret af den aktuelle danske hedebølge, der smelter smør og hjerner landet over, er cli-faiku således ikke blot blevet et vidnesbyrd om klimaforandringerne, men også om vore læseres mentale klima anno 2014.
Fra alle jer: Læsernes #clifaiku
Gaven til vor børnEt luftlag hullet og slidtEn jord som smelter– Jane Wallén Balle
Byerne bombesHvem tænker på klimaetNår børn dør i krig?– Hanne Mølgaard Plaschke
På en hvid sandstrand,Sidder Døden og griner,’De klarer det selv’– Christian Ribergaard
Enoksen svederJeg er en smule sultenMmm, kartoffelmad– Thomas Holmgaard Hundebøll
 Kloakken ulmerOversvømmelsen flyderForandring fryder – Ida Hamre
Vækst for enhver pris!Provokeret klima-skift!Bristede bræer!– Bent Rye Bertelsen
Fremtidens vejrlig:Varme og kulde galoreRegn. Styrtbad. Syndflod– Marie Bilde
Vejrudsigten erDet politiske talkshowSom vi fortjener– Janus Andersen
Skybrud i BangkokTørke i SomaliaHvad rager det mig?– Carsten Fogh Nielsen
Jeg er økologGlobalt rækker det ikkeMen jeg er hellig– Kenneth Reimann

