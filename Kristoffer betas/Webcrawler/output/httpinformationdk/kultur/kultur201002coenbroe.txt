Coen-brødrene på kinesisk
Fra skør slapstick til den yderste lidelse: To vidt forskellige, men stærke asiatiske bidrag i hovedkonkurrencen på Berlinalen


BERLIN - Helt glad og med moderigtigt tørklæde til den sorte læderjakke smiler den lille spinkle instruktør Zhang Yimou til journalisterne, der i søndags så hans bidrag til Berlinalen hovedkonkurrence.A Woman, a Gun and a Noodle Shophedder den. Når man allerede har en Guldbjørn fra 1988 derhjemme, kan man tage det roligere. Ydermere var det den kinesiske nytårsdag, vi er nu i Tigerens år, og de, der har forstand på den slags, siger, at i Tigerens år skal man leve livet farligt. Det må man sige, personerne i dette remake af Joel og Ethan CoensBlood Simplefra 1984 lever op til.Historien er, at en velstående ældre mand har en ung kone og en nudelforretning. Hun bedrager ham med en af de ansatte, så den ældre mand beder en politimand om at myrde sin kone og dennes elsker. Men ingenting går efter planen, ligene hober sig op, og de skal skaffes af vejen.Kugler og nudeldejZhang Yimou fortæller, at han såBlood Simplei Cannes i 1980'erne. Den var ikke tekstet til mandarin, så han forstod ikke et ord.»Men jeg så billederne og kunne vældig godt lide den. Det er en cool film,« siger Zhang Yimou, der ikke havde noget ønske om at kopiere filmen, men i stedet ville genskabe den i en helt ny genre. Coen-brødrene selv har han aldrig mødt.»Jeg fik en mail fra dem, da de havde set filmen. De skrev, at de elsker den, synes, at den er morsom og er glade for de ændringer, jeg har lavet. Det blev jeg meget rørt over.«Filmen er fotograferet i et utroligt gult og orange landskab i en nordvestlig provins i Kina, kostumerne er et sandt kulørt orgie, og så er den helt blottet for musik. Yimou fortæller, at kineserne har tradition for farceagtige, farvestrålende nytårsfilm, og her er der smæk for skillingen.Filmmagasinet Screen er efter prologen, hvor kanonkugler og nudeldej flyver gennem luften, sikker på, at det drejer sig om »endnu et bravour-stykke fra Yimou,« men mener, at det hele derefter får en uheldig drejning. Filmen bliver til »falden-på-halen og overspil, med en instruktion, der minder om komiske positioner i kinesisk opera. Karaktererne bliver hurtigt til karikaturer, hvis skæbne virker inkonsekvent,« skriver Screen. Berlineravisen Der Tagesspiegel er ikke enig, men skriver derimod, at det er en »vidunderlig film med godt humør,« og at det virker, som om instruktøren har søgt noget, der »var sjovt for ham og undtagelsesvis ikke ville indbringe ham den anklage, at han iscenesætter det kinesiske regimes drømmebilleder.« Men måske næste gang? Zhang Yimou afslører i hvert fald, at hans kommende film handler om baggrunden for den kinesiske kulturrevolution og er en kærlighedshistorie med rod i hans egen historie.Langt fra Kina til JapanSelv om der ikke er langt fra Kina til Japan, kunne der ikke være længere fra Yimous film til den japanskeCaterpillaraf Koji Wakamatsu, der blev vist i går ligeledes i hovedkonkurrencen. Den handler om løjtnant Kurokawa, der vender hjem til sin landsby i 1940, efter at han har voldtaget kinesiske piger i den anden kinesisk-japanske krig. Han har også fået bombet arme og ben af og må møve sig frem som en larve (deraf titlen), hvis han skal nogen steder. Det forventes af hans kone, at hun skal tage sig af ham og være et forbillede for landsbyens øvrige soldaterkoner, men den stumme mand er blevet til en sexhungrende grovæder, og hvor meget kan et menneske bære? Filmen er tæt koncentreret om begges frustration og desperation, der stiger gradvist til det nærmest ubærlige.Wakamatsu, der er født i 1936 og dermed er konkurrencens næstældste instruktør, kun Polanski er ældre, begyndte sin karriere i 1960'erne, hvor han især lavede lavbudgetfilm med sex, ekstrem vold og politiske budskaber.Caterpillar, der opsummerer både japanernes grusomheder og deres lidelser, er da også sammen med PolanskisThe Ghostwriterkonkurrncens absolut mest politiske film indtil videre.Uden applausDen amerikanske filmGreenberg, der havde premiere søndag med Ben Stiller i hovedrollen, er også med i hovedkonkurrencen. Den er instrueret af Noah Baumbach og handler om den 40-årige kriseramte og nervesvækkede Philip Greenberg, der kommer til L.A. for at passe sin brors hus, mens denne er på ferie med familien. Her møder han familiens hjælpende hånd, den unge Florence, og de indleder en slags affære, som ingen af dem er særligt gode til at administrere. Det var den første pressevisning i hovedkonkurrencen, hvor der slet ikke blev klappet, da filmen sluttede.
