Folk



 FIFA
VM-spillerne er blevet forbudt at bruge hovedtelefoner af mærket Beats. Det går imod en sponsoraftale indgået mellem FIFA og Sony. Om FIFA har lavet aftaler om, hvad spillerne må lytte til (Shakira, Shakira), vides ikke.
Licenslus
På knap en uge har 8.000 frihedshungrende svenske husstande opsagt deres tv-licens, efter at den svenske højesteret forleden afgjorde, at man ikke skal betale licens, bare fordi man har en computer eller en smartphone. DR bæver af skræk.
Prinsgemalen
I Danmark betaler langt over 8.000 gladeligt for vort regentpars evige promoveringsfærd på både tv og nu også på Ærø. I går kørte de rundt i hver deres golfvogn ved Marstal Søfartsmuseum. Men så fik prinsgemalen for meget fart på.
Dronningen
BT gengiver dramaet: ’Ifølge BT’s fotograf på stedet lød der et ordentligt brag, da prinsen kørte op bag i dronningens vogn, og hun lettede en smule fra sædet. Heldigvis kom hun dog intet til, og tog uheldet med et smil.’

