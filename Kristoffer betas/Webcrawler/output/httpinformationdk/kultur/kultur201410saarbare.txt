Den sårbare pige er fremtidens stærke stemme
Hverken i forskningen eller i massekulturen har ’Pigen’ fyldt så meget som nu. Og hvor man i 90’ernes USA med den ene hånd promoverede girl power og med den anden hånd søgte at beskytte den ængstelige moderne pige fra samfundets krav, så er fremtidens pigeikon både magtfuld og skrøbelig (og hvid og ved muffen)


&raquo;Prøv at løbe som en pige.&laquo; En 17-årig kvinde står i et filmstudie og kigger mod kameraet. Hun begynder som befalet at bevæge sig på stedet. Armene dingler dumt ned langs siden, hænderne stritter som knækkede vinger, hun sparker sine ben skævt bagud og gør sine skridt små og fesne.&raquo;Prøv at slås som en pige.&laquo;En ung fyr smiler, begynder så at tjatte hænderne frem for sig. Ansigtet vrides i en skabet grimasse.&raquo;Kast en bold som en pige.&laquo;En lille dreng løfter armen og lader så, som om han taber den på jorden.Firmaet Always&rsquo; videokampagne #likeagirl er på tre måneder blevet set over 48 millioner gange på YouTube. Ideen er at udstille, hvordan betegnelsen &rsquo;pige&rsquo; ofte kulturelt er blevet opfattet som et nedladende begreb for unge kvinder, at &rsquo;pige&rsquo; konnoterer u-ord som uskyldig, umoden og ubehjælpsom. Og Always vil nu markere, at de er med til at ændre den forestilling &ndash; og at deres yngste forbrugere, pigerne selv, allerede er frontfigurer i forandringsprocessen.For i videoen træder nu nutidens piger, 10-13 år gamle, frem foran kameraet. Løb som en pige. Slås som en pige. Kast som en pige, får de at vide. De gør, hvad de bliver bedt om. Og de giver den alt, hvad de har i sig. De styrter energisk af sted på stedet. De tæsker knytnæverne frem foran sig. De tager tilløb og fyrer så den imaginære bold ad helvede til, mens violiner og trommer i baggrunden intensiverer lydbilledets højstemthed. Til sidst reflekterer både kvinderne og drengene og pigerne selv over, hvad &rsquo;som en pige&rsquo; betyder og hvad det bør betyde, og de når frem til en kollektiv empowerment-morale: at piger (naturligvis) er en lige så stærk gruppe som drenge, kvinder og mænd.#likeagirl er en typisk moderne markedsføringsstrategi, der grundlæggende sælger produkter gennem de progressive værdier, der kan vinde størst tilslutning blandt målgruppen. Mens kampagnen måske faktisk får nogle til at reflektere over pigers status og krav om respekt, så beviser den altså via sit kommercielle formål, at &rsquo;Pigen&rsquo; erthe shiti disse år &ndash; ikke mindst i amerikansk massekultur. Sidste måned var det en pige, skuespilleren Emma &rsquo;Hermione&rsquo; Watson, der skabte viral sensation med sin FN-tale om ikke-mandehadende feminisme med hashtagget #HeForShe. Og det er en pige, modeblogger, magasinredaktør og kulturelitens foretrukne ungdomsikon, Tavi Gevinson, der i New York i oktober stjal overskrifterne med sin både følelsesintense og underligt skingre optræden i ungdomsstykketThis is Our Youthpå Broadway. Og Lena Dunham, den unge auteur bag HBO&rsquo;s hit-tv-serie Girls, er netop udkommet med sin storsælgende, autobiografiske bogNot That Kind of Girl, som er selvbiografiske essays og en både ironisk og alvorlig tilgang til selvhjælpsbøgernes velmenende råd.A young woman tells you what she&rsquo;s&rdquo;learned&rdquo; lyder undertitlen med sine 90&rsquo;eragtige gåseøjne om lærdom. Livet er en lort. Lad andre snuse til din. Måske lærer de noget.PigestudierRolling Stone Magazine skrev for nylig i et større portrætinterview med Lena Dunham, at &raquo;der er dage, hvor seriens stjerne virker til at være det mest omdiskuterede menneske på Jorden&laquo;. Og om de mange feministiske spørgsmål til krop, race og privilegier, som Dunham både rejser og konfronteres kritisk med, stod der: &raquo;Om ikke længe vil Women&rsquo;s Studies på de humanistiske colleges blive erstattet afGirls&rsquo; Studies.&laquo; Og i det udsagn ligger der mere sandhed end den tiltænkte ordleg. For i takt med at piger har fået bredere repræsentation, er netop studiet af piger, Girls&rsquo; Studies, blevet en fremtrædende akademisk disciplin.&raquo;Overhovedet at give &rsquo;Pigen&rsquo; en særlig stemme, at tage hende seriøst som en særlig gruppe, er nyt,&laquo; siger professor i Women&rsquo;s Studies på Mount St. Vincent University, Marnina Gonick, der sidder i bestyrelsen for det akademiske tidsskrift Girlhood Studies og har udgivet bogenBetween Femininities: Ambivalence, Identity and the Education of Girls(2003). I starten af det 21. århundrede er der således blevet produceret lige så mange bøger og videnskabelige artikler om piger oggirlhoodog pigekultur som i resten af menneskehedens historie. Samtidig med at feminismebevægelsen i begyndelsen af 90&rsquo;erne blev populariseret og nåede langt bredere ud, opstod to modsatrettede forståelser af, hvad &rsquo;Pigen&rsquo; stod for, fortæller Marnina Gonick: Den stærke pige og den svage pige, to figurer, der er tæt forbundne.Powergirl og OpheliaIdeen om girl power opstod i 90&rsquo;erne på den amerikanske vestkyst med The Riot Grrrls, en bevægelse af unge kvinder med rødder i punkbevægelsen, der identificerede sig som queer &ndash; stående uden for de gængse køns- og seksualitetsnormer. Pigerne var oftest hvide og fra middelklassen, og de brugte ordet &rsquo;girl&rsquo; for at genvinde og give styrke til dets betydning og fjerne det fra social stigma. Tidligere betegnede &rsquo;pige&rsquo; nemlig, også af mange i kvindebevægelsen, en modsætning til det voksne, selvstændige og ansvarlige subjekt, som tidligere primært var mændenes kendetegn. Girl power-bevægelsen ønskede derimod at etablere pigekultur som en positiv bestyrkelse via mode, attitude og gør-det-selv-kultur, hvor de ikke længere skulle være passive forbrugere af kulturen, men skabe den selv.&raquo;Det blev hurtigt til en meget kommercialiseret idé,&laquo; siger Gonick. &raquo;Piger var klogere end drenge, de kunne alt, hvad de ville, de kunne gøre sig til den person, de gerne ville være. De skulle ikke kun være pigede, men kunne påføre sig maskuline attributter, de kunne blive succesfulde på arbejdspladen og som borgere.&laquo;På den anden side opstod et andet, mere bekymret blik på den sårbare pige, der knækkes af de mange krav, som det moderne samfund stiller til hende.Den amerikanske psykolog Mary Pipher udgav således bestsellerenReviving Ophelia: Saving the Selves of Adolescent Girlsi 1994, hvori hun &ndash; helt modsat girl power-bevægelsens positive fremmarch &ndash; hævdede, at de moderne piger er i krise, at de er gået fra at være usynlige for samfundet til at være skrøbelige ofre for samfundets krav.Denne pige blev kaldt &rsquo;Ofelia&rsquo; ligesom Hamlets nervesvage og suicidale flirt i Shakespeares tragedie, og piger i bogen blev betegnet som &raquo;skrøbelige træer, som vindene puster og pruster på med hård styrke&laquo;, og som &raquo;fly og skibe, der mystisk forsvinder ned i Bermuda-trekanten.&laquo; Mary Pipher mente i sin bog og i den offentlige debat, at presset fra amerikansk kultur tvang &rsquo;Pigen&rsquo; til at tilsidesætte sit autentiske selv, som engang var et sundt og helt individ, og blive en falsk version af sig selv. Disse piger, mente Pipher, spørger ikke sig selv: &raquo;Hvem er jeg? Hvad vil jeg?&laquo;, men i stedet: &raquo;Hvad skal jeg gøre for at gøre andre tilfredse med mig?&laquo;At være en pige fremstilles altså essentielt set i denne Ophelia-optik som et problem:&raquo;Alt ændrer sig, kroppen, formen, hormoner, hud og hår. Ro erstattes af ængstelighed. Hele tænkemåden ændrer sig,&laquo; står der iReviving Ophelia.&raquo;Det interessante for mig var, hvordan disse to forståelser af &rsquo;Pigen&rsquo; kunne eksistere på samme historiske tidspunkt, når de nu tilsyneladende stod i modsætning til hinanden,&laquo; siger Gonick.&raquo;Da jeg begyndte at analysere de bagvedliggende tanker, indså jeg, at Ofelia og powerpigen ikke blot eksisterede side om side på trods af hinanden, men at de på mange måder fungerede sammen.&laquo;Begge blikke på &rsquo;Pigen&rsquo; deltager således i 90&rsquo;erne i produktionen af det neoliberale pigesubjekt, mener Gonick. Forestillingen om girl power-pigen repræsenterer en idealiseret form for selvbestemmende subjekt, der kan skabe sit eget liv gennem indre styrke, mens &rsquo;Ofelia&rsquo; repræsenterer ængsteligheden ved ikke at kunne leve op til det ideal.&raquo;Den neoliberale idé er, at det altid er op til individet at træffe de rette beslutninger, så de kan overleve i en verden uden sikkerhedsnet,&laquo; siger Gonick.Konsumpigen&raquo;Den skrøbelige pige blev præsenteret som en del af en potentiel krise, der står i vejen for at producere den ideelle neoliberale powerpige: Hende som er fleksibel, kan opfinde sig selv, er stærk og succesfuld,&laquo; siger Gonick.En hel industri af selvhjælpsbøger og terapi opstod således for at &rsquo;fixe&rsquo; opheliaer, de skrøbelige piger, så de kunne blive succesfulde.Samtidig blev også powerpigebevægelsen kommercialiseret. Hvor Riot Grrrls oprindelig havde skrevet slogans direkte på maveskindet som en antimateriel måde at brande sig på, kunne man senere købe T-shirts med samme slogans på. Budskabet blev en del af konsumerismen, og ordet &rsquo;girl power&rsquo; blev snart forbundet med musik- og underholdningsindustrien, hvor piger kan indbringe samme penge som mændene. Om den millionsælgende popgruppe Spice Girls skrev The Village Voice i 1997: &raquo;De har gjort det, der virkede umuligt: De har gjort feminismen, med dennes faretruende undertoner, kælen, sexet, tryg og, allervigtigst, salgbar.Hvid middelklasse&raquo;Begge forestillinger om &rsquo;Pigen&rsquo; kom altså til at handle om et individuelt projekt, der fjernede blikket fra samfundets ansvar og fik det til at handle om individuelle, personlige problemer og spørgsmål om individuel personlighed,&laquo; siger Gonick. &raquo;Det gik særligt ud over alle dem, der ikke er hvide middelklassepiger, der ikke havde samme muligheder for enten med selvstændighed og girl power at opnå mål i livet ved nyvunden selvtillid eller betale for og acceptere den terapeutiske proces, der skal få dem til at overkomme hvad som helst.Men hvad er &rsquo;Pigen&rsquo; så &ndash; i denne nye forstand?&raquo;Det er en langt mere kompliceret scene nu end for 10 år siden,&laquo; siger Marnina Gonick.&raquo;En serie somGirlspasser hverken ind i forestillingen om den skrøbelige pige eller pigepower-konceptet. Faktisk er det svært at sige helt præcist, hvad serien gør,&laquo; siger Gonick.&raquo;På mange måder lever Lena Dunham op til hele fantasien om den neoliberale pige, der har opbygget sig et lille underholdningsimperium ved egen kreative kraft, og som skriver, instruerer og spiller sine egne roller. Men selv om hun er succesfuld, viser hun også bagsiden af succesen. Hun er ekstremt ængstelig, skriver om sine erfaringer med OCD, depressioner og besættelser.&laquo;&ndash; Kan man sige, at piger som Lena Dunham udgør mødet mellem de to diskurser? At hun er den ængstelige powerpige?&raquo;I 90&rsquo;erne var ideen om Ophelia-pigen knyttet til forestillingen om, at piger mister deres egen stemme, når de kommer i puberteten,&laquo; siger Gonick. &raquo;Dunham, derimod, er interessant, fordi hun tværtimod bruger sin stemme, hun har opbygget en kæmpe platform, hvor den stemme når ud til mange andre, og det, hun så faktisk deler, det er hendes sårbarhed.&laquo;
