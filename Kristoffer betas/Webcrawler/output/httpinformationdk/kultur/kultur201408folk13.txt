FOLK



 Tyngede politikere
Den ny K-leder Søren Pape tynges af sagen om, hvordan han tvang Viborg Energi til at købe et stadionnavn af fodboldklubben Viborg FF for 3,25 mio. kr. BT bringer nu kommunale papirer, der viser, at formålet var at redde klubben.
Usandt talende
Arbejdsmarkedsforsker Henning Jørgensen siger til Ritzau, at det er usandt, når Pape hævder, at købet var markedsføring af Viborg Energi. ’Han har lavet en ulovlig handling og tror, han kan dække sig ind,’ siger Henning Jørgensen.
Håndsrækkere
Arbejdsmarkedsforsker Henning Jørgensen siger videre om Papes handling: ’Der er tale om en håndsrækning til Viborg FF, og det er ulovligt. En kommune må aldrig gå ind og støtte en enkelt, kommerciel virksomhed.’
Straffesagsrejsere
Henning Jørgensen vurderer, at Søren Papes sag er af så grov en karakter, at Statsforvaltningen kan ende med at rejse en straffesag. Ups! Meningen var, at Pape skulle løse Konservatives problemer. Ikke skaffe dem flere på halsen.

