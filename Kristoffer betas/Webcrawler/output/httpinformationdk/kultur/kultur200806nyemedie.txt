Nye medier sætter dagsordenen i USA's valgkamp
Holdningsjournalistik går som varmt brød i det nye amerikanske mediebillede, mens flersidighed, objektivitet og uvildighed er gået fløjten
Nyhedssiden Drudge Reports indflydelse er vokset kolossalt, og i dag mener mange, at Matt Drudge mere end nogen anden journalist påvirker den nationale debat.

BOSTON - Der var engang, hvor de landsdækkende amerikanske tv-stationer fungerede som gatekeepers i en præsidentvalgkamp.Berømte tv-værter og nationale faderskikkelser som Walter Cronkite og Dan Rather fra CBS News, Tom Brokaw fra NBC News og nu afdøde Peter Jennings fra ABC News satte dagsordenen i den daglige dækning af præsidentkandidaternes gøren og laden.Den æra er nu slut. Fremkomsten af først kabel-tv og talk-radio og senere nyhedsblogs på internettet har ændret det amerikanske mediebillede så radikalt, at de tre landsdækkende tv-stationer efter sigende planlægger at nedtone den daglige dækning af både Det Republikanske Parti og Demokraternes partikongresser senere denne sommer til et absolut minimum. De førende amerikanske aviser har også også måttet opgive deres rolle som gatekeepers. Nu har de startet blogs på deres hjemmesider om valgkampen, hvor man kan læse friske nyheder time for time uden det sædvanlige baggrundstjek af kilderne og uden grundig redigering af stoffet. Efter alt at dømme øver nogle af disse blogs større indflydelse på valgkampens dynamik end avisernes valgreportager.MSNBC slår FOXI den lange primærvalgkamp har USA's førende avis - The New York Times - kun en enkelt gang bragt en sensationel afsløring til torvs. Historien handlede om den republikanske senator John McCains intime omgang med lobbyister, hvilket er i direkte modstrid med hans selvpromoverede renommé som stueren politiker. Alle andre nyskabende historier om kandidaterne er blevet gravet frem af bloggere eller kabel-tv-stationer.Overgangen til en valgdækning drevet primært af kabel-tv-kanaler og blogs har medført en helt ny vægtning af stoffet. Den tilstræbte neutralitet er blevet udskiftet med en overvejende ideologisk eller partisk prioritering.I dag sælger holdningsjournalistik som varmt brød i USA. Flersidighed, objektivitet og uvildighed er gået fløjten.Ved de seneste to præsidentvalgkampe nød republikanerne størst gavn af det nye mediebillede. Men i år synes demokraterne at trække det længste strå. Den igennem mange år dominerende konservative kabelstation Fox News har fået kamp til stregen af den nye dreng i klassen, MSNBC, som åbenlyst støtter den demokratiske præsidentkandidat Barack Obama.Seertal fra sidste uge viser, at MSNBC's mest populære aftensnyhedsprogram, der hedder Countdown with Keith Olberman tiltrak flere seere end Foxs O'Reilly Factor. Det er første gang siden 2001. Samlet tiltrak MSNBC's valgdækning mellem kl. 20 og 23 flere seere end Fox i perioden fra den 2. til 5. juni. Det politisk neutrale CNN kom ind som nummer sjok.Huffington PostDette seerskred signalerer et skifte i tidsånden. Efter snart otte år med George W. Bush er konservativ politik dømt ude og en ny, progressiv politik dømt inde. Til fordel fordemokraterne og Obama.Men det er langt fra hele historien. For også nogle af de mest populære blogs på internettet hylder også Obama-lejren eller hælder i den retning.Det gælder Huffington Post, grundlagt af græskfødte Arianna Huffington, hvis formue stammer fra et falleret ægteskab med den konservative republikaner og forretningsmand Michael Huffington. Arianna Huffington startede på venstrefløjen, skiftede til den republikanske side i 1980'erne og 1990'erne, men beskriver nu sit politiske ståsted som "populistisk og progressiv".Huffingtons webside er en blanding af nyhedsreportage og analyse skrevet dels af Arianna Huffingtons betalte medarbejdere, dels af en stor skare af faste bidragsydere. Arianna Huffington betaler også løst tilknyttede bloggere for fotos, video, reportage og interviews, som ingen andre har. Det var f.eks. Huffington Post, der offentliggjorde en bloggers historie om Obamas karakteristik af arbejderfolk som "bitre".Washington-journalisten Josh Marshalls Talking Points Memo er en anden indflydelsesrig blog, som er fast forankret i demokratiske tankegods. Ligesom Huffington bliver Talking Points Memo læst vidt og bredt, også af konservative og republikanere.VoyeurismeDen formentlig bedste og mest læste webside om valget drives af månedsmagasinet The Atlantic Monthly. Her kan man finde blogs af lyse hoveder som Andrew Sullivan, Obama-fan og konservativ uden prædikatet 'neo' foran, samt af magasinets redaktører og journalister. Alle støtter i mere eller mindre grad Barack Obamas kandidatur.Den mest indflydelsesrige nyhedsside på internettet er Drudge Report, som ejes og redigeres af mediedarlingen og internetvoyeuren Matt Drudge. Websiden producerer relativt lidt selvstændig journalistik. I stedet støvsuger han og medarbejderne - der har til huse i Californien - de vigtigste nyhedsmedier døgnet rundt og placerer dem på siden, prioriteret efter deres vigtighed.I en nylig artikel på den neutrale webside politico.com kalder journalisterne Jonathan Martin og Ben Smith Drudge Report "en portal, hvis links til nyheder i andre medier ikke synes at have et ideologisk tilhørsforhold".Politico.com tilføjer:"Men politiske rådgivere i begge partier har i længere tid været overbevist om, at Drudges prioritering af links antydede sympati for højrefløjen og en præference for republikanske politikere."Drudge Report fik sit landsdækkende gennembrud, da siden som det første medie rapporterede om præsident Bill Clintons seksuelle forhold til Monica Lewinsky i 1999. Det tvang de mere traditionelle medier til at rykke på historien, selv om den ikke var blevet tjekket grundigt af Matt Drudge.Beskytter ObamaSiden er Drudge Reports indflydelse vokset kolossalt. Mange mener, at websiden er dagsordensættende for alle amerikanske medier og nogle - som politico.com - hævder, at Matt Drudge mere end nogen anden journalist påvirker den nationale debat. Hermed menes, at redaktører på aviser, tv-stationer og nyhedsblogs generelt følger med i Drudge Reports prioritering af dagens nyheder og ofte lader den påvirke deres egen vægtning af stoffet.Under præsidentvalget i 2000 og 2004 fungerede Drudge Report som forum for mediernes og republikanernes personlige angreb på vicepræsident Al Gore og senator John Kerry. I den igangværende valgkamp kunne Matt Drudge have valgt at virke som portal for højrefløjens tilsmudsning af Obama (at han er muslim, Amerika-hader, etc.). I stedet har Matt Drudges webside ignoreret eller underspillet historier som den om Obamas præsts kontroversielle udtalelser.I begyndelsen af valgkampen søgte Hillary Clintons rådgivere angiveligt at gøre sig til hos Drudge med løfter om saftige lækkerbidskener om politiske rivaler. Men det gav bagslag. I februar rapporterede Drudge f.eks. på sin webside, at Clinton-kampagnen havde sendt ham et billede af Obama klædt i en traditionel somali-dragt. Hensigten var formodentlig at få læserne af Drudge Report til at associere Obama med en muslim.Drudge, der altid har næret antipati mod Clinton-parret, viderebragt endvidere den megen mediekritik af, at Hillary Clinton fastholdt sit kandidatur indtil den bitre ende. I valgkampens anden fase, der netop er startet med Obama og John McCain som protagonister, tyder meget på, at den republikanske præsidentkandidat vil trække det korte strå. Drudge Report er allerede begyndt at referere på subtile måder til McCains høje alder - 72 - og hans ikke særligt imponerende helbred.
