Klapjagt på Ukraines sovjetiske fortid
Mosaikker, mindesmærker og anden kunst, der ærer sovjettiden, skal fjernes og ødelægges overalt i Ukraine. Det siger en lov, som præsident Petro Porosjenko underskrev sidste måned. Indbyggere i industribyen Saporosje er skeptiske Af Jens Malling
Inden for et halvt år skal 25 ukrainske byer og 1.500 gader være omdøbt, så de ikke længere bærer berømte kommunisters navne. Statuer og mindeplader over hele landet skal fjernes, og sovjetiske emblemer vil blive bortmejslet fra bygninger og broer ifølge en ny lov. Proukrainske aktivister fjerner landets største Leninfigur i byen Kharkiv.

&raquo;Hver gang der kommer nye herskere, river de gamle monumenter ned og bygger nye, som passer bedre i deres kram,&laquo; siger 50-årige Edik Romanenko. Han sider på en bænk i skyggen i industribyen Saporosje i det sydøstlige Ukraine.&raquo;Også magthaverne i Kijev vil have monumenter, der symboliserer deres egne holdninger og ideologi. Det er et universelt fænomen,&laquo; siger han og prøver at få ild i en cigaretstump. Foran ham står en imponerende Lenin-statue, men den 20 meter høje revolutionsleder lever på lånt tid. Ikke mere end seks måneder har Lenin tilbage på sin sokkel. Det er fristen, som præsident Petro Porosjenko har givet i en ny lov. I det tidsrum skal 25 byer og 1.500 gader være omdøbt, så de ikke længere bærer berømte kommunisters navne. Statuer og mindeplader over hele landet, der ærer sovjetiske helte, skal fjernes og ødelægges. Sovjetiske emblemer vil blive bortmejslet fra bygninger og broer. Højagtet kunstnerisk udsmykning på flere metrostationer får frarøvet sit oprindelige æstetiske udtryk &ndash; det kommer til at gå ud over vægmalerier og mosaikker, ofte i den anerkendte stil socialistisk realisme.Edik synes, at det er synd. Han kalder politikerne i Kijev, der står bag loven, for kulturløse.&raquo;Monumenter fra den sovjetiske epoke som Lenin der, udgør en vigtig del af vores historie. De er en betydelig del af Ukraines fortid. Mindesmærkerne symboliserer vores forfædre, hvad de udrettede, og at de byggede landet med hårdt arbejde,&laquo; siger han og nikker hen mod granitkæmpen.Industri og kommuniststjernerLige bag silhuetten af den kommunistiske mastodont stopper en af Europas største floder, Dnepr. Sovjetiske arbejdere tæmmede den i 1932, da de opførte dæmningen Dneproges, en af den første femårsplans ypperste præstationer, hvad angår ingeniørkunst og omfang. Byggeriet står som et bevis for det sovjetiske menneskes formåen og er en kraftpræstation, der stadig indgyder respekt.Den producerede elektricitet gav liv til andre industribyer i denne del af landet og blev koblet sammen med en omfattende propagandakampagne. Den dag i dag er Dneproges hele Saporosjes stolthed. Med sin sværindustri og hele bydele, hvor de arkitektoniske stilarter konstruktivisme &ndash; fra 1920&rsquo;erne og socialistisk realisme fra 1930&rsquo;erne og 1940&rsquo;erne &ndash; blandes, præsenterer Saporosje sig stadig udpræget sovjetisk. På husfacader vrimler det med kommuniststjerner, hamre og segl. Idylliserede sovjetborgere kigger ned på de forbipasserende fra farvestrålende mosaikker. Rundt omkring i byen holder statuer af andre prominente bolsjevikker fra Sovjetunionens tidlige år Lenin med selskab.&raquo;Tidligere var Lenin et meget stærk politisk symbol. Men tiderne skifter. For folk her i Saporosje er han ikke andet end historie,&laquo; siger Edik Romanenko, der holder af at komme på pladsen, der bærer revolutionslederes navn. Lidt endnu i hvert fald.&raquo;Her er fredfyldt, og det er et godt sted at slappe af. Teenagere og turister kan lide at tage billeder af statuen,&laquo; siger Romanenko og fortsætter:&raquo;Så hvorfor river man ham ikke bare ned? Ja, hvorfor river man ikke slotte og mausoleer ned? Fordi de er en del af vores historie og siger noget om, hvem vi er.&laquo;Han har ikke meget tiltro til landets politikere, der nu én gang for alle vil uddrive Ukraines sovjetiske fortid.&raquo;Det at ødelægge sådanne mindesmærker er en provokation fra folk, der vil skabe uro. Jeg er imod Porosjenkos lov. Man bør ikke forsøge at slette historien.&laquo;Afstand til alt russiskPå en bænk i den anden ende af Lenin-pladsen holder 41-årige Elena Sapronova frokostpause. Lige som Edik er hun ked af kampagnen mod de sovjetiske mindesmærker.&raquo;Den er et slag mod en vigtig del af vores kultur. Under revolutionen i 1917 og borgerkrigen kæmpede og døde folk for det, de troede på. Deres kammerater rejste mindesmærker for at hædre dem &ndash; som man også gjorde i Frankrig og andre lande, hvor lignende historiske begivenheder har fundet sted,&laquo; siger hun.Elena Sapronova sætter loven i forbindelse med krigen mellem proukrainske styrker på den ene side og russiske hærenheder og separatister på den anden. Den raser et par hundrede kilometer længere mod øst.&raquo;Den nye regering i Kijev forsøger at distancere sig fra alt russisk, herunder alt hvad der har med Sovjetunionen at gøre. Alle forbindelser til Rusland og symboler, der minder om samværet med vores naboland, skal slettes. Lenin-statuer i Kijev, Dnipropetrovsk og Kharkiv er allerede blevet væltet. Jeg håber ikke, at de får held til det her,&laquo; siger Elena Sapronova, der desuden frygter den forvirring, som hun mener, vil opstå, når et stort antal stednavne i Saparosje bliver ændret.Ikke nok med at kampagnen medfører omfattende bureaukratiske besværligheder og kommer til at koste millioner af hryvnia for det gældsplagede land, der allerede er sat under administration af den Internationale Valutafond; loven gør det også strafbart at cirkulere og offentligt benytte kommunistiske symboler på plakater, flag og tøj for eksempel. Gentagne lovovertrædelser kan give op til fem års fængsel.Kun en ideologi er rigtig&raquo;Den såkaldte &rsquo;antikommunistlov&rsquo; minder om den sovjetiske praksis med at indføre en bestemt ideologi som den eneste rigtige. Den er et tilbageskridt, der helt sikkert medfører, at Ukraine vil blive fundet skyldig i at bryde den Europæiske Menneskerettighedskonvention,&laquo; siger Halya Coynash fra Kharkiv-Gruppen &ndash; en organisation, der arbejder med menneskerettigheder. Hun påpeger, at andre østeuropæiske lande efter Murens fald prøvede at gennemføre lignende skrappe love rettet mod den kommunistiske fortid.&raquo;Efter pres fra deres egne forfatningsdomstole eller den Europæiske Menneskerettighedsdomstol måtte de dog give op,&laquo; siger Coynash.Den nye lov i Ukraine gør det desuden ulovligt at nægte &raquo;den kriminelle karakter af det kommunistiske totalitære regime mellem 1917 og 1991 i Ukraine&laquo;.En sådan grov generalisering af 74 år af landets historie har nogle meget uheldige konsekvenser, mener Coynash.&raquo;Det er langtfra alle ukrainere, der vurderer alle aspekter af styreformen mellem 1917 og 1991 som &rsquo;kriminelle&rsquo;. De holdninger, som politikere nu prøver at fremtvinge via antikommunistloven, deles ikke af et stort antal ukrainere, især ikke i den sydlige og østlige del af landet. En ny undersøgelse viser for eksempel, at i de fire regioner Donetsk, Kharkiv, Dnipropetrovsk og Saporosje bliver Sovjetunionens sammenbrud opfattet som noget negativt.&laquo;Hun hæfter sig ved, at beskeden, som regeringen med loven sender til en betydelig andel af ukrainerne, er, at deres holdninger ikke respekteres og må ændres.&raquo;På et tidspunkt, hvor Rusland fører uerklæret krig mod Ukraine og benytter enhver mulighed for at splitte ukrainere, kan følgerne af en sådan besked for selve den nationale sikkerhed blive enorme.&laquo; Med tanke på landets enhed og sikkerhed gør det ikke sagen bedre, at Porosjenko samtidig underskrev en lov, der foreskriver, at Ukraine formelt begynder at ære en række nationalistiske organisationer, som var aktive før og under Anden Verdenskrig.Dialog og respektLoven kalder dem &raquo;det tyvende århundredes forkæmpere for Ukraines uafhængighed&laquo;, men nogle af disse grupper &ndash; såsom Organisationen af Ukrainske Nationalister og den Ukrainske Oprørshær &ndash; kæmpede sammen med nazisterne og fulgte den tyske besættelsesmagts ordrer, mener den politiske analytiker Leonid Bersjidskij fra nyhedstjenesten Bloomberg.Halya Coynash opfordrer til dialog og respekt for de ukrainere, der i øjeblikket betragter regeringen i Kijev med mistænksomhed:&raquo;Det bør ske gennem love, som lever op til standarden for europæiske menneskerettigheder og kravene i en retsstat.&laquo;Frokostpausen er slut for Elena Sapronova, og hun rejser sig for at gå tilbage til arbejdet.&raquo;Det virker, som om alt skal ændres, så måske får vi snart ukrainske nationalistiske helte i gadenavne og som mindesmærker her i Saporosje i stedet for de sovjetiske, vi har nu,&laquo; siger hun.
