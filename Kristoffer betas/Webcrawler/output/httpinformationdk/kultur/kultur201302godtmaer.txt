’Jeg kunne godt mærke, det var en flugt’
På ni måneder præsterede 32-årige Mette Hansen at løbe 13 marathonløb, et 50 kilometerløb, to 100 kilometerløb og et 160 kilometerløb. Hun kunne kun finde ro, når hun var i bevægelse, og til sidst tog hun også nætterne i brug. Indtil det hele en dag blev for meget
’Jeg var så bange for at slappe af. Alt det er jeg stadig ved at bearbejde. Men jeg begynder at se, hvor svært jeg havde ved at affinde mig med at være blevet mor – hvor utilpas jeg var i den rolle. Når jeg løb, var jeg i kontrol. Så havde jeg det godt. Men det var jo bare, fordi jeg bedøvede min psyke og min krop,’ fortæller Mette, der var blevet totalt afhængig af at løbetræne. Modelfoto: Scanpix

Jeg begyndte for alvor at løbe, da jeg startede på barsel. Jeg har altid været meget rodløs &ndash; boet mange steder og i mange lande &ndash; så det var svært for mig pludselig at slå mig til ro og stifte familie. At løbe var min måde at komme lidt væk fra det hele. I begyndelsen løb jeg med min datter i en løbevogn. Jo længere hun sov, jo længere løb jeg. Hele tiden blev der lagt flere kilometer på.&laquo;Da jeg havde været på barsel i seks måneder, tilmeldte jeg mig mit første halvmaraton. Jeg løb i tiden en time og 32 minutter og blev nummer fire. Det var fantastisk, og allerede få måneder efter havde jeg tilmeldt mig mit første rigtige marathon. Det gik også over al forventning, og så var det for sent at vende om. Jeg blev nødt til at fortsætte. Blive bedre. Løbe hurtigere. Og længere. Jeg var kun lige begyndt, men jeg var allerede ved at miste mig selv.&laquo;Flov over at løbe 100 km&raquo;Jeg begyndte at løbe med folk fra Canonball Marathons, som er et meget ambitiøst løbemiljø. Hurtigt blev det sådan, at hvis jeg lige havde en fridag, så løb jeg et marathon. Jeg trænede fast tre gange om dagen, selv om jeg både havde arbejde og familie: Jeg løb en tur på løbebåndet, når jeg havde afleveret min datter. Jeg løb otte kilometer ud til vuggestuen, når jeg fik fri for at hente hende igen. Og om aftenen motionerede jeg på vores motionscykel. Dertil kom alle de løb, jeg deltog i: På bare ni måneder &ndash; fra januar til september 2012 &ndash; løb jeg 13 marathonløb, et 50 kilometerløb, to 100 kilometerløb og i september sluttede jeg af med et 160 kilometerløb.&laquo;&raquo;Jeg ville ikke stå ved, hvor meget jeg løb. Så jeg skjulte det &ndash; præcis som når alkoholikere gemmer en flaske alkohol i skuffen. Jeg ville ikke have, folk skulle vide det om mig. At jeg løb så meget. Og jeg blev eddikesur, da min kæreste stolt skrev ud på Facebook, at jeg havde løbet 100 kilometer. Jeg kunne jo godt selv mærke, det var en flugt. Og inderst inde vidste jeg, at jeg prioriterede helt forkert.&laquo;&raquo;Jeg drømte om få barn nummer to. Det gjorde min kæreste også. Men jeg havde ikke haft menstruation i halvandet år. Jeg bildte mig ind, at jeg ville stoppe, når jeg blev gravid. Det ville en del af mig også &ndash; men den anden del turde ikke. Så jeg fortsatte. Der var jo ikke andre, der sagde stop for mig. Sådan er det jo i vores samfund: Ingen ser skævt til, at man løber meget. For motion er jo sundt, ikke?&laquo;&raquo;Desuden kendte ingen det reelle omfang af mit løb. Hverken min familie, mine venner eller mine kolleger. Jeg passede jo mit arbejde og mødte op hver dag. Selv dagen efter, jeg havde løbet 100 kilometer, mødte jeg ind med hævede ben, og uden at nævne min præstation med så meget som et ord. Og i øvrigt var mit socialliv efterhånden begrænset til et minimum, så der var ikke mange tilbage, som overhovedet kunne sige fra.&laquo;&raquo;I mellemtiden fik jeg det værre og værre. Uroen i min krop var konstant og tiltagende. Til sidst fik jeg ikke mere end to timers sammenhængende søvn, og jeg kunne nu finde på at stå op midt om natten og sætte mig på cyklen. &laquo;&raquo;Jeg havde også svært ved at koncentrere mig. Jeg kunne ikke længere sidde og se en film med min kæreste, for jeg kunne simpelthen ikke følge med i handlingen. Men udadtil formåede jeg at holde en pæn facade. Så det kom meget bag på folk, da jeg pludselig gik ned.&laquo;&raquo;Jeg havde været på sygehuset for at blive tjekket for nogle fysiske skavanker: Hyppig blodnæse, hvide fingre og kolde lemmer. Jeg fortalte dem ikke, hvor meget jeg løb, selv om de flere gange spurgte ind. Men de tog nogle blodprøver for at se, om der måske skulle være noget i vejen med mit stofskifte. Så blev jeg sendt hjem.&laquo;Var en flugt fra moderrollen&raquo;Men om aftenen ringede de tilbage. De kunne se, at antallet af hvide blodlegemer i mit blod var så ekstremt lavt, at jeg ville kunne få problemer med at bekæmpe selv en almindelig infektion. Da gik det for første gang op for mig, hvad jeg var ved at udsætte mig selv for. Jeg blev kaldt ind igen, og denne gang havde min søster, der er sygeplejerske, ringet til hospitalet i forvejen og fortalt alt, hvad hun vidste. Det var en lettelse. Så behøvede jeg ikke selv gøre det. Kort efter startede jeg i behandling.&laquo;&raquo;I begyndelsen talte jeg mest om kost og træning med min terapeut. Men lidt efter lidt kom vi ind på årsagerne til min overtræning: Hvorfor jeg bar jeg rundt på al den uro. Hvorfor jeg var så bange for at slappe af. Alt det er jeg stadig ved at bearbejde. Men jeg begynder at se, hvor svært jeg havde ved at affinde mig med at være blevet mor &ndash; hvor utilpas jeg var i den rolle. Når jeg løb, var jeg i kontrol. Så havde jeg det godt. Men det var jo bare, fordi jeg bedøvede min psyke og min krop. Det var en flugt. Fra oplevelser i min barndom og i min opvækst, som jeg fuldstændig havde lukket ned for. Formentlig kunne jeg lige så godt være blevet afhængig af noget andet. Alkohol for eksempel. Men fordi jeg som barn havde haft alkohol tæt inde på livet, kunne det aldrig blive dét. Jeg fik min rus af at løbe. Jeg ved, det lyder langt ude. Men det var sådan, det var.&laquo;&raquo;I dag er det tre måneder siden, jeg begyndt e i terapi. Jeg har ikke længere brug for at dyrke motion i samme omfang. Jeg går til fitness hver morgen. Men nu følger jeg et hold, så jeg ikke kommer til at bruge mere end højst halvanden time på det. Jeg løber ikke mere.&laquo;&nbsp;Mette Hansen er et opdigtet navn. Hendes virkelige identitet er redaktionen bekendt. Hun har siden oktober fulgt et offentligt behandlingstilbud i Region Syddanmark
