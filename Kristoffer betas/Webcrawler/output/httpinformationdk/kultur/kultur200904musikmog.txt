Musikmogulen Phil Spector dømt for mord
For 40 år siden producerede Phil Spector nyskabende popplader for sorte pigegrupper. Efter tre årtiers tavshed dukkede han op igen i 2003 med en mordsag på halsen


Skyldig i mordet på den amerikanske skuespillerinde Lana Clarkson. Sådan lød juryens dom over den 69-årige musikproducer Phil Spector i mandags. Afgørelsen falder efter ni dages betænkningstid for de tolv jurymedlemmer og markerer afslutningen på et retsdrama, som startede omtrent et halvt år efter Clarksons død 3. februar 2003.Anklagen for mord var det første, man havde hørt fra Spector i lang tid. Siden sin storhedstid i 1960'erne har produceren trukket sig mere og mere tilbage og kun medvirket på fem plader de sidste 28 år.Afsporet excentrikerUnder domsafsigelsen kastede Spectors forsvarer, Doron Weinberg, hovedet forover og skjulte det i hænderne, da han hørte ordet guilty, men hovedpersonen selv reagerede ikke nævneværdigt ved domsafsigelsen.Den britiske presse tolkede tavsheden som kulde og afstumpethed: endnu et tegn på, at Phil Spector ikke blot var excentrisk, men vanvittig, afsporet og følelseskold.De dramatiske omstændigheder omkring Lana Clarksons død samt vidneudsagn fra Spectors tidligere kærester var med til at danne et billede af den tidligere producer som en sadistisk rigmand med hang til skydevåben og smukke kvinder - helst begge dele på én gang.Clarkson blev fundet i en lænestol i Spectors villa, Pyrenees Castle, med undermunden skudt væk og en pistol liggende ved siden af.Spector påstod, at hun ved et uheld havde skudt sig selv. I sit sidste større interview med det amerikanske magasin Esquire i juli 2003 fortalte Spector, at Lana Clarkson havde villet 'smage pistolen'.To retssagerFire måneder senere blev Phil Spector anklager for mordet på Clarkson, og efter adskillige udsættelser begyndte den første retssag mod ham i marts 2007. Spector gjorde sit for at skabe opmærksomhed om sagen blandt andet ved at skifte advokat op til flere gange og dukke op i retssalen iført den ene bizarre paryk efter den anden.27. september 2007 blev den første retssag erklæret ugyldig, fordi juryen ikke kunne blive enige. Året efter forsøgte anklagemyndigheden sig igen, og nu hvor dommen er faldet, er der ingen tvivl. Phil Spector har skudt og myrdet Lana Clarkson.Siden barndommen havde Spector syslet med musik. Som 18-årig var han fast besluttet på at blive pladeproducer. Han overtalte de legendariske producere, Lester Sill og Lee Hazlewood til at tage ham under deres vinger. I 1960 sendte de ham til New York, hvor han producerede musik for store kunstnere som Ben E. King og samtidig arbejdede freelance for Atlantic Records.Drømmen om at slå igennem som sucessfuld pladeproducer var nået. Spector var 21 år og den første million for længst tjent. I løbet af de næste tre år producerede han 20 hits i træk med bands som The Ronettes og The Righteous Brothers, der med singlen 'You've lost that loving feeling' solgte mere end to millioner eksemplarer.Bilulykke og isolationI slutningen af 1960'erne begyndte han dog at trække sig mere og mere tilbage, og der blev længere mellem hans udgivelser.Forfatteren Dave Thompson kom i 2004 med sit bud på årsagen.I biografien Wall of Pain beskriver han, hvordan produceren i 1974 kom ud for en bilulykke, hvor han blev slynget ud gennem forruden og næsten erklæret død. Efterfølgende blev han syet med 300 sting i ansigtet og 400 sting i hovedet. Thompson mener, at de fysiske ar efter ulykken var grunden til Spectors mange parykker og var skyld i hans stigende isolation. Efter 1980 producerede han kun fem plader. Den sidste var Starsailors Silence Is Easy fra 2003.Phil Spector står til at få mellem 15 år og livstid, når straffen bliver udmålt d.29.maj. Hans forsvarsadvokat, Doron Weinberg, har fortalt, at han er utilfreds med dommen og ønsker at anke.K
