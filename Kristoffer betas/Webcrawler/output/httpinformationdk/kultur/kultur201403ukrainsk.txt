Ukrainsk



I disse højspændte dage, hvor kold-krigsretorikken får frit løb, og tingene bliver sort-hvide, er det nødvendigt at efterspørge lidt flere nuancer. Rusland ses som roden til alt ondt, mens det vestvenlige Ukraine ses som arnested for revolution og frihedslængsel. Men helt så simpelt er det ikke, for blandt de nye helte fra Majdan er der højreekstremister og fascister af værste skuffe, der allerede nu har sat sig på vigtige ministerposter. Hvem ved, måske er vi ligefrem også med til at støtte dem, der vil et etnisk rent Ukraine?I hvert fald er der grund til at tøve lidt i forhold til hurtige konklusioner og simple modsætninger – og hvad er bedre end litteraturen til at levere nuancerede virkelighedsbeskrivelser? Så hermed en lille historisk liste til inspiration (og en skyldig tak til John Dugdale fra The Guardian) over forfattere, der enten stammer fra det nuværende Ukraine eller selv har valgt at blive ukrainske forfattere:• Nikolaj Gogol:Døde sjæle, 1842. Efter opvækst i ukrainsk provins rejste forfatteren som 19-årig til Skt. Petersborg, men vendte hele tiden tilbage til sit udgangspunkt, ikke mindst i denne roman, hvor han med sin groteske humor spidder den russiske provins.• Joseph Conrad:I Ruslands skygge, 1911. Født i Berdichev af polske forældre. LigesomDen hemmelige spionhandler romanen om spioner og terrorister, denne foregår bare i Rusland.• Mikhail Bulgakov:Den hvide garde, 1924. Forfatteren voksede op i Kijev og lod denne roman foregå her lige efter den russiske revolution og er med skildringen af kaotiske systemskifter helt aktuel.• Anna Akhmatova,Rekviem, 1963. Født i Odessa. Hun påbegyndte sit hovedværk allerede i 1930’erne til minde om ofrene for Stalins terror, men kunne først udgive værket i Tyskland i 1963.• Andrej Kurkov,Døden og en pingvin, 2001. Født i Skt. Petersborg, men bor nu i Kijev og betragter sig selv som ukrainsk forfatter. Romanen regnes som et hovedværk i den postsovjetiske litteratur.• Irène Némirovsky,Storm i juni, 2004. Den russisk-franske forfatter af jødisk familie flygtede efter Oktoberrevolutionen til Paris. Hun døde i Auschwitz. I romanen, der udkom posthumt, skildres flugten i Frankrig fra nazisterne.
