Folk
Fra bagsiden af dagens avis


 
	Kenneth Goldsmith

	En amerikansk avantgardekunstner har fostret en ambitiøs plan: Han vil printe hele internettet ud før den 26. juli. I erkendelse af udfordringens omfang beder han nu offentligheden om hjælp: Smid ikke jeres udskrifter ud, send dem til mig.

	Goldsmith II

	Kenneth Goldsmith er en såkaldt konceptuel forfatter. Tidligere har han genskrevet en hel udgave af New York Times og udgivet afskriften som bog. Et originalt forsøg på at tematisere spørgsmålet: Hvem producerer, og hvem kopierer?

	Internetbrugere

	Det er også ved at være sidste udkald, hvis internettet skal udskrives. Allerede i 2017 vil den globale internettrafik være tre gange større end i dag, forudsiger it-virksomheden Cisco. Hvert andet menneske vil til den tid være på nettet.

	Yankee-puritanister

	Frigjorte hippiebilleder må ikke distribueres på Apple-platforme, men den infame og absurde iPhone-applikation Door of Hope, der tilbyder at ’kurere homoseksualitet på 60 dage’, må gerne. Kriterierne for skadeligt indhold vakler.

