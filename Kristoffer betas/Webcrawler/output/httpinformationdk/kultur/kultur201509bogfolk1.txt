Bogfolk
Nu sætter Golden Days Festival spot på Tove Ditlevsen betydning som både kunstner og privatperson


Tove DitlevsenForfatterindens plads i den litterære kanon har kun fået mere og mere tyngde i takt med genoptrykningerne af isærDet tidlige forår,Wilhelms værelseogAnsigterne. Senest har Olga Ravn redigeret og samlet en række ikke tidligere trykte tekster og kunstnerkollektivet Sort Samvittigheds roste teateropsætning afTove! Tove! Tove!var ligeledes én stor hyldest af Tove Ditlevsen som forfatter og kvinde i øvrigt. Nu sætter også Golden Days Festival spot på Tove Ditlevsen betydning som både kunstner og privatperson.Jesper Wung-SungDen 10. september udkommer Jesper Wung-Sungs nyeste roman,Zam, en zombie-bog, der handler om den ellers så velopdragne dreng, Zam, der tilfældigvis også er en zombie og har svært ved ikke at bide. Han drømmer om at høre til og bare passe ind i fællesskabet. På den måde matcher Jesper Wung-Sungs zombie-figur de i tiden presserende temaer om inklusion, eksklusion, flygtninge og kulturforskelle i høj grad. Jesper Wung-Sungs tidligere udgivelser kredser om ungdomskultur og identitetsproblematikker.Erik Skyum-NielsenInformations kritiker modtog i torsdags den islandske kulturpris, Orðstir, som er en nyindstiftet hædersbevisning, der i forbindelse med litteraturfestivalen i Reykjavík uddeles til oversættere, som har medvirket til at udbrede kendskabet til islandsk litteratur uden for landets grænser. Udover æren og en kunstnerisk udformet gave består prisen af 350.000 islandske kroner. Den overraktes ikke alene til Erik Skyum-Nielsen, men også til Catherine Eyjólfsson, oversætter fra islandsk til fransk.
