Bogfolk



Peter-Clement WoetmannMorten Nielsens Mindelegat på 15.000 kr. belønner i denne omgang Peter-Clement Woetmann for hele hans litterære virke. Den 30-årige forfatter debuterede i 2005 med digtsamlingenHeldigvis er skoven blevet vækog har siden udgivet både værker inden for dramatikken og mere konceptuel poesi. Woetmanns arbejde er kendetegnet ved hans frie leg med genrer og komposition. Kritiker Lars Bukdahl har sagt: &raquo;Mit dårlige råd til den stadig fortvivlende unge digter er at fortsætte med at gå i Morti Vizkis fodspor og nu blive krigerisk koket, så skal han nok nå frem til visdommens vulkan.&laquo;Helga FlatlandEn anden pris, Amalie Skram-prisen, er gået til Helga Flatland for hendes roman- trilogi, hvoraf kun den første,Bliv hvis du kan, rejs hvis du må,er oversat til dansk. De to andre er på vej og skulle udkomme på dansk i løbet af det næste års tid. Jury- ens begrundelse lyder: &raquo;Det er befriende at læse en forfatter, som evner at løfte blikket og sig selv og egne erfaringer, og det er umuligt ikke at blive dybt imponeret af hendes troværdige psykologiske skildringer af enkeltmennesker og så forskellige sider af et menneskeliv som homofil kærlighed, fødselsdepression, tab og sorg.&laquo;RettelseDen 22. august skrev Torben Brostrøm i sin anmeldelse af Marie Darrieussecqs nye romanMan skal holde meget af mænd, at Mette Olesen har oversat hele hendes forfatterskab til dansk, heriblandt hendes debut,Kvinden der blev til en gris. Dette er ikke korrekt. Romanen, der udkom på dansk i 1997, blev oversat af Merete Aaberg og Nina Bolt.red.&nbsp;
