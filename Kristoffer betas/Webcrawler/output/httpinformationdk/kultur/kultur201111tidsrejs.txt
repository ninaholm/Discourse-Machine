Tidsrejse i 3D
Dokumentar. Menneskehedens ældste kunstværker mødes med filmmediets nyeste teknologi i Werner Herzogs 3D-dokumentar, 'Cave of Forgotten Dreams'. Filmen er baseret på unikke optagelser af de mere end 30.000 år gamle vægmalerier i Chauvet-hulen i Sydfrankrig
Eksklusivt. Den tyske film°©mager Werner Herzog (t.h.) har med sit s©°rlige filmsprog skabt sin egen genre og modtaget priser og betydende kritik for sit v©°rk. Han har helt ekstraordin©°rt f?et adgang til at filme i Chauvet-hulen i Frankrig og har lavet en dokumentar om det. Hulen blev opdaget den 18. december 1994, og har siden v©°ret studeret intenst af forskere i s©™gen p? menneskets oprindelse.

Fra de højeste bjergtoppe til den undersøiske eventyrverden under Antarktis. Fra de goldeste ørkenregioner til de mest ufremkommelige regnskove. Der er snart ikke det sted på kloden, den tyske instruktør Werner Herzog ikke har været med sit kamera og sin poetiske fantasi.Som en af den moderne films mest ihærdige opdagelsesrejsende synes Herzog konstant at være på jagt efter hvide pletter på landkortet. Udkanter ellerfrontiers, der kan tjene som kulisse omkring hans mere eller mindre vanvittige hovedkarakterer — fantaster, gennem hvilke han søger sin egen ekstatiske sandhed.I hans seneste værk, 3D-dokumentarenCave of Forgotten Dreams, er der imidlertid ingen galskabsspruttende hovedpersoner, højst en mildt excentrisk videnskabsmand eller to. Og i stedet agerer Herzog selv i rollen som guide og tager os med på en eksklusiv ekskursion ind i Chauvet-hulen i det sydlige Frankrig, hjemsted for menneskehedens ældste kendte kunstværker. Med en anslået alder på godt 30.000 år er hulens forbløffende velbevarede vægmalerier mere end dobbelt så gamle som de berømte Lascaux-malerier. Og siden hulen blev opdaget i 1994, har adgangen været begrænset til en håndfuld forskere, og kun under yderst strenge forholdsregler.Mere tændt end andre»Jeg vil tro, at der var to faktorer, der spillede ind,« svarer Herzog på spørgsmålet om, hvorfor det netop var ham, der som den første nogensinde fik tilladelse af de franske myndigheder til at filme i Chauvet-hulen.»For det første var jeg formodentlig mere kvalificeret end de fleste andre filmmagere, idet jeg siden mine teenageår har været dybt optaget af kunst og kultur fra den tidlige stenalder. Og for det andet tror jeg, de kunne mærke, at jeg var mere tændt end nogen andre.«Herzog griner og lader dermed skinne igennem, at han udmærket er klar over sit image som en filmskaber, der som sit vigtigste brændstof arbejder med en lidenskab grænsende til besættelse.»Når det er sagt,« fortsætter han, »må man huske, at det mest fascinerende ved Chauvet-hulen er, at den for mange tusinde år siden blev forseglet af et stenskred og derfor er bevaret som en fuldstændig uberørt tidskapsel. I Lascaux åbnede man for turister med det resultat, at fugtigheden fra deres ånde efterlod et ukontrollabelt lag af mug eller svamp på væggene, som ødelagde malerierne. Den fejl har man ikke begået i Chauvet, og derfor er klimaet i hulen intakt.«3D giver meningMåske er Herzogs personlige interesse i emnet årsagen til, at han iCave of Forgotten Dreamsanlægger en atypisk afdæmpet og ærefrygtig tone. Okay, hans fornemmelse for kuriøse detaljer fornægter sig ikke, ligesom han i sin speak ikke afholder sig fra at komme med spekulationer omkring maleriernes oprindelse og funktion. For eksempel ser han nogle af de dyremotiver, der er levendegjort af en slags animationseffekter, som tidlige forløbere for filmmediet. Men bortset fra et påklistret efterord, hvor forekomsten af albinokrokodiller ved et nærliggende atomkraftværk noget vidtløftigt kædes sammen med filmens tema, holder han sig i det store og hele på måtten og fortæller nøgternt og redeligt om Chauvet-hulens historie og betydning.Selv brugen af 3D synes at være velbegrundet. Af praktiske årsager er alle optagelser fra hulen foretaget med håndholdt kamera og et bevægeligt, varierende lys, som sammen med 3D-teknikken på én gang accentuerer fornemmelsen af at være til stede og levendegør vægmalerierne. Det giver ganske enkelt mening.Alligevel er det fristende at spørge Herzog, hvad det var, der fik ham — en instruktør, der er kendt for at ytre sig kritisk om moderne teknologi — til at træffe beslutningen om at filme Chauvet-hulen i 3D.»Det er sandt, at jeg aldrig har været en fortaler for 3D. Men omvendt er jeg ikke som sådan imod nogen former for teknologi. Som filmmager bruger jeg de redskaber, der er til rådighed, og da jeg første gang besøgte Chauvet-hulen, gik der ikke mere end fem minutter, før jeg vidste, at vi blev nødt til at optage i 3D. Det var den eneste måde.«»På forhånd havde jeg set nogle fotografier af malerierne i en bog, og hér virkede det, som om væggene var relativt flade. Men da jeg kom ind i hulen, kunne jeg se, at der var tale om et drama af formationer og fremspring og nicher, som disse ukendte kunstnere for 30.000 år siden havde inkorporeret i deres værker. Man kan sige, at værkerne blev lavet i 3D, og at filmen derfor også måtte være det. Men det var ikke noget, jeg overhovedet havde overvejet, før jeg stod inde i selve hulen.«— Hvad var din første tanke, da det gik op for dig, at du ville få adgang til hulen?»At det var et enormt ansvar. Man må forstå, at dét at træde ind i Chauvet-hulen nærmest er som at være vidne til den moderne menneskelige sjæls oprindelse. Alt, hvad der konstituerer os som mennesker, er til stede i den hule i form af symbolske og figurative repræsentationer: spor af religiøse trossystemer, malerier, skulpturer, musikinstrumenter. Samtidig må man huske, at en anden gruppe af vore forfædre, neandertalerne, stadig bevægede sig omkring i de samme landskaber, og at der ikke findes vidnesbyrd om, at de udviklede kulturelle udtryk, der bare mindede om vores kultur i dag. Derfor er det så meget desto mere bemærkelsesværdigt, at de mennesker, hvis billeder vi nu kan se i Chauvet-hulen, var så avancerede på det tidspunkt.«Stadig masser af mystikI sin kritik af psykoanalysen har Herzog talt om menneskets trang til at oplyse alle sindets dunkle kroge og dermed udradere ethvert mysterium som en moderne sygdom. Og i filmenThe White Diamond(2004) fra Sydamerika bruger han en lignende argumentation for at undlade at vise sine optagelser fra en hemmelig hule bag et vandfald, som har religiøs betydning for regnskovens urbefolkning. Alligevel afviser han at gå ind på spørgsmålet om, hvorvidt det måske havde været bedre at bevare Chauvet-hulen som en uset verden, der kunne stimulere vores fantasi:»Der er stadig mange ting i hulen, som vi ikke kunne filme, fordi vi var underlagt alle disse begrænsninger. Vi havde kun seks optagedage med fire timer pr. dag, vi måtte kun være fire personer, og vi måtte ikke bevæge os uden for den smalle metalgang, som er lagt ud på gulvet i hulen. Det betød, at vi kun kunne filme en del af malerierne på afstand. Og mange af de 30.000 år gamle fodspor, som man ved findes i hulen — blandt andet efter de nu uddøde hulebjørne — kunne vi slet ikke se. Så der er stadig masser af mystik.«— Har dette projekt givet dig mod på at udforske 3D-formatet yderligere?»Jeg har selvfølgelig tænkt over det, men hvis man ser tilbage på mine 50-60 titler, er der ingen af dem, som burde have været lavet i 3D. Min næste film,Into the Abyssom indsatte på dødsgangen i Texas og Florida, som jeg ved at lancere nu, ville det også have været meningsløst at lave i 3D. Og det samme gælder flere andre nært forestående projekter, heriblandt en spillefilm. Men med hensyn tilCave of Forgotten Dreamsvar det ikke blot relevant, at den skulle være i 3D, det var ganske enkelt afgørende.«Cave of Forgotten Dreams. Instruktion: Werner Herzog. Amerikansk-fransk (Vises på CPH:DOX, 5. november. kl. 20 i Empire, 9. november kl. 21.30 i Imperial og 12. november kl. 20 i Empire)Dokumentarfilmfestivalen CPH: DOX varer til den 13. november. Se mere på www.cphdox.dk
