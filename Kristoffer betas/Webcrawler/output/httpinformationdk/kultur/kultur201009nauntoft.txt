Nauntofte: DR-dokumentar er grov manipulation
DR's nye dokumentar-serie 'Jagten på de røde lejesvende' fremstiller Jens Nauntofte som  DR-journalist med kommunistsympatier  i slutningen af Vietnam-krigen. Jens Nauntofte går nu til modangreb  og kalder filmen 'grov manipulation'


Når DR's nye dokumentarsatsningJagten på de røde lejesvendetoner frem på skærmen søndag aften, sidder Jens Nauntofte på anklagebænken. I seriens første afsnit fremgår det, at den mangeårige DR-medarbejder i DR-regi i 1970'erne angiveligt malede et venstredrejet billede af Saigons fald ved afslutningen af Vietnam-krigen i 1975 - blandt andet ved at bruge ordet 'befrielse' til at beskrive begivenheden.»Og det er ganske enkelt grov manipulation,« siger Jens Nauntofte.I dokumentarserien konfronterer instruktør Jacob Rosenkrands Jens Nauntofte med ordet, der stammer fra hans bogGul stjerne over Vietnam.Men bogen blev skrevet, og udgivet af Gyldendal to år før, Jens Nauntofte blev ansat i DR i 1977.»Da jeg dækkede Saigons fald i 1975 og efterfølgende skrev bogen, var jeg aviskorrespondent for Information og Dagens Nyheter,« siger Jens Nauntofte.Han mener heller ikke, dokumentationen i form af lydklip og billeder, der fremlægges i dokumentarserien, holder vand.»Det var mine egne optagelser, og jeg brugte dem først i DR-regi i en DR2-temaudsendelse i 2000 - 25 år efter at krigen sluttede,« siger Jens Nauntofte.»Da Jacob Rosenkrands kontaktede mig, sagde han ikke noget om røde lejesvende. Han fortalte blot, filmen handlede om DR i den givne periode. Jeg blev ganske enkelt lokket i en fælde,« siger han.Omvendt opfattelseMen Jacob Rosenkrands accepterer ikke den præmis, Jens Nauntofte nu stiller op for sin deltagelse i filmen.»Nu siger han, det kun må handle om hans arbejde i DR i filmen. Han har helt frivilligt udleveret alle sine værker, og derfor undrer det mig meget, han ikke har protesteret tidligere i forløbet,« siger Jacob Rosenkrands.»Mit greb i filmen er at fokusere på det misforhold, der eksisterer mellem den måde, Nauntofte i dag omtaler Saigons fald, og dengang han omtalte begivenheden som Saigons befrielse. For mig handler filmen om at undersøge og forstå den generation af journalister og den værdi- og kulturkamp, der prægede tiden. Og det mener jeg ikke, man kan gøre uden at kigge på deres virke under Vietnam-krigen. Derfor kigger filmen ikke kun på de folk, der lige præcis befandt sig i DR-regi i perioden, men også på den baggage, folk tog med sig ind i butikken,« siger Jacob Rosenkrands.Til Jens Nauntoftes kritik, at han ikke skulle have arbejdet i DR i 1975, svarer Kulturdirektør i DR Morten Hesseldahl, at Jens Nauntofte faktisk indgår i et klip i filmen fra 1975 med et navneskilt med titlen journalist på, mens der hænger et skilt, der står 'i radioen' på i baggrunden.DR har - blandt andet med udgangspunkt i Jens Nauntoftes klagebrev til DR - besluttet at ændre præsentationen af Jens Nauntofte i serien, så han fremstår som freelancejournalist i perioden. Samtidig præciseres det, at DR kigger på medarbejdernes ord både i uden for DR.
