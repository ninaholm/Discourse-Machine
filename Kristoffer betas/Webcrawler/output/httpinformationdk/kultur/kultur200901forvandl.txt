Forvandlingskunstneren



"Jeg ved ikke, hvordan han bærer sig ad med at gøre det," siger filminstruktøren Mike Nichols til The Guardian om skuespilleren Philip Seymour Hoffmans evne til at forvandle sig til et andet menneske i løbet af et øjeblik. Nichols har instrueret Hoffman i både film og teaterstykker. "Igen og igen kan han blive en eller anden, jeg ikke har set før, men som ikke er svær at genkende. Nogle gange taber Phil sig måske, og han farver måske sit hår, men det er stadig den samme Phil, og alligevel er han aldrig den samme person fra rolle til rolle. Når man ser Phil arbejde, synes hele hans væsen at ændre sig. Han ligner måske Phil, men der er noget anderledes i hans øjne. Og det betyder, at han har forvandlet sig selv indefra, at han med viljens kraft har omarrangeret sine molekyler for at blive et andet menneske."
