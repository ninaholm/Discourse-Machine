’Vi konkurrerer jo også med HBO og Netflix’
»Vi vil blandt andet rigtig gerne have børn og unge til at læse mere fremfor for eksempel at bruge tiden på HBO og Netflix«
Jakob Heide PetersenFormand for eReolen og chef for Københavns Hovedbibliotek

Gyldendal og Politikens Forlag har meldt ud, at de trækker deres titler fra bibliotekernes digitale udlånsplatform, eReolen, fordi de mener, at bibliotekernes gratis udlån sker på bekostning af salget af e-bøger til det private marked. Formanden for eReolen, Jakob Heide Petersen, giver svar på tiltale.&ndash; Hvorfor er I ikke interesseret i forlagenes såkaldte licensmodel, hvor lånere risikerer at skulle stå i kø til alle forlagets bøger?&raquo;Vi er som biblioteker ikke interesseret i at være et udstillingsvindue og formidle og markedsføre titler, som borgerne ikke har adgang til. Vi er sat i verden for at udbrede læsning og litteratur. Den digitale platform er en god måde at komme langt ud, og med digitale lydbøger har vi set, at vi kan nå brugere, vi ikke før har nået. Og bibliotekerne har altid handlet om adgang.&laquo;&ndash; Man har jo altid risikeret at skulle vente på en bog på biblioteket. Hvorfor skal man ikke vente på en e-bog?&raquo;Det skal man også på nogle e-bøger. Men grunden til, at man i en bibliotekssammenhæng står i kø, er, at bogen er en knap ressource. Den bog, du læser, kan jeg ikke også læse. Sådan fungerer udlån. Og der er noget i forhold til borgernes intuition og det digitale: Der er ikke den samme tålmodighed. Jeg ved ikke, om det er en psykologisk ting, men folks adfærd er helt anderledes. I nogle tilfælde kan vi se, at folk vælger at låne en anden digital bog i stedet for den, de gerne ville have.&laquo;&ndash; Men så låner de jo stadig en bog. Hvad er problemet i det?&raquo;Problemet er, at vi er sat i verden for at inspirere lånere og fremme litteraturen. Vi vil give dem den litteratur, vi prøver at formidle. Hvis vi for eksempel prøver at inspirere dig til at læse en ny slags lyrik, og du så oplever, at du skal stå i kø til bogen &ndash; og du så læser en anden i stedet, ja, så har vi jo ikke kunnet varetage vores formidlingsopgave.&laquo;&ndash; Er det jeres opfattelse, at I skal konkurrere med andre digitale tjenester?&raquo;Jeg synes, det er helt fint, hvis folk køber e-bøger eller abonnerer på en e-bogstjeneste. Det er for mig ikke afgørende, at de låner en bog på biblioteket. Men man må dog sige, at vi konkurrerer om brugernes opmærksomhed. Vi vil blandt andet rigtig gerne have børn og unge til at læse mere fremfor for eksempel at bruge tiden på HBO og Netflix. Så vi konkurrerer jo også med dem. På den måde kan man godt sige, at der er en konkurrence. Man har begrænset tid, og der er rigtig mange medier.&laquo;
