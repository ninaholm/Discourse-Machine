P. O. Enquists liv på dansk



 Den svenske forfatter Per Olov Enquists selvbiografi Et andet liv er lige udkommet på dansk. Bogen handler om den livsrejse, der førte Enquist (f. 1934) tæt på filminstruktøren Ingmar Bergman, igennem et dybt alkoholmisbrug og ind i kunstens verden. Enquist har netop været i Danmark, hvor han i et interview med Kristen Bjørnkjær afslørede, at han engang afslog et tilbud om at blive chefredaktør på Information. Interviewet kan læses på nettet. Det samme kan Torben Brostrøms anmeldelse af Enquists selvbiografi. Brostrøm anmeldte den da den udkom på svensk i 2007.

