Charlie Hebdo: Forsider i satirens tjeneste
Charlie Hebdo bragte Jyllands-Postens karikaturer i solidaritet med de dødstruede danske bladtegnere, de har gjort grin med religiøse ledere og med politikere i årtier. Her er et lille udvalg af bladets skrappe forsider
 2009. ’Michael Jackson, endelig hvid’


 Charlie Hebdo skånede ingen. Det venstreorienterede, urokkeligt uafhængige satiremagasin satte en ære i at latterliggøre og punktere enhver form for opblæsthed med respektløse karikaturer og grovkornede gloser. Om det så var pompøse kulturpinger i Frankrigs åndsliv, selvfølende franske politikere over hele det politiske spektrum, Paven selv eller andre religiøse, sandhedsabsolutistiske magtfigurer, blev de spiddet – nogle gange kærligt, men for det meste perfidt.
Et antiautoritært organ og en både elsket og frygtet institution i den franske medieverden var Charlie Hebdo. Spørgsmålet er, om der nu er noget tilbage.
Vi bringer her et udvalg af markante forsider fra det lille, men indflydelsesrige satiremagasin.
 Forsiden november 2011: ’100 piskeslag, hvis I ikke dør af grin’

 2007. Charlie Hebdo var ikke specielt islamkritisk, men tværtimod kritisk overfor alle religioner. Her er det en jødisk ortodoks, en islamisk fundamentalist og paven, som i kor råber ’Charlie Hebdo skal have slør på!’

 Oktober 2014

 Juli 2013

 September 2012

 December 2011

 Februar 2006. Et af de mest kontroversielle forsider, hvor profeten Muhammed overvældes af fundamentalister: ’Det er hårdt at blive tilbedt af tåber’

 2009. Ikke kun religionen stod for skud hos Charlie Hebdo, men også politiske ledere. Her er det Nikolas Sarkozy, som står for skud, da han forsøgte at køre sin 23-årige søn – på dette tidspunkt 1-års studerende på jura – i stilling til et vigtigt job i den financielle sektor: ’Jeg gik i seng med min far for at få et forsping’

 2010. Burka-debatten raser i Frankrig. Charlie Hedbos forside: ’Bær burkaen indeni’

 En Charlie Hedbo-klassiker fra 1971, tre år efter studenteroprøret i Paris: ’Stem røvhul’

 2006. En kommentar til celebrity-kulturen på tv: ’Jeg er kendt ... få mig væk herfra’

 2010. Paven på forsiden.

 2001. Kort efter angrebet på World Trade Center i New York, sætter Charlie Hebdo Osama bin Laden på forsiden: ’Se, ingen hænder’

 2011. Dominique Strauss-Kahn sex-skandalen giver anledning til denne tegning.

 2009. ’Michael Jackson, endelig hvid’

Kilde: The Daily Beast

