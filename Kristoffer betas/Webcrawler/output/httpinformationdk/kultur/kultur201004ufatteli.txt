Et ufatteligt fransk fænomen
Han lovede forandring, men foreløbigt har den stået på strandede eller udvandede reformer og masser af pop fra den franske præsident Nicolas Sarkozy. Aldrig har så mange skrevet bøger om så lille en præsident
Skrivekløe. Midtvejs i sin første præsidentperiode er Sarozy et varmt navn at skrive om. På den franske udgave af internetboghandelen Amazon giver en søgning på Sarkozy 1.040 titler.

»Vores højspændte leder havde besluttet, at hans handlinger fra nu af skulle være historiske, og han udbredte budskabet, og han roste sig selv, og han beviste det ved at fortælle, at han alene, med sine små arme, havde forhindret, at den russiske hær havde invaderet Georgien ...«Der er ingen grænser for de kringlede titler, når forfatteren Patrick Rambaud gendigter den franske præsidents bedrifter i sinTredje årbog fra Nicolas Is herredømme.Og faktisk får Sarkozy sikkert sin plads i historien. Årbogen er nemlig blot en af mange kærlige behandlinger af præsidenten: En søgning på Sarkozy giver i skrivende stund 1.040 hit på internetboghandlen Amazons franske hjemmeside. De seneste 49 bøger er udgivet i år. Fem af dem lander på hylderne de næste tre måneder.Dermed kommer Sarkozy med tiden temmeligt sikkert til at slå forgængeren Chirac, som p.t. giver 2.294 bogtitler. For mens Sarkozy kun har haft knap tre år ved magten, var Chirac præsident i 12. Før da havde han været både kandidat og premierminister i to omgange.Når Sarkozy udløser en kraftigere skrivekløe, hænger det sammen med det overflødighedshorn af reformforslag, deklarationer og kommissioner, hans regerings- periode hidtil har udviklet sig til. Samt de himmelråbende få resultater og den toptunede spinmaskine, som præsenterer, tilslører og modererer. Devisen er: »Virkeligheden har ingen betydning. Kun opfat- telsen af den tæller.«Sådan udtrykte kampagnemedarbejder Laurent Solly det til forfatteren Yasmina Reza, som fulgte Sarkozy under kampagnen i 2007 for at skrive bogenTusmørke aften eller &gt;nat. Solly er i dag nummer to i hierarkiet på den mest sete private tv-kanal i Frankrig, TF1.Men mens den formel virkede under valgkampen, er der langt mindre begejstrede boller på suppen godt halvejs henne i præsidentskabet. For Sarkozy lovede franskmændenerupture, altså et opbrud.Og den del af kontrakten har han ikke opfyldt: Selv om franskmændene arbejder mere, tjener de ikke mere, og deres købekraft kan meget vel blive reduceret i 2010. Samtidig har det heller ikke vist sig muligt at diskriminere postivt for at hjælpe etniske mindretal. Til gengæld har serien af vennetjenester i form af udnævnelser af personlige venner på betydningsfulde poster betydet, at han ikke som lovet har genskabt borgernes tillid til politikerne.De enkelte opfyldte løfter er en strammere immigrationspolitik og skatteloftet på 50 procent. Ellers er det stort set endt med bevægelse på stedet i form af reformer af mindre omfang, glitret selviscenesættelse samt stor ståhej for ingenting.Sådan lyder konklusionen i tre af de seneste værker om manden i rue du Faubourg Saint-Honoré 55. Men mens forfatterne er enige om diagnosen, er de til gengæld langt fra enige om konsekvensen af Sarkozys for Frankrig på den lange bane.En svedende ChiracDa hans søn en aften påpeger, at han altid skriver om Sarkozy, giver den politiske kommentator Thomas Legrand sig til at tælle: Af de 205 analyser af fransk politik, han har sendt ud i æteren fra den offentlige kanal France Inter siden august 2008, handler 192 omMonsiuer le président.Legrand beslutter sig herefter for at dissekere fænomenet og bevise, at »... sarkozysmen, når alt kommer til alt, ikke er andet end et banalt eventyr på højrefløjen.«Et eventyr, der konstant bader sig i mediernes opmærksomhed, fordi det hele tiden bevæger sig  men ikke som det  varslede opbrud eller den lovede modernitet. Det gør han med sin bog i en ligefrem tone og med dokumentationen på plads. Først kigger han på resultaterne og konstaterer, at det er, som om Sarkozy tror, at det er nok at sige tingene, for at de sker. Et eksempel er, da Sarkozy oven på G20-mødet om skattely går på nationalt tv og siger:»Det er slut med skattely.«Selvom der beviseligt fortsat findes skattely, og udryddelsen af dem er en lang kompliceret proces. Ifølge Legrand »er det ikke, fordi han lyver. Ikke rigtigt ... Lad os sige, at han forsøger at befale virkeligheden at ændre sig«.Men, medgiver Legrand, Sarkozy tror sikkert selv på det, når han fyrer en af den slags sandheder af. Problemet er bare, »at der er tale om præsidentens ord«.Dernæst er der de konkrete eksempler på politikker, der blot ikke er blevet ført ud i livet, f.eks. den såkaldt positive diskrimination, som skulle realisere drømmen om at give lige chancer til alle uanset etnisk herkomst. Men for at diskriminere nogen, må man identificere denne gruppe først. Dvs. at der skulle skeles til etnisk herkomst.Den gik ikke i Frankrig, hvor man skyer kommunitarisme og i oplysningstidens og menneskerettighedernes ånd ynder at påstå, at alle er lige. Og uden at annoncere noget som helst er det nu endt med, at det atter er mere objektive sociale kriterier, der bruges for at finde ud af, hvem der har mest brug for hjælp. Og disse regler, f.eks. at der skal være 20 procent socialt boligbyggeri i hver kommune, tages end ikke i brug, noterer Legrand.Konklusionen lyder, at Sarkozy ved ikke at modernisere andet end sine kommunikationsværktøjer er endt som den sidste præsident fra det 20. århundrede. En præsident på højrefløjen, der spilder franskmændenes tid med sin snak om forandring. Kort sagt: En svedende Chirac.Mens Legrand holder sig til den tørre underspillede stil, er netavisen Mediapart, der er stiftet af tidligere chefredaktør på Le Monde, Edwy Plenel, anderledes oppe på barikaderne. Her er tale om undersøgende journalistik, der har som mål at dykke ind bag alle præsidentens røgslør og slå fast, hvad der egentlig går for sig. Frygten er, at Sarkozy med sin koncentration af magten og nære venskaber med industrien og medierne for alvor sætter demokratiet over styr.Frihed, lighed, broderskab ...?Bogen består af 33 journalistiske artikler, mens 10 andre er forfattet af abonnenter, der giver udtryk for deres holdning til Sarkozy, og yderlige fem af eksperter. Alt sammen har været bragt på hjemmesiden først.Og selv om der er tale om holdningsbaseret journalistik, er bevisførelsen i orden: Et eksempel er indførelsen af skattefradrag på overarbejde, som indgik i en større lovpakke.Meningen var at få franskmændene til at arbejde mere. Men det har efterfølgende vist sig, at de mange ekstra timer, som virksomhederne nu opgiver, allerede fandt sted tidligere. Myndighederne fik det blot ikke at vide. Til gengæld vælger arbejdsgiverne nu i stor stil at lade deres faste medarbejdere arbejde over, fordi det er billigere end at ansætte ekstra folk midlertidigt, som skal have almindelig timeløn, der ikke er fradragsberettiget.I samme artikel konstateres det, at der i løbet af det første år efter, at Sarkozy sænkede skatteloftet fra 60 til 50 procent, var der 18.800 personer, der nød godt af det. Det kostede staten 600 millioner euro. Blandt de berørte skatteydere, sparede de 834 rigeste 368.000 euro hver i gennemsnit. Mere end to tredjedele af dem havde en formuepå over 15 millioner euro. Nogle af dem betaler slet ikke skat.Samtidig fik præsidenten i 2009 gennemført, at arbejdet om søndagen i Paris, Lille, Marseille og andre turistområder ikke skal lønnes ekstra eller udløse fridage. Informationerne holdes naturligt nok op imod et af de vigtigste slogans under valgkampen, nemlig at »arbejde mere for at tjene mere«.Den sidste artikel er skrevet af Edwy Plenel, som konkluderer, at der er tale om en skam for nationen. Han vurderer, at samtlige tre elementer i det republikanske motto er i fare med Sarkozy ved roret. For hvordan står det til med friheden, når præsidenten tilraner sig næsten al magten? Og med ligheden, når en snæver gruppe af milliardærer nyder godt af deres nære forbindelser til præsidenten? Og med broderskabet når ideerne fra det ekstreme højre overtages af regeringspartiet?... og den virkeligt sjoveMens tid, sted og hovedperson er de samme som i de to foregående værker, er fortælleformen ganske anderledes iTredje årbog fra Nicolas Is herredømme. Den prisbelønnede forfatter Patrick Rambaud har i det tredje bind af serien endnu engang konverteret det polistiske system til et monarki, der altså styres af Nicolas I. Dermed giver han sig selv mulighed for at omtale Sarkozy som »vores spjættende monark«, »vores prins«, »vores stressende lensherre«, tildele hans spindoktor Franck Louvrier titlen som »første kammertjener« osv.Men selv om der er tale om en art broderede latterliggørelser, er sproget fortsat elegant. Derfor skaber det en stor kontrast, når Rambaud bringer direkte citater af den i sammenligning med forgængerne  ikke-elitære Sarkozy. Et godt eksempel er gengivelsen af det interview, som en håndfuld læsere af damebladet Femme Actuelle laver med Carla Bruni-Sarkozy i et af de private gemakker i Elysée-palæet. Midt i det hele dukker Sarkozy op  og her bliver situationen tåkrummende pinlig. På bedste Clark Gable-maner kysser præsidenten sin kone på munden og henvender sig til læserne:»Hun er i god form, hva?«Efter lidt small talk bryder han op:»Fortsæt I med at sludre. Jeg ville meget gerne være blevet hos jer, men jeg skal modtage den irakiske premierminister.«På vejen ud sender førstedamen etBon courage, chouchou(god arbejdslyst, yndling,red.) efter ham.For at punktere præsidentparrets selviscenesættelse af deresjust another day at the officelader Rambaud præsidentens spindoktor stå klar i kulissen og forklare, at scenen er del af en større strategi, der skal fremstille præsidenten som mere human ved at vise ham mere sammen med hustruen.Det fine er, at Rambaud rent faktisk fortæller tingene, nogenlunde som de er. Men ved at tildele aktørerne tossede, men rammende titler og bruge direkte dialog får han sat nogle af de absurde dele af præsidentskabet på spidsen.Hård anden halvleg i venteDe tre værkers kritiske fremstilling af Sarkozy deles også af store dele af det franske samfund. Blot 28 procent af franskmændene  et historisk lavt tal  har tillid til, at han kan løse landets aktuelle problemer. Meningsmålingen kommer oven på det stadigt sviende nederlag ved regionalvalget i marts. Dertil kommer, at UMP har mistet 140.000 medlemmer siden 2007. Senest har Sarkozy meget imod sædvane måttet modtage åben kritik fra egne rækker. Til en start har han måttet slås internt for skatteloftet mod 13 af UMPs parlamentsmedlemmer. Dernæst har tidligere undervisningsminister under Chirac, Luc Ferry, i en direkte radioudsendelse i en sidebemærkning kaldt Sarkozys politiske mål for debile. Også tidligere premier- og miljøminister under Chirac og nuværende borgmester i Bordeaux, Alain Juppé, har stukket næsen frem. I et interview med Le Monde sagde han for nyligt, at han aldrig har troet på Sarkozys opbrud. Samtidig sørgede han for at præsentere sine egne ideer uden dog at melde sit kandidatur til præsidentvalget i 2012  endnu. Alt sammen tegn på, at der er langt mindre tillid til, at Sarkozy kan vinde over socialisternes kandidat ved næste valg. Ifølge Legrand kunne præsidenten således med fordel genlæse de valgløfter, han afgav på valgaftenen efter første runde i april 2007  og lade sig inspirere heraf.
