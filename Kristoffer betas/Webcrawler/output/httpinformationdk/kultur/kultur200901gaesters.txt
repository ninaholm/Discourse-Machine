Gæster strømmer til Louisiana
Gæster strømmer til Louisiana


 Kunstmuseet Louisiana kunne i 2008 fejre sin 50 års fødselsdag. Det skete med et besøgstal på 468.200, der er en fremgang på 20 procent i forhold til året før. De mest populære udstillinger i 2008 var Cezanne & Giacometti-udstillingen, som blev set af 251.724 mennesker og Per Kirkeby, som indtil videre har haft 192.364 besøgende. 
Udstillingen med Kirkebys store, farverige værker kan ses frem til den 11. januar. Samtidig med den runde fødselsdag introducerede Louisiana i 2008 også det nye koncept Louisiana c/o, der er en ny måde at vise museets udstillinger i udlandet. I stedet for blot at låne udstillinger ud til andre museer, producerer man med det nye koncept selv udstillinger på udvalgte steder i udlandet. Udstillingen Utzon i Venedig var i 2008, den første af disse udenlandske egenproduktioner. I 2009 vil man på Louisiana blandt andet kunne opleve værker af den tyske, surrealistiske kunstner Max Ernst. HAL 

