Revolutionen i Ryesgade
Marx og Mac, tjekkoslovakiske trykmaskiner og digitale betalingsmure. Drømmen om det socialistiske samfund lever på Arbejderen, Danmarks mindste dagblad. I en udfordret branche er partiavisen ikke i tvivl om, hvad nøglen til overlevelse er: klare holdninger
Et frisktrykt eksemplar gennemblades.

Danmarks eneste kommunistiske dagblad nås via en højteknologisk stål og glas-elevator, hvor en elektronisk automatstemme meddeler, at nu er vi på 1. sal, men i receptionen byder Lenin, Marx og Engels velkommen fra væggen bag skranken.Og man kan købe T-shirts med hammer og segl i Superman-design, røde kaffekrus og muleposer med avisens logo &ndash; den røde femtakkede stjerne. Her ligger en avisredaktion og et partihovedkvarter. Kommunistisk Parti har godt 200 medlemmer, Dagbladet Arbejderen udkommer med godt 2.500 eksemplarer fire gange om ugen. Der hersker næsten pinlig orden.&raquo;Det ligner ikke en redaktion,&laquo; siger fotografen forundret, der trods nylig istandsættelse af nogle af Informations redaktionslokaler er vant til såkaldt kreativt kaos.I et lille hjørnekontor sidder direktøren, som også er partiformand. Jørgen Petersen er en beskedent udseende mand med malerplettede mao-sutsko, men med en klar, politisk retorik:&raquo;Arbejderen kan ikke eksistere uden partiet,&laquo; siger han. Spørgsmålet er, om partiet kunne eksistere uden avisen. Svaret står måske i den &rsquo;grundlov&rsquo; for avisen, som man kan læse i den resolution, som partikongressen vedtog den 25. november: &raquo;Avisen skal fastholde sin nuværende brede målgruppe samtidig med, at partiet træder tydeligt frem. Indholdsmæssigt skal avisen arbejde frem mod en skarp og systemkritisk journalistik med ideologisk kant.&laquo;Trykkerne arbejder ved trykpressen.Sigrid NygaardPartiavis &ndash; et skældsordAltså en partiavis. Et skældsord? Det forstår chefredaktør Birthe Sørensen ikke. Den ansvarshavende redaktør, er i dagens anledning kommet til København fra bopælen i Aarhus. Hun sidder klar i det store mødelokale, der er indrammet af reoler fra gulv til loft spækket med den danske venstrefløjs nyere historie og ældre marxistiske litteratur i sirlig, tæt pakket orden.&raquo;Engang var stort set samtlige danske aviser partiaviser. De havde klare holdninger og deres journalistik udsprang af disse holdninger. De gik fra at være politiske til udelukkende at blive forretninger. Købmandsaviserne, kalder jeg dem. Fordi man har holdninger og avisen er tæt på partiet, kan man sagtens drive kritisk og redelig journalistik.&laquo;Den 58-årige typografuddannede Birthe Sørensen har været ansvarshavende chefredaktør i 14 år. Hun har været medlem af bevægelsen stort set hele sit liv. Tvind, rejser til Palæstina og senere Albanien gjorde hende til kommunist, har hun fortalt.Dengang i den del af det kommunistiske miljø, som det etablerede kommunistparti kaldte stalinister. Der er ikke meget stalinist over chefredaktøren, konstaterer jeg over kaffen og småkagerne. Venlig, imødekommende, og kun når talen falder på det fremtidige socialistiske samfund, aner man den velskolede marxist.&raquo;Det handler jo grundlæggende bare om at fjerne den private ejendomsret til produktionsmidlerne,&laquo; konstaterer hun, selv om hun erkender, at drømmen næppe bliver virkeliggjort lige med det første.Ligeløn og mediestøtteMen her på bladet praktiseres en grundlæggende form for socialisme. Alle får samme løn. Også chefen: 135 kroner i timen. Men uden de frivillige partimedlemmer ville det gå ned. De udfylder masser af funktioner &ndash; fra pakning til at skrive avisens 16 sider. Men de tynger ikke lønstatistikken, og da mediestøtten blev omlagt i 2013, blev avisens eksistens truet.Mediestøtten blev omlagt fra en portostøtte til demokratistøtte, som betød, at antallet af redaktionelle &rsquo;årsværk&rsquo; i stedet for oplag blev målestok for støtten.Ulønnede medarbejdere tæller ikke med, så Arbejderens mediestøtte falder over tre år med en million kr. Den lille avis tog det pænt.Enhedslisten havde forhindret avisens død ved at få fjernet en klausul, der totalt afskar partiaviser fra støtte. Men Arbejderen skar ned fra fem til fire aviser om ugen. Netaktiviteterne opgraderet &ndash; bag en betalingsmur.&raquo;Dog en meget nænsom mur,&laquo; som Birthe Sørensen siger med et smil. Avisen meddelte lakonisk, at nu fik Arbejderen 1.577.724 kroner i støtte, mens topscoreren, Kristeligt Dagblad fik 28 millioner.&raquo;Vi skåler i altervin,&laquo; stod der.30-årige Anders Sørensen har været partimedlem siden han gik i gymnasiet. Han har været medhjælper, trykker og journalist på bladet. Nu er han chef for salgsafdelingen, men vil ikke kaldes direktør.&raquo;Business school-teorierne gælder ikke rigtigt her,&laquo; griner han. &raquo;Det er som de politiske kampagner, som jeg er vant til. Man skal mobilisere baglandet og besøge fagforeningerne.&laquo;Han står også for den årlige indsamling.&raquo;Vi er tæt på at ramme de 1,2 millioner, og vi når det,&laquo; siger han.I september satte man sig for at skaffe 200 nye abonnenter.Efter tre måneder er der tegnet 173 nye abonnementer. Nu håber Anders Sørensen, at de fleste bliver hængende. Salget af symbolske &rsquo;folkeaktier&rsquo; nærmer sig 200.000 kroner.Et merchandise-krus samt T-shirt med hammer og segl fås også.Sigrid NygaardSin egen verdenTrykker Elias Olsen er også partimedlem. Også han begyndte at arbejde på Arbejderen da han gik i gymnasiet.Nu har han og kollegaen Jimmi Jonsson ansvaret for en japansk Komori-trykpresse og den nyrenoverede, men lettere antikverede tjekkoslovakiske hæftemaskine.Avisen trykkes hele dagen. På enkeltark, som maskinen derefter samler og hæfter sammen til aviser. Jeg mindes processen fra Middelfart Venstreblad i 1960&rsquo;erne. Men også her er Arbejderen en usædvanlig fusion mellem fortid og nutid. Den trykkemetode, hvor avisen trykkes løbende dagen igennem, går hånd i hånd med webprocessen. Andre dagblade er i gang med en kompliceret omstilling til nettet. Nyhedsstrømmen opdateres løbende, men det er oftest papiravisens artikler, der skrives først, hvorefter de tilpasses webavisen. Arbejderen er ikke nyhedsbåret, så her er det web først &ndash; hvorefter indholdet automatisk omsættes til gammeldags print. Omstillingen gik næsten problemfrit på den lille avis, fordi den er så lille, at den kan opfinde sin egen verden og få alle med på tanken.Med 10-12 mennesker på den faste lønningsliste og lidt flere på den løse er beslutningsprocesserne enkle. Indtægtssiden er enkel og helt uafhængig af annoncer. De findes stort set ikke. Pengene kommer fra bladsalget, mediestøtten og en årlig indsamling. Og så aktivisterne. Det er en aktivistisk avis, som ikke kan overleve uden aktivister.&raquo;En meget vigtig del af målgruppen er de aktive mennesker i fagbevægelsen. Vi har masser af gode kontakter på arbejdspladserne. Vi kan da mærke konkurrencen fra f.eks. avisen.dk, som jo er velfinansieret af fagbevægelsen og har masser af fagligt stof, men de er jo ikke aktivister som os.&laquo;Vi tager stillingJournalist Morten Larsen er uddannet lærer. Han har arbejdet på Arbejderen i 13 år og er i gang med en længere serie om de irakere, der har været udsat for tortur under den danskledede militæroperation Green Desert i 2004. De kæmper nu for at få deres sag prøvet ved en dansk domstol.&raquo;Vi har en klar stillingtagen. Vi er på torturofrenes side. Men jeg tilstræber naturligvis også at høre modparten,&laquo; understreger han. Chefredaktør Birthe Sørensen mener, at netop de klare holdninger er avisens overlevelse &ndash; og hun har en forklaring på, hvorfor det er svært at få øje på Arbejderen i andre medier.&raquo;Resten af den danske medieverden er jo indspist, selektiv og nogle gange reaktionær. Nogle gange kan man undre sig over, at afstanden mellem dem og os er så stor. Vi synes jo ikke, at vi befinder os på en fremmed planet. Man kan jo næsten ikke finde en dansk avis, der forholder sig kritisk til den danske deltagelse i krige. På den måde er mediebilledet mere ensidigt end i mange andre lande. Det er underligt.&laquo;Et frisktrykt eksemplar gennemblades.Sigrid NygaardMarx og MacI et kontor er der antikvariske, marxistiske bøger til salg fra den ene væg og brugt børnetøj fra den anden. I redaktionslokalerne overvåger de marxistiske koryfæer fra væggene Mac-computere, og en moden kvindelig medarbejders begejstring for sin nye iPhone. Der balanceres på en knivsæg mellem fortid og nutid 25 år efter Murens fald og det, man i Ryesgade nok betragter som en midlertidig kapitalistisk sejr i Den Kolde Krig, men også et chok:&raquo;Ja, det sammenbrud var jo et kæmpechok og et kæmpetilbageslag for dem, som troede på det,&laquo; siger chefredaktøren, der i nogle år skulle sunde sig.&raquo;At bearbejde, finde ud af hvad vi lærte af det og komme videre har taget mange, mange år. Vi lærte jo af nogle fejl. Men de lande, som prøvede at opbygge socialismen, fik jo ikke lov til at udvikle sig i ro og fred. Se bare Cuba i dag, som skal udvikle sig trods en massiv blokade.&laquo;Og Dagbladet Arbejderen holder fast med det yderste af neglene:&raquo;Vi er hele tiden på kanten af lukning,&laquo; konstaterer Birthe Sørensen.&raquo;Vores politiske opgave er jo at arbejde for at skabe et socialistisk samfund &ndash; med redelig journalistik. Jeg tror ikke på neutralitet, men man skal kunne stole på det, vi skriver. Man skal ikke have skjulte dagsordener. I modsætning til mange andre, står vi ved, at vi har en holdning. De andre siger, at de ikke er holdningsaviser, men så alligevel er de det.&laquo;&ndash; Samfundsomvæltning med journalistik og demokratiske metoder?Birthe Sørensen bliver eftertænksom.&raquo;Altså, det kan man jo ikke vide ... vi siger jo ikke, at den samfundsomvæltning, der skal ske i Danmark nødvendigvis skal ske med stemmesedlen. Det må jo komme an på så meget. Hvordan? Det er jo umuligt at sige noget om i dag. Vi ønsker en anden samfundsorden. Men det kræver jo også en opbakning i befolkningen&laquo;Hvor er den? Når det kommer til den kommunistiske bevægelse i Danmark, så anslår chefredaktøren, at den i alt tæller 5-600 mennesker &ndash; splittet op i flere forskellige kommunistiske partier, der trods adskillige forsøg, aldrig har kunnet blive enige. Så det er svært at få øje på den opbakning, som samfundsændringen kræver.&raquo;Ikke i dag, nej!,&laquo; siger chefredaktøren for Danmarks mindste avis. Revolutionen er altså ikke lige om hjørnet.Men i Ryesgade lever drømmen.
