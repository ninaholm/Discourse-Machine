Forlagschef stopper på TV 2



Maria Krabbe Hammershøy, der hidtil har stået i spidsen for TV 2 Forlag, fratræder med øjeblikkelig virkning på grund af uoverensstemmelser om den fremtidige strategi for forlaget. Ifølge TV 2 forlader hun jobbet efter eget ønske, og der er endnu ikke fundet en ny forlagschef. Siden forlagets begyndelse i 2007 har TV 2 Forlag udgivet 42 bogtitler, bl.a. biografier om Benazir Bhutto, Kofi Annan og Hillary Clinton.
