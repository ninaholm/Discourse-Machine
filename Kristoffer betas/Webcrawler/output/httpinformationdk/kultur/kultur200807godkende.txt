Godkendelse kræver egne nyheder



 Endnu før arvtageren for fallitkanalen, TV 2 Radio, går i luften, kan den nye kanal, Radio 2 ikke leve op til Radio- og tv-nævnets krav om nyhedsproduktion, oplyser Ritzaus Bureau på baggrund af indsigt i korrespondancen mellem nævnet og Radio 2's advokat. 
I brevet står der, at research og optagelser af nyheder ikke blive foretaget af Radio 2, men i stedet leveres af TV2 News og TV 2 Danmark. 
Derfor skal Radio 2 skal have tilladelse fra TV 2, hvis radioen laver ændringer i nyhedsstoffet. 
Det er i direkte modstrid med den oprindelige sendetilladelse, der siger, at "nyhedsformidling skal varetages af en selvstændig nyhedsredaktion, der foretager udvælgelse, redigering med videre af nyheder". 
På den baggrund vurderer Radio- og tv-nævnet, at "kravet om selvstændig nyhedsredaktion ikke kan opfyldes inden for den forelagte kontrakt", skriver nævnets formand, Christian Scherfig.
Dette vil Radio 2 forsøge at imødekomme ved at ansætte den daglige ansvarlige for nyheder i Radio 2 i stedet for TV 2, står der i et nyt brev fra radiostationens advokat. 
Den nye kanal skal drives af det nyoprettede selskab Radio 2 A/S, der ejes delvis af TV 2 (20 procent) og SBS Broadcast Danmark (80 procent). Kanalen ventes i luften omkring 1. september

