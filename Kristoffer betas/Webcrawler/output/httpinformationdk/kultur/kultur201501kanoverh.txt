Kan man overhovedet demokratisere sex?
Den 27-årige digter Caspar Eric siger undskyld til kvinder, for det er ikke altid let at leve op til sine egne idealer om at være ’så feministisk og ikke-herredømmeagtig som muligt’. Slet ikke når anti-feministerne er dem, man helst vil score
’Nogle af de kvinder, jeg synes er seje, er dem, der pludselig siger til mig, at det der feminisme er sådan noget betonagtigt noget, og at de synes, der er forskel på mænd og kvinder. Det synes jeg da også, men de mener: ’Fuck feministerne’. Så jeg bliver nødt til at spille sexistisk og hård, hvis jeg faktisk gerne vil score nogle af dem, jeg gerne vil score. Og som jeg jo ikke scorer alligevel,’ siger Caspar Eric.

&raquo;Jeg kan nogle gange føle mig som et våben ude af kontrol, fordi jeg oplever, at jeg selv kommer til at agere sexistisk og gøre ting, som ikke stemmer overens med de idealer, jeg har. Jeg har altid anset mig selv fora good kind of guy. Alligevel har jeg prøvet, at kvinder har rettet anklager imod mig. Det skammer jeg mig over, men jeg prøver også at korrigere og lære af den skam.&laquo;Sådan siger den 27-årige digter Caspar Eric, der sidste år udkom med digtsamlingen7/11, der handler en del om sex og piger, kærlighed og identitet udtrykt af et medlem af generation hashtag, som anmelderne noterede sig.Caspar Eric ved, at han er skyldig. Han er hvid mand og sidder ifølge eget udsagn pr. definition på privilegierne. Rollen er ubekvem, men han har svært ved at undslippe den.Men han kunne godt tænke sig, at feminismedebatten også kunne indeholde en debat om, at mænd også er underlagt kønsrollerne.&raquo;Den hvide mand er skyldig. Han har blinde punkter over for strukturel sexisme og kvindeundertrykkelse. Men det, at han ikke tænker over det, er noget strukturelt,&laquo; siger Caspar Eric, der ikke har noget problem med at tale om sex og manderoller denne råkolde formiddag, selv om han har sovet over sig og først er vågnet for en halv time siden.På mange måder er den unge digter, der færdes i venstreorienterede kredse og klæder sig derefter, hættetrøje og piercing, et godt eksempel på den tendens, en række kønsforskere for nylig pegede på i Information: Feminismen er begyndt at påvirke normerne for seksuel adfærd blandt yngre mænd.Blandt eksemplerne var YouTube-videoen om en kvinde, der får massevis af uopfordrede kommentarer, mens hun går gennem Manhattans gader. Videoen eksploderede viralt i en debat om mænds angivelige krænkelser af kvinder. Det internationale Everyday Sexism Project er ude i samme ærinde. Og den form for feminismedebat betyder ifølge forskerne, at flere mænd er blevet bevidste om ikke at dominere kvinder, ikke at se det modsatte køn som sexobjekter eller tale nedsættende, fordi de ikke vil være sexister.&raquo;Jeg prøver jo at være så feministisk og ikke-herredømmeagtig som muligt,&laquo; siger Caspar Eric, og det er også noget, han taler med sin bedste ven om. Giver man en kop kaffe til en pige eller ej? Gør man noget, så man kommer til at presse nogen ind i en bestemt &rsquo;kvinderolle&rsquo;?&raquo;Vi taler faktisk en del om det. Men det handler jo meget om attitude. Hvis man giver den kop kaffe, er det ikke, fordi jeg er mand, men fordi jeg har penge, og kvinden ikke har lige nu. Og det kunne lige så godt være omvendt.&laquo;Men han kan også være træt af feministerne i sin generation.&raquo;Jeg kan sidde på en bar med en feminist, der siger til mig, at jeg ikke forstår, hvordan det føles at gå ned ad gaden i en indisk by og bare blive stirret på og råbt ad. Der tænker jeg, at der er behov for at give feministerne en opsang, fordi de er ude af stand til at vende perspektivet og se, hvor andre også kan være udsatte. Jeg bliver gloet på hver dag, fordi jeg er spastiker og halter. Jeg er en hvid mand, ja, jeg har nogle privilegier ja, men der er også nogle områder, hvor jeg ikke har. Det tror jeg gælder for mange hvide mænd. Du ved ikke, om den hvide privilegerede mand, der sidder over for dig, er blevet kneppet i røven som barn. Hvis feminisme bare handler om privilegier og stopper ved ligeløn, er det, fordi de hvide feminister ikke kan se, at de sidder på nogle privilegier, de heller ikke kan finde ud af at flytte sig fra,&laquo; siger Caspar Eric.Det kan blive for sødtDa Caspar Eric var teenager og opholdt sig i Australien med sin familie i en periode, så han unge jævnaldrende mænds foragt for kvinder for fuld udblæsning.Sådan opfattede han det i hvert fald, selv om hans kammerater i skolen tilsyneladende ikke havde noget problem med at tage pigerne på den nærliggende rene pigeskole med ned i kælderen og have sex med dem i frokostpausen.&raquo;Der var en helt sindssyg sexkultur og noget ved kvinderollerne, som var superubehageligt. Jeg ville ønske, jeg kunne sige, at det havde noget med empowerment af kvinden at gøre, men det havde det ikke. Det var bare sexisme i sin reneste form, og den værste form, fordi pigerne var glade for det. Jeg tænkte, det var for sindssygt, nogle af de ting, der skete i det samfund, og så kom jeg hjem og blev venstreorienteret.&laquo;&ndash; Er det et problem, hvis sex bliver demokratiseret?&raquo;Jeg synes i hvert fald, det er et problem i forhold til at finde en kæreste, at kvinder ikke tænder på den bløde mand. Nogle af de kvinder, jeg synes er seje, er dem, der pludselig siger til mig, at det der feminisme er sådan noget betonagtigt noget, og at de synes, der er forskel på mænd og kvinder. Det synes jeg da også, men de mener: &rsquo;Fuck feministerne&rsquo;. De kvinder, der så er tilbage, dem synes jeg bare er lidt kedelige. Det bliver for sødt. Så jeg bliver nødt til at spille sexistisk og hård, hvis jeg faktisk gerne vil score nogle af dem, jeg gerne vil score. Og som jeg jo ikke scorer alligevel.&laquo;&ndash; Er der nogen mænd, du ser op til?&raquo;Nej, faktisk ikke, og det er måske også et problem. Da jeg var lille, så jeg op til Casper Christensen, han var sjov og kendt, men ikke urørlig kendt. Jeg tror mest, jeg ser op til kvinder, f.eks. min tidligere kærestes mor, Line Knutzon (dramatiker og forfatter, red.).&laquo;&ndash; En mand som Jørgen Leth bliver jo nærmest kanoniseret blandt unge mænd?&raquo;Han har skrevet nogle fine ting, men jeg synes, han er problematisk. Jeg synes ikke, at æstetik og livsnydelse er argument for at være sammen med kokkens datter, når han vil, og samtidig sige, det er en romantisk ting. Den romantik hører ingen steder hjemme, heller ikke i fiktionen, for det bekræfter bare en orden, der skal nedbrydes.&laquo;Generationsopgør?Casper Erics far er uddannet bankmand og heller ikke en manderolle, Caspar Eric kan se sig selv i. Men at det skulle handle om en generationsforskel mere end en forskel i de forskellige miljøer, han og faren færdes i, har han svært ved at sige.&raquo;Min far er på en måde det omvendte af, hvad jeg er. Han er stille og taler ikke så meget om konflikt, heller ikke i forhold til kvinder, og samtidig så er han meget mand. Han er en forsørger og en beskytter, og det er roller, han tager på sig og godt kan lide at være i. Hvis det bliver lidt ubekvemt for ham, er det på grund af min farfar, som var patriarken for enden af spisebordet. Min farfar er en af de engelske turister, der er flyttet til Spanien, og han går i skydeklub og whiskyklub.&laquo;Caspar Eric kunne godt lide sin fars rolle, da han var barn.&raquo;Men jeg synes, det er svært at tale om et opgør med den foregående generation, før man selv får børn. Lige nu er det bare en masse forhåbninger om, at jeg kommer til at gøre ting anderledes.&laquo;&ndash; Hvordan vil du gøre tingene anderledes?&raquo;F.eks. har jeg aldrig kunnet tale om sex med min far. Jeg var sen jomfru og havde sex første gang, da jeg var 20. Der var jo masser af piger, der gerne ville have sex, men jeg havde bare ikke lyst. Så var jeg bange for, at min forhud var for stram. Det talte jeg med min far om, og han spurgte, om jeg vil have noget creme. Det var så snakken om sex. Og da jeg endelig havde noget, der minder om sex for første gang, løj jeg over for min fars venner bare for at få dem til at holde op med at spørge.&laquo;Casper Eric har også svært ved at se, at unge mænd er på vej til at af få et mere nuanceret mandeideal at identificere sig med.&raquo;Den samtale mangler, uden at man så bliver set på som den bløde mand. Jeg er bare en mand. Men jeg er sgu ikke en blød mand. Eller jo, det er jeg også. Men den samtale eksisterer ikke mellem mænd og foregår derfor heller ikke med kvinderne.&laquo;Han nævner kommentarsporet tilcatcalling-videoen fra Manhattan. Selv om der var mange, der tog afstand fra den måde, kvinden blev tiltalt på, var der lige så mange reaktioner, der gik på, at hun fik dem, fordi hun gik gennem kvarterer, hvor der var en overrepræsentation af sorte og latinoer.&raquo;Der var den så igen: &rsquo;Det er ikke mig, der er sexistisk. Det er de andre.&rsquo; Jeg tror, det er farligt at sige, at vi er på vej et nyt sted hen. Ligesom 68&rsquo;erne, der siger, at vi er kommet langt i forhold til deres idealer, selv om vi overhovedet ikke kom i mål. Og de sidder alligevel og klapper i deres hænder over deres egen indsats. Men måske er der faktisk sket noget dårligt. Måske er det seksuelle frigørelsesprojekt slet ikke frihed. Det var frihed fra noget, ikke til noget. I stedet er der kommet et krav om, at man skal være seksuelt frigjort, og det krav kan jeg ikke være fri fra. Den debat har vi heller ikke,&laquo; siger Caspar Eric.
