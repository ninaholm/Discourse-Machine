Mere kunst og mindre sport
Den omdiskuterede kunstner Marco Evaristti er til husmoderjazz fra 30'erne og meditation i Bangkok


Kunstneren Marco Evaristti forstår at overraske. Ud over at designe en kollektion til straffefanger har han bl.a. overtalt den dødsdømte amerikanske fange Gene Hathorn til at donere sin døde krop som fiskefoder i et forsøg på at ændre den amerikanske mentalitet i forhold til dødsstraf.Hvad ser du frem til at opleve på kulturscenen i den kommende uge?"I næste uge er jeg i Thailand. Jeg har et værksted i Bangkok tæt på Chinatown, så jeg ser frem til en masse dejlige kulinariske oplevelser og husmoderjazz fra 30'erne. Der findes et lille spisested, Munkhon, ikke så langt fra kongepaladset, med traditionel thaimusik fra 30'erne, hvor jeg godt kan lide at tage hen. Det er lidt Liva Weel, bare på en thai-måde. Og så er Bangkok for mig som en god massage. Jeg slapper helt af og glemmer alt omkring mig, når jeg er der. Jeg besøger altid et lille lokalt tempel, der ligger tæt på mit værksted, for at tale med en munk og for at meditere en time, så jeg kan rense mig for alt det lort, jeg er i til daglig i den vestlige kultur."Hvad vil du især se frem til i tv i den kommende uge?"Jeg er jo som sagt i Bangkok i næste uge, så jeg skal ikke se tv. Men faktisk ser jeg heller ikke normalt fjernsyn, når jeg er i Danmark. Jeg har ikke rigtigt tid til det, og så er det meste, der bliver sendt, røvkedeligt. Jeg synes i høj grad, at der er mangel på kulturprogrammer."Hvilke aviser, magasiner/ tidsskrifter vil du orientere dig i?"Jeg læser det tyske blad Kunstform International og det italiensk-engelske kulturmagasin Flash Art. De er mindre incestuøse og dækker bredere end andre blade. Der er mange kulturblade, hvor det mest handler om at gå og kysse numse på hinanden - hvis jeg anmelder dig, så anmelder du mig. Derudover holder jeg Weekendavisen. Jeg holdt faktisk også Information engang, men jeg synes, den er blevet for fattig."Hvilken kunstner laveri øjeblikket det mest spændende og nyskabende?"Jeg kan rigtig godt lide brødrene Chapmans værker. Jeg føler mig meget tiltrukket af deres langt ude idéer. Et af deres værker forestiller nogle børn i en skov, hvor næserne er skiftet ud med tissemænd. Det er værker, der er med til at udvide ens horisont og som vækker nysgerrighed."Seneste bog, du har læst?"Memoir af Gene Hathorn. Det er en fremragende bog, hvor Gene Hathorn fortæller om livet på dødsgangen i USA."Seneste teaterstykke, du har set?"Det Kongelige Teaters Revy 2008 - Lidt sjov, mens isen smelter i Skuespilhuset. Normalt bryder jeg mig ikke om revyer, men den her var rigtig god, fordi den var så enorm hård satirisk. Ellers er jeg meget til nyskabende og eksperimenterende teater som det, de har på Kaleidoskop. Jeg går til næsten alle deres forestillinger."Seneste udstilling, du har set?"Det er min egen udstilling. Jeg har designet en tøjkollektion til straffefanger, der kører sideløbende med udstillingen Five to Twelve, der består af tegninger af Gene Hathorn, hvor han beskriver forskellige scenarier fra sit liv. Der er eksempelvis en tegning af ham selv, hvor han skyder sin far, der var medlem af Ku Klux Klan."Andet?"Jeg synes, de skulle halvere sporten i tv, nyheder og dagblade og skabe mere plads til kulturen."Hver uge spørger Information en aktuel kulturperson, hvad han/hun vil opleve af kultur i den kommende uge, og hvad vedkommende har forbrugt i den forgangne
