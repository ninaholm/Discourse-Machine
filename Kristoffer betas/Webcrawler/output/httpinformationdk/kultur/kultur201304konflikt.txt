Konflikt mellem dagblade og DR skal i høring
DR’s nyheder på nettet truer os på eksistensen, siger de kommercielle medier. Nu skal public service-mediernes rolle i høring


I et forsøg på at få de faldende oplag og svigtende annonceindtægter på ret køl igen har den danske dagspresse de seneste måneder appelleret til Christiansborg om at stække DR og TV 2-regionerne på nettet. Og noget tyder på, at de ikke taler for døve øren. Folketingets kulturudvalg har netop besluttet at afholde en høring om public service-mediernes rolle i det danske samfund.&raquo;En høring som denne er et godt instrument til at gå public servicemedierne efter i sømmene,&laquo; siger Socialdemokraternes medieordfører, Mogens Jensen, der sammen med Ellen Trane Nørby (V) og Morten Marinus (DF) er kommet med forslag til høringens dagsorden. Et af punkterne bliver netop DR&rsquo;s rolle i forhold til det kommercielle marked.Som Information kunne berette i går, beskylder dagbladene DR og TV 2-regionerne for at forvride konkurrencesituationen med deres gratis nyhedstjenester, og brancheorganisationen Danske Medier har opfordret politikerne til helt at forbyde public service-medierne at lave netnyheder.&raquo;Mediebilledet forandrer sig, og udviklingen gør det relevant at diskutere, hvordan vi fastlægger en passende ramme med plads til både public servicemedier og stærke private medier,&laquo; siger Mogens Jensen.Han vil dog gerne understrege, at høringen ikke alene skal handle om DR&rsquo;s sammenspil med det øvrige medieudbud, men også om en diskussion af public service-begrebet generelt.Nødvendig høringPolitikerne havde senest lejlighed til at diskutere disse forhold i forbindelse med forhandlingerne om den seneste medieaftale. Den blev indgået i efteråret 2012 af alle Folketingets partier med undtagelse af Liberal Alliance og var ingenlunde restriktiv over for public service-medierne.Enhedslistens medieordfører, Per Clausen, sammenfatter den holdning, der lå til grund for aftalen:&raquo;Jeg opfatter de licensbetalte medier som vigtige elementer i at sikre mangfoldighed og alsidighed i mediebilledet. De skal ikke svækkes ud fra en misforstået opfattelse af, at det kan styrke de kommercielle medier,&laquo; skriver han i en mail til Information.Spørgsmålet er, om høringen skal ses som et udtryk for, at andre dele af Christiansborg siden efteråret er blevet mere lydhøre over for dagbladenes appel. I mellemtiden er det svært at blive klog på flere af partiernes standpunkt i debatten:Mogens Jensen er ganske vist fortaler for høringen, som han mener er blevet nødvendig i forlængelse af den seneste tids debat. Samtidig pointerer han, at aviserne selv har vænnet brugerne til gratis nyheder på nettet. Derfor ser han som udgangspunkt ingen pointe i at lade frustrationerne gå ud over DR og TV 2-regionerne:&raquo;Dagbladene burde måske bruge lidt mere tid på at diskutere, hvordan de tager kampen op med internationale aktører som Google og Facebook. For de sluger en langt større del af brugernes tid på nettet, end public service-medierne gør,&laquo; siger han.De Konservatives formand og medieordfører, Lars Barfoed, foreslog i begyndelsen af året, at licensbetalte medier skulle betale for at citere dagbladene på nettet. Siden januar er han dog blevet mere tilbageholdende i dette spørgsmål. Han mener nu, at &raquo;udviklingen de nærmeste år vil afdække, om der er et behov for at begrænse DR&rsquo;s brug af lokale nyheder fra dagbladenes netsider&laquo;. Og han tilføjer, &raquo;at citatpraksis må bero på aftaler mellem parterne &ndash; altså dagbladene og public service-medier. Der citeres trods alt begge veje.&laquo;Venstres kulturordfører, Michael Aastrup Jensen, opfordrede i vinter kulturministeren til at begrænse DR på nettet. Han identificerede public service-medierne som en afgørende forhindring for dagbladenes overgang til online-brugerbetaling.Hold op med at tudeVenstres medieordfører, Ellen Trane Nørby, siger, at høringen har været længe undervejs, og at diskussionen af DR&rsquo;s rolle i mediebilledet er strengt nødvendig. Public service-medierne skal ikke tage brødet ud af munden på de kommercielle medier, lyder det. Men hun ser ikke statens medier som en afgørende forhindring for dagbladenes betalingstjenester:&raquo;Det udfordrer selvfølgelig dagbladene, at DR har et gratis nyhedstilbud, men det er ikke deres eneste problem. De har heller ikke i tide afprøvet alternative betalingsmodeller,&laquo; siger Ellen Trane Nørby.Hun afviser Danske Mediers forslag om at lukke for DR&rsquo;s og TV 2-regionernes netnyheder:&raquo;De licensbetalte medier er forpligtede til at levere nyheder, også på nettet. Og ligesom dagbladene gerne vil være en del af den generelle mediekonvergens i samfundet, skal DR og TV 2-regionerne også være det.&laquo;Dansk Folkepartis Morten Marinus &ndash; den tredje medieordfører, der står bag høringen &ndash; skrev i en mail til Information for to uger siden, at han heller ikke ser de licensbetalte medier som den afgørende forhindring for dagbladenes betalingstjenester:&raquo;Medierne må arbejde med at finde en forretningsmodel for deres webaktiviteter i stedet for at bruge deres energi på at tude over, at de ikke kan tjene penge. Det er urealistisk at kræve, at licensmedierne helt skal afstå fra at være med på digitale platforme.&laquo;Høringen skal efter planen finde sted inden Folketingets sommerferie. Datoen er endnu ikke fastlagt.
