Belgien vinder VM
Hvis VM-turneringen i fodbold var en konkurrence i social udligning, ville Rusland samt værtsnationen og de fleste andre latinamerikanske lande få røde kort og slutte nederst i deres grupper, fastslår ngo’en Oxfam


Belgien slår Tyskland i finalen, mens England ryger ud allerede i ottendedelsfinalen: Sådan vil udfaldet af VM i al fald forme sig, hvis det skulle basere sig på afstanden mellem rige og fattige i de 32 deltagende lande, fremgår det af en rapport, som netop er offentliggjort af ngo&rsquo;en Oxfam.Oxfam konstaterer, at hvis verdensmesterskaberne i fodbold, der begynder i Brasilien i dag, i stedet for var en dyst i bekæmpelse af ​​ulighed, ville mange af de latinamerikanske favoritter slutte helt i bunden af ​​deres grupper.Oxfam-talsmand Ricardo Fuentes-Nieva udtaler: &raquo;I vores udgave af VM, betaler England prisen for skiftende regeringers manglende evne til at rette op på den voksende kløft mellem rige og fattige: I England tjener de rigeste 10 procent mere end de nederste 40, mens de fem rigeste familier tilsammen ejer mere end 12 millioner mennesker.&laquo;Uligheden steg kraftigt i Storbritannien i 1980&rsquo;erne og Labours retsordfører, Sadiq Khan, indrømmer da også, at det britiske arbejderparti kunne have lagt sig mere i selen for at skabe højere social udligning under sine 13 år ved magten fra 1997 til 2010. Storbritanniens position som et af de mest ulige lande blandt verdens højest udviklede økonomier, betyder, at det ville blive slået ud af Japan i Oxfams alternative turnering.&raquo;Men det her er ikke bare en engelsk syge,&laquo; siger Fuentes-Nieva. &raquo;Der er hårdt brug for, at ledere i hele verden går sammen om at sætte sig mere ambitiøse mål for at mindske uligheden. Det vil kræve en indsats for at hindre, at en global elite kan definere de økonomiske spilleregler til egen fordel og på bekostning af de fattige.&laquo;Oxfam siger, at det har opgjort resultaterne for sit uligheds-VM ved hjælp af det såkaldte Palma-forhold &ndash; en målemetode, der anvendes af økonomer til at vurdere, hvordan indkomsten i hvert enkelt land er fordelt mellem rige og fattige.Rapporten konkluderer, at landene i Central- og Sydamerika har de største indkomstforskelle mellem de 10 procent rigeste og de 40 procent fattigste af befolkningen. Trods en vis indsnævring af uligheden i Latinamerika over det seneste årti uddeler Oxfam &rsquo;røde kort&rsquo; til Honduras, Colombia, Costa Rica, Chile og Argentina samt til værtsnationen Brasilien, indehaver af hele fem VM-titler.I Brasilien har der da også været adskillige protester over de enorme ressourcer, landet har besluttet sig for at investere i VM-værtskabet, skønt det stadig skæmmes af stor fattigdom. Blandt andet har grupper af hjemløse truet med at forstyrre mesterskabet ved at organisere protestaktioner.Ifølge magasinet Forbes&rsquo; liste, som Oxfam henviser til, tæller verdens 100 rigeste otte latinamerikanere med en samlet formue på næsten 1.000 milliarder kr. Samtidig lever 164 millioner mennesker i Latinamerika i fattigdom.Fuentes-Nieva udtaler: &raquo;Uligheden i Latinamerika er overvældende og trods flere væsentlige fremskridt over de seneste år, er regionen fortsat blandt de mest ulige i verden. Spillereglerne i disse lande fungerer stadig til fordel for de rigeste &ndash; og dermed mest magtfulde &ndash; borgere. &raquo;Men i det mindste har Latinamerika sat kurs i den rigtige retning som den eneste region i verden i dag, hvor indkomstuligheden mindskes. Udfaldet af et lignende VM i social lighed vil derfor kunne tage sig meget anderledes ud om fire år.&laquo;Oxfam-rapporten har Spanien og Japan som tabende semifinalister. Rusland og Ghana får begge røde kort og slutter nederst i deres grupper, mens USA, Nigeria, Mexico, Algeriet, Uruguay, Ecuador, Australien og Elfenbenskysten får gule kort og slutter som treere i deres respektive grupper.&copy; The Guardian og Information.Oversat af Niels Ivar Larsen.
