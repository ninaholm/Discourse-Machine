Passionseliten
Det er passion, det handler om, når en ny generation af teaterfolk med Det Kongelige Teaters store satsning med Det Røde Rum er udset til at tegne fremtidens teater. Her er et portræt af de 11 udvalgte følelseskunstnere
Her er så 10 af Danmarks mest lidenskabelige scenekunstnere. Fra venstre: Helle Fagralid, Jonas Bøgh, Elisa Kragerup, Rasmus Bjerg, Johanne Louise Schmidt, Palle Steen Christensen, Maria Rossing, Rune David Grue, Peter Plaugborg og Mikkel Arndt. Yderst til højre den veltilfredse skuespilchef Emmet Feigenberg.

Kompromisløsheden er nok det klareste kendetegn ved Det Kongelige Teaters storsatsning med Det Røde Rum. Her er to instruktører, en scenograf og en lysdesigner blevet hyret til at skabe det hotteste teaterensemble sammen med syv skuespillere de kommende år. Betingelsen er følelsesladet teater performet rent praktisk som repertoireteater, så alle forestillinger kan veksle frit på den gamle Portscene i Skuespilhuset i de næste to sæsoner.Timingen har vist sig perfekt. For netop nu har skue-spilchef Emmet Feigenberg kunnet score de unge og fremadstormende instruktører Rune David Grue og Elisa Kragerup sammen med lysdesigneren Jonas Bøgh og scenografen Palle Steen Christensen, der med sin typisk rå og upræten- tiøse scenografi nok skal friskrabe plads til følelserne.»I Det Røde Rum vil vi skabe et lidenskabernes teater«, står der øverst på ensemblets manifest. For det er passion, det handler om.UbændigeDer er nemlig noget ubændigt over Grue og Kragerup. Noget insisterende og krævende. Egentlig kunne det kaldes sitrende, hvis ikke at netop ordet sitrende var det ord, som de to kumpaner anvender, når de citerer følsomme anmeldere ...Grue og Kragerup befinder sig godt i den mørke del af teaterrepertoiret. Grue med overblikket og intellektet, Kragerup med sansen for ydmygelsen og erotikken. Grue har et forspring, for han har allerede nået at skabe forestillinger i stort format. Kragerup har til gengæld boltret sig i det intime teater, hvor alt performes med øjenkontakt til publikum.De er stærke tekstlæsere begge to. Tydeligvis begge af den type, der allerede har læst meget mere, end de fleste teaterfolk når at læse gennem et langt liv.De har udblik til Berlinerteatret og det nordiske teater, men også til musikdrama-tikken. Og de har røbet drømmen om teaterhistoriske nørderier gennem highlights fra Det Kgl. Teaters historie sådan à la Mikkel Arndt i rollen som salig Clara Pontoppidan i rollen som fru Levin i den legendariske opsætning afIndenfor Murene...Desuden har både den spinkle Grue og den pageskårne Kragerup en naturlig autoritet.Altså dén evne, der bliver altafgørende, når de skal få de otte performere helt ud over kanten og tilbage ind på scenen.KådeDeres spillere er unge og smukke med den 35-årige Maria Rossing som alderspræsident, som hun selv muntert bemærkede ved Det Røde Rums lancering. Rossing spiller sammen med Mikkel Arndt iDen unge Werthers lidelser, der har været det lyksalige lyspunkt ved Det Kgl. Teaters sæsonstart. Rossing har rollen som tilbedt skønhed, mens Arndt er hendes insisterende forlovede, og begge spiller fysisk drillende med en badeboldspillende kådhed, som man ellers ikke ser, hverken på Det Kgl. Teater eller andre steder. Deres instruktør var Elisa Kragerup, og det er formodentlig Werther-varemærket Leg &amp; Længsel, som hun vil overføre til Det Røde Rum.De andre spillere er også unge og kække: Thomas Hwan, der spiller en dukkeforkælet trædreng af værste nutidsskuffe iPinocchiopå Århus Teater. Johanne Louise Schmidt, der fik en Talent-Reumert sidste år for sin flabede forførerske over Lars Mikkelsen iLibertinerenpå Grønnegårds Teatret. Peter Plauborg, der er på morderisk håndlangerturné medRichard III. Og Rasmus Bjerg, der netop nu får latteren til at blafre som politikommissær iForbrydelse og Strafover for Helle Fagralid, der giver hjerterne håb som den renhjertede luder instrueret med en særlig naivitet af Grue, der strammer spændingen helt op mellem Fagralids kærlighed og Bjergs desillusion.Hvem der skal levere tekster? Det skal bl.a. Line Mørkeby, der henrykkede folk medLykkebjørnpå Grob i foråret - og Christian Lollike, der lige har taget livtag medRomeo og Juliepå Aarhus Teater. Derudover vil alle væsentlige skribenter fra Shakespeare til Brecht kunne dukke op i Det Røde Rum.Eneste krav er passion.
