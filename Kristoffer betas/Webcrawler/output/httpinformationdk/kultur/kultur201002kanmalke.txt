Hvor meget kan man malke en ko?
Hans Otto Jørgensen hævder, at kunststøtte er at sammenligne med landbrugsstøtte, mens andre hævder, at forfatternes indtægt er for ringe. Debatten om kunststøtte raser, efter at Lars Olsen i sidste uge hævdede, at støtten især går til parnasset
Hans Otto Jørgensen.

Hans Otto Jørgensen, forfatterDer er nogenlunde konsensus i kulturpolitikken i Danmark, og når det gælder kunststøtte, er der i udpræget grad konsensus. Bortset fra Dansk Folkeparti er alle partier i Folketinget enige om, at kunsten skal støttes.I den løbende diskussion om Statens Kunstfond og Kunstrådets dispositioner synes man ofte at se bort fra denne konsensus. Senest i Information har forfatteren og journalisten Lars Olsen givet udtryk for, at kunststøtten går til parnasset.Jeg vil i det følgende nøjes med at tale om litteratur, det er det, jeg ved noget om.I Bekendtgørelse om Statens Kunstfond hedder det i § 5: »Litteraturudvalget administrerer de fondsmidler, der er til rådighed til ydelser til skønlitterære og almen-kulturelle forfattere og oversættere og deres efterladte og til foranstaltninger, der sigter på at opretholde og fremme forfatteres produktion.«Det hedder udtrykkeligtat opretholde og fremme forfatteres produktion. Og det hedder det, fordi man godt ved, at et forfatterskab ikke udvikles over et år eller to, men som oftest er en aktivitet for livet. Det er derfor helt naturligt, at støtten går til parnasset, altså til dem, der har arbejdet med at skrive litteratur i årevis.Landbrugsstøtten gives heller ikke det ene år til A og det næste år til B. A og B får hvert år, fordi de hvert år skal producere. Man kan ikke sådan lige lukke en malke-besætning på 300 køer ned et år eller to og så starte igen. Ligesom man ikke kan lukke et forfatterskab ned og starte igen.Lars Olsen sigter ikke til Statens Kunstfond, men til Kunstrådet. I Bekendtgørelse af lov om litteratur kapitel 2, som specifikt handler om Litteraturrådet, hedder det i § 4: Kunstrådet yder inden for de fastsatte bevillings-rammer støtte til frembringelse og udbredelse af litte-ratur. Rådet kan herunder støtte forfatteres litterære projekter, udgivelser, uddannelse og formidling af litteratur.Der er altså tale om litteratur og litterære projekter, og det kan ikke forstås som andet end skønlitteratur og skønlitterære projekter.Lars Olsen fik ikke støtte fra Kunstrådet, men derimod fra 3F, og det er måske forskellen, for de forfattere, han identificerer som parnasset, blandt andet Pia Tafdrup og Henrik Norbrandt, havde næppe fået meget ud af at søge 3F, ja, de havde sikkert aldrig kunnet overveje det.Men hvad er det for noget med den indspisthed i det her miljø, som Lars Olsen tror at se. Lars Olsens bøger,Det delte DanmarkogDen nye uligheder vigtige, de taler om det virkelige liv, statisk rodfæstet ulighed. Og det kunne da også være interessant at se på, hvem der i tidens løb har fået del i Statens Kunstfonds midler. Hvor mange fra gårdmandsstanden, fra husmandsbrug, fra arbejderklasse- og middelklasse- og akademikerhjem.Jeg tror, man ville finde en meget lidt homogen gruppe af mennesker. Der er nok en del, som er blevet regnet for familiens sorte får. Der er nok også en del, der døde tidligt, før gennemsnittet. En hel masse, som kun slap igen-nem med skindet på næsen, for så store var pengene altså heller ikke i den branche.Men Lars Olsen: Jeg stiller gerne op og hjælper til med den undersøgelse af social mobilitet og social udsathed (de to dele følges gerne ad) i forfatterstanden og hos modtagerne af kunststøtte. Der er faktisk en hel del, som ingen videregående uddannelse har, og det er i den forbindelse betegnende, at Forfatterskolen ikke kræver studentereksamen eller HF hos eleverne. Det er nemlig ikke eksamenspapirerne, der tæller, når det gælder kunstnerisk talent.Personligt kendte jeg absolut ingen i det litterære miljø, da jeg debuterede som forfatter. Jeg var 35 år, uddannet landmand, men fik allerede efter min første bog Statens Kunstfonds treårige legat. Hvis der er et talent et eller andet sted, på Kalundborg-egnen eller i selve Thisted by, så er jeg sikker på, han eller hun ryger lige ind på lystavlen hos tremandsudvalget i mødelokalet på H.C. Andersens Boulevard.Og man ihjelslår jo ikke ham/hende senere, når han/hun er så god og bliver bedre og bedre, når der snart er, hvad vi forstår ved et forfatterskab og et livsværk. Men hvis der er for mange surmulende Lars Olsen'er, og hvis den politiske konsensus vender, risikerer man ikke kun at gøre tilværelsen usikker for kunstnerne, kun de få meget sælgende vil have til huslejen, man risikerer også at rykke tæppet væk under en smule demokratisk overskud, som Lars Olsen har fuldstændig ret i, mangler så mange andre steder.Danske skønlitterære  Forfattere, på bestyrelsens vegne Jan Thielke, formandFagbogsforfatteren Lars Olsen ved ikke, hvad han taler om, når han langer ud efter støtte til skønlitterære forfattere i DanmarkLars Olsen kritiserer i Information (den 4. februar) i skarpe vendinger den samlede danske kunststøtte, som han mener tilfalder en lille gruppe »på parnasset«. Efter et hurtigt blik ned over listerne med støttemodtagere har han nemlig noteret sig, at nogle skønlitterære forfattere har fået støtte gentagne gange, hvorimod han ikke selv i første forsøg fik støtte til den sociologisk baserede fagbogEliternes triumf, hvilket han havde troet var en »formsag«. Han foreslår på baggrund af denne erfaring og en spinkel research, at kriterierne for tildeling af støtte ikke længere skal være kvalitative, men være baseret på, at man ikke tidligere har modtaget støtte. Det primære formål skulle være at støtte nye forfattere.Det er tanker, som måske kan lyde besnærende, men som bunder i en meget virkelighedsfjern forestilling om de levevilkår, 'parnasset' og danske forfattere har. Danske skønlitterære Forfattere har gang på gang foreslået Kulturministeriet at få afdækket forfatteres levevilkår i en grundig undersøgelse. Det har der ingen interesse været for. Heller ikke i embedsværket. Sandsynligvis fordi det ville afdække, hvor få penge også højt estimerede og medieombejlede 'parnas'-forfattere typisk tjener. Vi anslår, at professionelle danske skønlitterære forfattere i gennemsnit tjener cirka 100.000 kr. fra litterær virksomhed om året (royalty, legater, oplæsning, biblioteksafgift, honorarer etcetera). Med professionelle forfattere mener vi forfattere, der kan leve af deres salg og/eller anerkendes af etablerede forlag/kritikere/legatudvalg.Derimod er der for få år siden lavet en nepotismeundersøgelse af den danske kunststøtte. Den nævner Lars Olsen ikke. Og det gjorde han måske klogt i, for den aflivede nemlig myterne om en lille kreds af venner, der giver til hinanden. Feltet af modtagere var bredt. Og selvfølgelig var der også forfattere, der havde fået adskillige eller ligefrem masser af gange - fra mange forskellige udvalg. I disse tilfælde tænker Lars Olsen straks indspisthed. Det strejfer tilsyneladende ikke Lars Olsen - der mener, at sociologiske kriterier skal herske også på det kunstneriske felt - at kvalitetskriterier kunne være en meget væsentlig grund.Det betyder selvfølgelig ikke, at støttesystemet er perfekt - det er det langtfra. Eller at fejl eller fejlbedømmelser ikke sker. Det sker for ethvert udvalg. Men den største fejl er, at Kunstrådets litteraturudvalg og Kunstfondens litterære tremandsudvalg har alt for få penge at uddele. Da Statens Kunstfond i sin tid blev etableret, indførte man de livsvarige ydelser til de mest fortjenstfulde kunstnere (heriblandt 73 forfattere). Som så ikke skulle søge de løse arbejdslegater. Men den livsvarige ydelse er gennem årtierne svundet ind fra godt en gennemsnitsløn til allerhøjst at svare til kontanthjælp.Nogle ganske få bestsellerforfattere har de seneste år haft indtægtsfremgang. Resten har oplevet, at indtægterne enten er stået i stampe eller direkte svundet ind. Leveomkostningerne er steget. Og forfattere og andre kunstneres afhængighed af legater og så videre er blevet markant større, mens bevillingerne forholdsmæssigt er blevet mindre.Lars Olsen, der har det som levevej at gøre opmærksom på skævheder i Velfærdsdanmark, burde måske se på skævhederne i, at forfatteren tjener 100.000 kr. årligt, mens bogopsætteren på et bibliotek tjener 200.000 kr. og bibliotekaren og forlagsredaktøren mindst 300.000 kr. på deres arbejde med litteratur årligt. Er det ikke snarere på tide at få forfatterne og 'parnasset' med - ikke op i de gyldne håndtryks liga, bare op på gennemsnitslæserens indtægtsniveau?Karsten Sand Iversen,  oversætterLars Olsen vil rejse en principiel debat om kunststøtte og bedyrer, at han ikke brokker sig, fordi han er blevet forbigået i sidste tildeling af arbejdslegater. Det principielle ville have stået stærkere, hvis Lars Olsen havde set, hvad han mener at have set, inden hans projekt - i lighed med mange andres - blev fundet ikke støtteværdigt eller ikke støttemuligt - fordi midlerne jo er begrænsede.Det principielle ville have taget sig kønnere ud, hvis ikke der straks var sat navne på de forfattere, der havde held med deres ansøgning; hvis ikke der straks skete en mistænkeliggørelse af såvel tildelende som modtagere, gående på, at en kreds af privilegerede tildeler i forvejen privilegerede 'venner' de evindelige skattekroner (ordet er skabt til at kickstarte fråden hos højrefløjen).Lyder Lars Olsens principielle anker ikke bekendte? Hvorved adskiller de sig fra den gængse rindalisme, herunder Ekstra Bladets usmagelige kampagner i en ikke alt for fjern fortid?Mads Øvlisen hilser en principdiskussion velkommen. Men er den til at etablere på det grundlag, Lars Olsen nu har skabt?
