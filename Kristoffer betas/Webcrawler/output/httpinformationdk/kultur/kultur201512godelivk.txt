Det gode liv - Kim Leine
Frygt opstår, fordi vi elsker noget så højt, at vi er bange for at miste det. Men vi må acceptere altings ret til at forandre sig, siger Kim Leine


&ndash; Hvad er det gode liv for dig?&raquo;For mig personligt er det, når jeg er i stand til at balancere arbejde med frihed, begær med moral, kreativitet med et borgerligt liv, isolation med et socialt liv, stilstand med bevægelse. I det hele taget synes jeg, det svære her i livet er at opnå den ideelle balance mellem tingene. Det er det samme i større sammenhænge: Balancen mellem ønsket om vækst og hensynet til planeten, vi lever på, mellem hensynet til individet og samfundet, tilgode&shy;seelsen af både den stærke, visionære ener og den svage, og til de danske værdier og de værdier, som andre kulturer repræsenterer.&laquo;&ndash; Hvilke barrierer er der, for at vi kan leve et godt liv?&raquo;Frygt er nok den største hindring. Frygt stammer fra noget positivt, f.eks. kærligheden til ens kultur. For når jeg elsker noget, frygter jeg selvfølgelig at miste det &ndash; måske så meget, at jeg klamrer mig til det. Dermed forvandler kærligheden sig til fjendtlighed over for det, jeg opfatter som et angreb på det elskede. Så opstiller jeg dogmer om, hvad dette elskede er, og især hvad det ikke er. Det kan være både min egen danskhed eller den kultur, andre har hertil som indvandrere. Begge sider besidder potentialet for frygt. I hælene på frygten kommer hadet, efter hadet dæmonisering fulgt af mere had, og så er spiralen i gang. Men hvis jeg virkelig elsker noget, bør jeg også respektere dets ret til at forandre sig og udvikle sig. Det gælder også den partner, jeg vælger at leve sammen med, mine børn, mine venner. Det, jeg elsker, står ikke stille, og det gør jeg heller ikke selv.&laquo;&nbsp; &nbsp;&ndash; Hvordan kan vi nærme os et godt liv i 2016?&raquo;Ved at forsøge at skabe balance i os selv, og derefter en balance mellem jeg&rsquo;et og de andre. Og ved at overvinde vores frygt for, at det, vi elsker, forandrer sig. For det har det altid gjort, og det vil det blive ved med at gøre.&laquo;
