Kan internettet fyre op under vores sexliv?
Fra teledildoer til interaktiv porno er den digitale tidsalder ved at forandre vores forhold til sex. Men kan man dyrke sex med en computer? Og vil man kunne begære den? Uanset om vi vil det eller ej, er en fager ny verden af teknologiske lystmuligheder ved at åbne sig
Lovepalz tilhører en ny generation af elektronisk netværksbaseret sex-legetøj

Da 35-årige Jane første gang koblede sig på den dating-hjemmeside, hun har brugt i omkring et år, var det &raquo;fuldkommen overvældende&laquo;, siger hun. &raquo;Jeg blev bestormet med henvendelser. Alle mulige mænd ville chatte med mig online. De var en broget flok. Nogle sendte nærfotos af deres penis. Helt ærligt, hvorfor? Okay, så du har en penis, tillykke med det!&laquo;Med tiden har Jane fundet ud af at navigere gennem den seksuelle spærreild. Omkring 20 dates er det blevet til, og for godt tre fjerdele af disse mænds vedkommende udviklede der sig et romantisk eller fysisk forhold af en slags.&raquo;Det blev rigtige miniforhold. Jeg har aldrig bare haft et one-night stand&laquo;.Onlinedating er ikke nyt, men med til historien hører, at Jane har været gift i syv år, og den onlinetjeneste, hun benytter sig af, Ashley Madison, er kun en af ​​et stigende antal, der henvender sig til mænd og kvinder, som opsøger de udenomsægteskabelige affærer. Efter at have følt sig dybt ulykkelig i et ægteskab med en mand, der &raquo;ikke udviser seksuel interesse for mig&laquo;, kom oplevelserne med Ashley Madison til at vende op og ned på hendes liv.&raquo;Jeg tager ikke længere antidepressiv medicin. Jeg lider ikke længere af søvnforstyrrelser. Mentalt og fysisk har alt ændret sig. Jeg kommer også bedre ud af det med min mand.&laquo;Ægteskabsbryder havde hun aldrig forestillet sig, hun skulle blive.&raquo;Min far var engang min mor utro, og jeg talte ikke med ham i årevis bagefter. Jeg syntes, det var noget af det mest umoralske, man kunne gøre. I dag ser jeg det fra en anden synsvinkel.&laquo;Ashley Madison er etableret af den 43-årige tidligere advokat Noel Biderman, der bærer sit selvopfundne tilnavn som Utroskabens Konge med stolthed. Hans virksomheds slogan lyder: &raquo;Livet er kort &ndash; hav en affære.&laquo; Som gift og far til to agter han dog ikke at følge sit eget råd, forsikrer han. Hans kone har det angiveligt ligesådan.&raquo;Det gik op for os, at internettet kan skabe en helt ny æra i den kvindelige utroskabs historie&laquo;, fortæller han. Hans site er organiseret som en damernes aften i et natdiskotek: Kvinder kan deltage gratis, mænd må betale for at lade sig registrere. I dette forår nåede tjenesten op på over 25 millioner medlemmer i 22 lande, deriblandt også Danmark.&raquo;Hvis du og jeg skulle kortlægge den kvindelige utroskabs historie, ville vi hurtigt kunne konstatere, at omgivelserne spiller den afgørende rolle. Hvornår begyndte kvinder at dyrke affærer i større stil? Da de kom ud på arbejdsmarkedet. Nu kunne de møde interessante mennesker. Nu fik de en økonomisk frihed, som betød, at de ikke behøvede at frygte konsekvenserne, hvis deres forhold skulle gå i opløsning. Nu har teknologien åbnet yderligere nye muligheder. Uanset om det drejer sig om en tidligere kæreste på Facebook, eller en fremtidig kæreste online, har vi i dag fået måder at få tilfredsstillet vores begær på, som ikke eksisterede før. Teknologien har påvirket vores tilgang til sex og intimitet på dramatisk vis.&laquo;Mere end tilfældig sexNår man taler med mennesker, der bruger disse sites, bliver det hurtigt klart, at der står mere på spil end pludseligt opståede chancer for gratis og tilfældig sex.&raquo;En del af de her forhold går ud på at give hinanden gode råd,&laquo; siger Jane. &raquo;Det er ligesom at være til parpsykolog, bortset fra at i næste øjeblik dyrker du sex. De fleste af de mænd, jeg har mødt, har været utrolig ensomme. En fyr &ndash; jeg tror, ​​vi sov sammen måske to gange på seks måneder. Men vi mødtes jævnligt for at spise sammen, tage drink, kysse i bilen. Han savnede virkelig at blive kysset.&laquo;Janes erfaring er ikke ualmindelig, siger Biderman:&raquo;Hvad vi har at gøre med her, er et intimitetstomrum, eller et passionstomrum, hvis du vil. Det er ikke bare sex, selv om sex også er en komponent. Det er også forståelse, fortrolighed, kammeratskab, opmærksomhed &ndash; alle disse ting, som folk kan føle, mangler i deres nuværende relationer. Jeg tror ikke på, at der er nogen, der går efter at have en mand og så seks elskere ved siden af. Jeg tror, ​​de på den ene side forsøger at få hold på deres faste forhold, men også føler et behov for en elsker ved siden af.&laquo;Ashley Madison og tilsvarende tjenester udgør dog kun et enkelt aspekt af den forandring af vores seksuelle adfærd, som den digitale tidsalder er i færd med at udløse. Mænd tænker på sex hvert 15. sekund, siges det. Skulle de glemme det, kan de nu blive mindet om det. En journalistkollega interviewede forfatteren Bret Easton Ellis på scenen, da der pludselig kom en karakteristisk bip-lyd fra Ellis&rsquo; lomme, som han kun kendte alt for godt.&raquo;Er du på Grindr (en datingtjeneste for homo- og biseksuelle,red.), mens jeg interviewer dig,&laquo; spurgte min kollega.Grindr (og dens heteroseksuelle modstykke Blendr, hvis navn ligeledes sidestiller sex med køkkenudstyr) har eksisteret længe. Bang With Friends sælger sig selv som en slags Facebook for bollevenner. Det samme har tjenesten, Tinder, der allerede virker så meget 2013.Virtuel redningKan vi undslippe de ubekvemme aspekter af moderne dating ved at tage skridtet videre ud i det rent virtuelle? Ikke sex med nogen, du kender, eller sex med nogen, du ikke kender &ndash; men sex med nogen, du aldrig vil lære at kende? Et websted ved navn Red Light Center har tæt på to millioner brugere. Det er en massiv multiplayer online-virkelighed (en såkaldt MMO) i lighed med Second Life eller World of Warcraft, bare med rockstjernefrisurer og 1990&rsquo;er Vegas-vibrationer. Ved første øjekast kan det virke primitivt, men det fungerer tilsyneladende for de mennesker, der har valgt at være del af onlinetilstedeværelsen her.Red Light Center tilbyder først en såkaldt Freemium-model: Man kan vandre gratis rundt, chatte med andre brugere eller danse i natklubben (det kan ikke anbefales). Men hvis man vil lægge an på nogen og slå gækken løs, skal man betale for et VIP-medlemskab.Stedet har også sin egen interne økonomi med sin egen valuta, Ray, som har en i forhold til den virkelige verden såre stabil vekselkurs. Både virkelige og virtuelle varer og tjenesteydelser udbydes til salg. Her findes også Camgirl Alley, hvor man kan styre sin avatar i sessioner af interaktiv pornografi. Og hvis man ikke kan overtale en anden spiller til at sove med sig, er der måske andre, der vil betale rays for at dyrke sex med ens avatar.&raquo;Vi har professionelle piger på arbejde her, og nogle af dem tjener ret godt&laquo;, siger Brian Shuster, administrerende direktør for Red Light Centers moderselskab Utherverse. &raquo;Selv hvis folk kun uploader to eller tre dollar til en omgang virtuel sex, kan det hurtigt løbe op.&laquo;De &rsquo;professionelle piger&rsquo; betaler husleje til Utherverse for at få adgang til en plads i det virtuelle bordel.Sitet er også vært for omkring 100 virtuelle bryllupper om måneden. &raquo;Der er giftefogeder, bryllupsarrangører, DJ&rsquo;s, afterparties og så videre,&laquo; siger Shuster. &raquo;Det hele foregår via tredjeparts-iværksættere. Vi har folk, der tjener 60.000-70.000 dollars om året på at lave brudekjoledesign, stå for DJ-tjenester eller tilrettelæggelse af bryllupsfesten online.&laquo;Som i den virkelige verden, må man i reglen vide, hvordan man skal henvende sig. De første chat-replikker kan være altafgørende. &raquo;Hvis en ny bruger dukker op og bare siger: &rsquo;Jeg vil have sex&rsquo;, vil vores samfund sørge for at forklare denne bruger, at den adfærd ikke er passende her. Vi har vores eget sæt af normer og sociale skikke, og overholder du dem ikke, må du regne med at blive ignoreret&laquo;.Spørgsmålet er imidlertid, om disse teknologiske innovationer for alvor skaber noget autentisk nyt. Eller om de blot sætter eksisterende impulser fri til at blomstre op. Den sondring er måske ikke helt så klar, som den kan lyde. Tag nu utroskab. At have en partner, der finder tilfredsstillelse i at kigge på pornografi, vil nok kun de færreste mennesker se som utroskab. Men hvor trækker vi grænsen, når vi taler interaktiv pornografi? Er telefonsex med en anden person utroskab? Og hvis et virtuelt sexspil som f.eks. Thrixxx 3D Sex Villa, hvor din avatar dyrker sex med en robot, ikke er noget problem, gør det samme sig så også gældende for Red Light Center, hvor din avatar dyrker sex med en anden avatar kontrolleret af et andet menneske?Lovepalz tilhører en ny generation af elektronisk netværksbaseret sex-legetøjCybersex med et andet menneske, der kan give dig orgasme via fjernbetjening er desuden lige om hjørnet. Vil det være utroskab? Remotesex-teknologier også kaldet Teledildonics er, skønt endnu kun på primitivt stade, allerede taget i brug. Med navne som Mojowijo, Lovepalz og RealTouch spænder disse anordninger fra elektriske feedback-vibratorer, som du kan slutte til din Nintendo, til selvsmørende kunstige vaginaer, der &ndash; synkroniseret med modsvarende enheder i den anden ende af verden &ndash; kan gnubbe og masturbere enhver penis, der er modig nok til at iføre sig dem, til et klimaks.&raquo;Vi står virkelig på tærsklen til at kunne dyrke virtuel sex, der er fandens tæt på den kødelige virkelige ting,&laquo; siger Indiana University-forskeren Bryant Paul. Og hvis nogen ved sådan noget, er det ham. Professor Paul underviser i telekommunikationsvidenskab, men hans speciale er sex, nye medier og ny teknologi.&raquo;Til fester bliver jeg ofte præsenteret som &rsquo;Porno-professoren&rsquo;,&laquo; griner han. &raquo;Alle vil tale med mig. Men i sidste ende er mit forskningsfelt noget, der går tilbage til menneskeartens begyndelse, ja til endnu tidligere. Det kan godt være, at vi bruger medier og ny teknologi, men det, vi gør, er noget, vi altid har gjort &ndash; vi leder efter partnere, søger forhold. Det spændende nye er koblingen. Vi er stenalderhjerner i informationsalderen. Mediesex er som fastfood for stenalderhjernen.&laquo;&raquo;Hvis du ser på den moderne interaktiv sex-teknologi, er der tre forudsætninger, der driver værket. Det skal være billigt, det skal være tilgængeligt, og det skal være anonymt. Men derudover kommer nu også en række udvidede muligheder. Man kan få større lyst, mere vibration, mere kraft på. En person, der har en fem tommers penis, kan betjene sig af en 10 tommers teledildonisk enhed og opleve, hvad det gør ved den modtagende part, når han betjener den. Så her står vi over for et meget vigtigt aspekt. Kan vi forbedre den slags sex, som mennesker dyrker? Det virkelig gode spørgsmål er, om teknologien potentielt vil kunne levere lyst og orgasmer, der ligefrem er bedre end den ægte vare. Hvis ja, vil det få reelle konsekvenser for, hvad folk forventer.&laquo;LystudvidelseStore ressourcer og knowhow er investeret i disse lystudvidelser. &raquo;De store kondomselskaber søger alle at komme ind på vibrationsmarkedet,&laquo; siger Paulus.&raquo;De forsøger at finde ud af frekvenserne for den optimale seksuelle respons. Jeg kan ikke gå i detaljer her (Paulus arbejder også som faglig konsulent hos selskabet Trojan med sådanne eksperimenter,red.) Men jo, der er frekvenser, som er mere lystfyldte end andre, og det handler ikke kun om frekvenser. Det handler også om kraftamplitude, og om vibratorens størrelse og vægt.&laquo;&raquo;Det, som er virkelig cool, er, at vi nu er vedat finde ud af alle disse ting. Og selskaber arbejder samtidig på at finde den perfekte erstatning for hud. De har simpelt hen sat forskerne til at opfinde og perfektionere kunstige kønsorganer. Vi er i dag nået frem til det punkt, hvor videnskaben om seksuel nydelse &ndash; syntetisk seksuel nydelse &ndash; virkelig er begyndt at komme i omdrejninger&laquo;.En dag vil vi måske ikke bare have sex via teknologi, men med selve teknologien. Det forudser David Levy, forfatter til bogenLove and Sex With Robots. Effektivt fungerende robotter &ndash; groft sagt sexbotter med tilstrækkelig kunstig intelligens til at have tjek på pudesnak og en smøg bagefter &ndash; vil ifølge Levy kunne komme på markedet inden for de næste 30 eller 40 år. Levy anser det dog for usandsynligt, at sex med robotter vil erstatte virkelig sex: &raquo;Simuleringer af en ting er sjældent helt så god som tingen selv. Jeg tror primært, at sexbotter vil være en fordel for dem, der har svært ved at skabe tilfredsstillende seksuelle relationer til andre mennesker,&laquo; siger han.&raquo;For at nå frem til det stadie, hvor nogle mennesker vil benytte sig af sådanne sexbotter som deres primære sexpartner eller måske eneste sexpartner, vil der gå længere tid. Men efterhånden som flere og flere mennesker gør det, vil stigmatiseringen ved at gøre det blive reduceret. Til en vis grad på samme måde som den stigmatisering, der engang var knyttet til at være homoseksuel. Indtil vi nåede frem til en epoke, hvor de fleste mennesker i samfundet betragter homoseksualitet som en helt naturlig form for seksualitet, var stigmatiseringen jo enorm.&laquo;Vil disse robotter kunne ændre på vores seksuelle adfærd?&raquo;Jeg tror, at sexbotter, der er programmeret med mængder af teknik, vil kunne blive i stand til at fungere som lærere for dem, der vil og har brug for at lære. Og at de vil kunne hjælpe med at helbrede en masse psykoseksuelle problemer, såsom præstationsangst.&laquo;Jeg spørger Levy, en gift mand, hvad hans kone ville sige til det, hvis nogen opfandt en sexrobot, og han &ndash; ud af akademisk interesse &ndash; ville dyrke sex med den. &raquo;Jeg tror ikke, hun ville have noget problem med det fra et utroskabssynspunkt,&laquo; siger han. &raquo;Jeg tror ikke, ​​hun ville synes, at det var helt skørt.&laquo;&copy; The Guardian og Information. Oversat af Niels Ivar Larsen.
