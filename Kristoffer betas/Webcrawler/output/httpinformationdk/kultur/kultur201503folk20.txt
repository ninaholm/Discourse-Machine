FOLK



 Martyrer
Dagens navn er Perpetua, opkaldt efter en ung nybagt mor, der i 202 blev revet ihjel af vilde dyr i Karthago, fordi hun nægtede at afsværge sin kristne tro. Hun blev en af oldkirkens mest kendte martyrer. Historien gentager sig, må FOLK konstatere.
Kvinder
Søndag er det kvindernes internationale kampdag, og i år er det også 100-året for kvinders valgret. Det fejrer statsministeren med en frokost på Marienborg for nuværende og tidligere kvindelige ministre. Det skal nok blive hyggeligt.
Paulie fra Liverpool
Paul McCartney skal spille ved dettes års Roskilde Festival. Et ’kæmpestort scoop’, siger Berlingskes musikredaktør, Michael Charles Gaunt, til DR om eksbeatlen, der fylder 73 år til sommer, men stadig er en ’vital performer’.
Gamle kæmper
Bookningen af McCartney er samtidig en del af en ’ny Roskilde-tendens’, forstår man, og ligger i forlængelse af Stevie Wonders og Springsteens optrædender. FOLK håber, at Sir Maccas koncert bliver mere ’vital’ end førstnævntes sidste år …

