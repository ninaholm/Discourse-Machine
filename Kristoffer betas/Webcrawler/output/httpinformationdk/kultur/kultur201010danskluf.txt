Dansk lufthavnsroman
Anders Rønnow Klarlund og Jacob Weinrich er som henholdsvis instruktør og uddannet manuskriptforfatter begge rundet af dansk film, og det fornægter sig ikke i deres første romansamarbejde Den sidste gode mand skrevet under pseudonymet A...


Anders Rønnow Klarlund og Jacob Weinrich er som henholdsvis instruktør og uddannet manuskriptforfatter begge rundet af dansk film, og det fornægter sig ikke i deres første romansamarbejdeDen sidste gode mandskrevet under pseudonymet A.J. Kazinski. Handlingen - der følger en dansk politibetjents forsøg på et finde en god og retfærdig dansker, der nok bliver den næste i rækken af gode og retfærdige mænd, som en seriemorder dræber rundt om i verden - er båret af små kapitler af filmisk snit hver især krydret med solide stemningsbeskrivelser og afsluttet med en effektiv cliffhanger. Den enkle sprogtone sænker ikke tempoet, men det truer de mange politisk ladede kommentarer undervejs med. Vi har eksempel forstået, hvor galt det står til for de fixe-hus-løse københavnske junkier, uden at en af dem behøver råbe: »Hvor fanden skal vi gå hen, når vi skal fixe?«. Det er ikke engang et spørgsmål omshow it, don't tell it, for makkerparret viser faktisk hele vejen igennem, hvor galt det står til med alt fra eksperimentet Christiania over Obamas mission til den vestlige verdens generelle forfald. Dette til trods er første udspil (for jeg håber på flere) fra Kazinskis hånd slet ikke noget dårligt bud på en anstændig thriller af den slags, der sælges mange af i lufthavnen.Den sidste gode mand. A.J. Kazinski. Politikens Forlag.
