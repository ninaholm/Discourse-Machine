Henning Larsen Architects vinder prestigefyldt arkitektpris
Danske arkitekter får en af verdens mest prestigefyldte arkitektpriser – Mies van der Rohe-prisen
Foto: Björn Erlingur Flóki Björnsson

En af verdens mest prestigefyldte arkitektpriser, Mies van der Rohe-prisen, blev mandag overrakt til danske arkitekter fra Henning Larsen Architects.De vinder prisen for deres opførelse af koncerthuset Harpa i Island.Harpa ligger i Reykjavik og åbnede i august 2011. Det 28.000 kvadratmeter store koncerthus rummer fire musik- og konferencesale.&raquo;Harpa har indfanget den islandske mytologi, som bevidst har arbejdet for at skabe en mangfoldig, kulturel bygning midt under den igangværende økonomiske krise,&laquo; siger juryens formand, Wiel Arets.Bygningens design er udviklet af Henning Larsen Architects i samarbejde med den dansk-islandske kunstner Olafur Eliasson og de lokale islandske arkitektfirmaer Batteriid Arkitekter og Artec Acoustic Consultants.Henning Larsen Architects er stolte over at modtage prisen. Især set i lyset af at de som de første danskere modtager prisen.&raquo;Harpa havde fra starten store arkitektoniske og kunstneriske ambitioner. Det skulle være noget unikt, og islændingene havde modet til at holde fast i kvaliteterne. Harpa er et løfte for fremtiden.&laquo;Det siger Mette Kynne Frandsen, administrerende direktør for Henning Larsen Architects.Lys og transparens er nøgleelementer i byggeriet. Sydfacaden består blandt andet af mere end 1000 tolv-sindede moduler af glas og stål.Mies van der Rohe-prisen uddeles af Mies van der Rohe-stiftelsen og EU-Kommisionen, og blev uddelt første gang i 1987.Prisen uddeles hvert andet år. I alt blev 335 værker fra 37 europæiske lande indstillet til prisen i 2013.Den officielle prisoverrækkelse finder sted den 7. juni i Mies van der Rohe-pavillonen i Barcelona, Spanien.
