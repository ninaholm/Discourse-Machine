Utroligt Bush blev præsident



 På London Film Festival, der begynder i næste uge, er der verdenspremiere på W, Oliver Stones film om præsident Bush. I den anledning har Times of London talt med Josh Brolin, som spiller titelrollen. "Hvorfor mig? Hvorfor skulle jeg have lyst til at lave denne film? Hvorfor skulle jeg have lyst til at gøre det mod min karriere?" var nogle af de spørgsmål, Brolin stillede sig selv, da Stone bad ham spille Bush. Men så læste den amerikanske skuespiller manuskriptet, der slet ikke var så partisk eller fordømmende, som han havde regnet med. "Og så vidste jeg, at jeg havde taget fejl af filmen. Det er en historie om en fyr, som meget, meget længe ikke havde noget mål med sit liv. Han afprøvede alle disse roller, og så blev han USA's præsident! Hvilket er utroligt."

