Folk



 
	Løkke 1

	’Var det fedt at flyve på first class?’ spørger en journalist til pressemødet om Lars Løkkes rejseudgifter i forbindelse med GGGI. ’Du kan sikkert selv finde ud af det, hvis du lover et flyselskab at skrive en reportage om det,’ svarer Løkke.

	Løkke 2

	Det kan godt være, at Lars Løkke Rasmussen ikke lige fik betalt sin datters 27.000 kroners billet til Rio selv, men under gårsdagens pressemøde fortalte han, at han under et besøg i New York selv betalte for en pose M&M’s og en flaske vand. Flot.

	Løkke 3

	Oppositionslederen beklagede sine dyre rejser et utal af gange. Alligevel var han stolt over sit arbejde for GGGI: ’Det er livgivende at vide, at jeg har gjort en forskel.’ Denne gang kunne forskellen nok godt have være undværet.

	Løkke 4

	Den forfejlede håndtering af COP15 kom Venstre-lederen også ind på. Ifølge ham er GGGI’s projekter miljøets redning, fordi globale aftaler ikke er mulige. ’Jeg ved, hvad jeg taler om,’ sagde Løkke. True that! Måske manden bare skulle flyve sin vej?

