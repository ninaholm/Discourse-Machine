Bognyt



Slut med Tintin i MellemøstenI sommer rasede debatten om tegneseriealbummet Tintin i Congo fra 1930, der fra afrikansk side blev opfattet som stærkt racistisk. Debatten fik bl.a. den konsekvens, at boghandlerkæden Borders efter pres fra den engelske racismekommission fjernede Tintin i Congo fra deres børneafdeling.Indtil videre har der ikke været problemer med Tintins popularitet i Mellemøsten, hvor fire af tegneserierne foregår. Men nu har det egyptiske forlag, der har haft rettighederne til at udgive Tintin på arabisk de seneste 30 år, Dar al-Mareef, opsagt sin aftale med Tintins belgiske forlag Casterman, skriver Jyllands-Posten. Dar al-Mareef vil ikke kommentere, hvorfor de opgiver at udgive Tintin, der sælger godt i arabisktalende lande. Zeina Badran, der er indehaver af den største franske boghandel i Cairo, udtaler til Middle East Online, at hun mener, der er tale om censur fra de egyptiske myndigheders side. Men ingen officiel forklaring er blevet givet, og det vides derfor ikke, om det er overvejelser omkring racistisk indhold, der også her ligger til grund for bandlysningen."Det er højst beklageligt, at Tintin ikke er at finde i den arabiske verden, når man tænker på, at Tintin er oversat til 80 sprog verden over," siger marketingschef for Casterman Willy Fadeur til telegrambureauet AFP. eeDen iranske digter Jaleh Esfahani er dødJaleh Mohajer-Esfahani er ifølge The Guardian måske den sidste overlevende fra den gruppe kunstnere, der med en kongres for iranske poeter og forfattere i 1946 startede den modernistiske bevægelse i Iran. Mohajer-Esfahani og hendes mand levede i landflygtighed fra 1948-54 i Aserbajdsjan og flyttede derfra til Moskva, hvor hun fik sin doktorgrad i persisk sprog og litteratur.Rodløsheden og sorgen over at være væk fra hjemlandet er et gennemgående tema i hendes digte. Især digtsamlingerne Life-giving River ('Livgivende flod') fra 1965 og Image of the World ('Billede af verden') fra 1980 udtrykker nostalgi og håb i forhold til Iran. Desuden bar det meste af Mohajer-Esfahanis arbejde præg af hendes socialistiske idealer. Den iranske revolution i 1979 gav nyt håb til familien, som vendte hjem til Iran, hvor Mojaher-Esfahani udgav en digtsamling med titlen If I Had a Thousand Pens ('Hvis jeg havde tusind penne'). Denne digtsamling blev den eneste, hun nåede at udgive i sit hjemland, før Tudeh-partiet, hun var medlem af, endnu en gang blev erklæret ulovligt, denne gang af den islamiske stat. Mohajer-Esfahani og familien emigrerede igen, denne gang til London, hvor hun boede resten af sit liv. Jaleh Mohajer-Esfahani blev 86 år gammel. eeNy litteraturkongres i StockholmOver 1.000 bogfolk, forfattere og oversættere vil være at finde på den internationale forfatterkongres Waltic, der åbner den 29. juni 2008 og varer i fire dage, skriver Svenska Dagbladet. Det er Sveriges Forfatterforbund, der har arrangeret Waltic, der står for Writers and Literary Translators International Congress."Litteraturen og kulturen bliver stadig mere globaliseret. Vi har i arbejdet med vores internationale kontakter, mærket et behov for sådan et forum. Vi har brug for en global samling," udtaler Forfatterforbundets ordfører, Mats Söderlund.Kongressens tre hovedtemaer bliver interkulturel dialog, digitalisering og læse- og skrivefærdigheder, og der vil være både lukkede brancheseminarer og åbne og offentlige arrangementer, lover kommunikationsdirektør Helena Öberg. På den internationale front deltager bl.a. den amerikanske digter Charles Bernstein, litteraturprofessor Gayatri Spivak, mozambiquanske Mia Couto og britiske Philip Pullman. De svenske forfattere og deltagere Björn Ulvaeus, Jan Guillou og Henning Mankell har desuden startet en indsamling, der skal sikre, at også forfattere fra fattigere lande kan deltage i kongressen. Ideen er, at kongressen næste år skal finde sted et nyt sted i verden."Vi må fange de ideer, der kommer under kongressen," slutter Mats Söderlund. ee
