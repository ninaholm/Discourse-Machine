Folk



 
	Militære herskere

	Det hed sig i sin tid om Prøjsen: ’Det er ikke et land, der har en hær. Det er en hær, der har et land.’ Nogenlunde det samme kan nu om stunder siges om Egypten. Siden et officerskup i 1952 afsatte Kong Farouk, har hæren reelt ejet landet.

	Militære præsidenter

	Egyptens første præsident, Muhammad Naguib var generalmajor. Naguib blev i 1954 presset ud af oberst Gamal Abdel Nasser. Nasser blev ved sin (naturlige) død i 1970 afløst af Anwar Sadat, der var uddannet ved Egyptens militærakademi.

	Driftige officerer

	Den egyptiske hær sidder på et sted mellem 25-40 procent af den egyptiske økonomi. Hæren sælger bl.a. kunstgødning, kyllinger, sportsudstyr, cement, pasta, biler, helbredsomsorg, fast ejendom, børnehavepladser, benzin og mineralvand.

	Feltherrer

	Siden Egyptens selvstændighed har landets væbnede styrker ført fire ’rigtige’ krige: I 1948, 1956, 1967 og 1973. Alle gange mod Israel, i 1956 også mod Storbritannien og Frankrig. I ingen af krigene lykkedes det den egyptiske hær at brillere.

