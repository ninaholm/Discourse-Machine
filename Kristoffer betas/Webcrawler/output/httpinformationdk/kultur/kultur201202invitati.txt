Invitation til høring om omstridt aftale
Information arrangerer nu sammen med DR P1/Harddisken en åben høring om ACTA og indhenter høringssvar for at få belyst konsekvenserne af den omstridte aftale


Sjældent har debatten om internettet været så ophidset som i kølvandet på underskrivelsen af handelsaftalen ACTA. Der er dem, der mener, at ACTA vil undergrave det frie og åbne internet, og dem, der mener, at det er strengt nødvendigt at regulere internettet. Men en ting er de fleste enige om: ACTA er blevet til i en uskøn og lukket proces og kom først for alvor til offentlighedens kendskab, da et notat fra forhandlinger for to år siden dukkede på Wikileaks.Forløbet har givet anledning til en ophedet, men ikke altid lige præcis debat. Begge sider maler med den bredest mulige pensel — modstanderne forestiller sig en orwellsk fremtid, og tilhængerne afviser, at aftalen overhovedet har konsekvenser for andre end de allermest skruppelløse forbrydere.Regeringen har således igen og igen argumenteret for, at aftalen ingen konsekvenser har for dansk lovgivning — det handler ifølge handelsminister Pia Olsen-Dyhr (SF) ene og alene om håndhævelsen af de eksisterende regler. Og da der ikke skal ændres på dansk lovgivning, bliver der ikke indhentet høringssvar fra berørte organisationer. Det er ærgerligt — ikke mindst når debatten ifølge ministeren lider under misforståelser og myter.Aktivitet savnesBeslutningsgange om handelsaftaler er ikke just åbne. Således er også ACTA blevet til blandt embedsmænd og diplomater — aftalen er et japansk-amerikansk initiativ, som EU-Kommissionen har støttet. Men det har været svært at finde danske politikere, der aktivt har støttet forslagets tilblivelse.I Folketinget er det mest aktive, der er sket, at Europaudvalget er blevet orienteret uden at have gjort anskrig. Pia Olsen Dyhr har nu som handelsminister fået det tunge lod at forsvare aftalen, hvilket hun gør ved at parafrasere kommissionens talepapir10 myter om ACTA.Hvis konsekvenserne af ACTA er blot halvt så dramatiske som modstanderne hævder, kunne man ønske sig et mere engageret forsvar.Et uoplyst grundlagInformation vil gerne hjælpe Pia Olsen-Dyhr ud af den kattepine, hun er havnet i. For ingen kan have interesse i at de danske politikere skal ratificere en aftale på et uoplyst grundlag — og da slet ikke de stakkels europaparlamentarikere, der for tiden kimes ned af vrede aktivister. Europaparlamentet skal stemme om ACTA til juni.Derfor arrangerer Information sammen med radioprogrammet Harddisken en høring om ACTA og beder organisationer og foreninger med indsigt og interesse i emnet om at formulere et høringssvar.Vi har allerede inviteret en række organisationer, som gerne vil bidrage. Det drejer sig blandt andet om Rettighedsalliancen, Dansk IT-politisk Forening, DI, Prosa, Bitbureauet, DONA og Telekomindustrien i DanmarkSelv om diskussionen om ACTA først og fremmest har drejet sig om konsekvenserne for internettet, handler aftalen i lige så høj grad om beskyttelse fysiske vare. Det vil vi også gerne have belyst. Når tilhængerne af ACTA hævder at aftalen eksempelvis kan sætte en stoppe for ulovlig kopimedicin, betyder det så i praksis at afrikanere afskæres for livsnødvendig medicin? Vi har blandet andet bedt Medicins Sans Frontiers og Afrika Kontakt om at formulere et høringssvar.Følg forløbet og deltag på vores journal om ACTA:information.dk/acta
