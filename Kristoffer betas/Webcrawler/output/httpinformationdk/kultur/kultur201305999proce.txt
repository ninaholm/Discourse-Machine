’Jeg har 99,9 procent i anerkendelse’
I 6.b på Damagerskolen i Greve følger eleverne hinandens og idolernes billeder på Instagram mange gange i timen, og de samler på følgere, som man tidligere samlede på hønseringe eller glansbilleder
I 6. b. på Damagerskolen i Greve er Oliver Blåmand (yderst til højre), Sara Nielsen (nr. 2 fra højre) og alle deres klassekammerater flittige brugere af Instagram.

Skal vi gi’ dig et ’shout out’?« spørger 13-årige Sara Nielsen (@sara_nielsen_), da jeg afbryder6. b’s dansktime på Damagerskolen i Greve for at snakke om det vildt voksende sociale billeddelingsprogram til smartphones, Instagram. Jeg ved ikke, hvad et ’shout out’ er.»Det er, når vi booster dig ved at tage etscreen shotaf din profil og så tagge dig en masse gange, så andre følger dig,« forklarer eleverne i munden på hinanden. Så kigger de med store øjne på klasselærer Nina Engelbrecht ved tavlen. Hun nikker godkendende. Og så trækker de mobilerne op af lommen og taster løs. Min Instagram-profil hedder @danishpunani. Læreren skriver navnet op på tavlen. »danish« og »punani«. Og vips vaps har jeg fået 16 nye følgere plus en massebuzzblandt 12-13-årige fra Greve og deres virtuelle venner.På Instagram kan man høste anerkendelse ved at blive fulgt af andre og ved, som på facebook, at få likes på de billeder, man lægger op til deling. Nogle har lukkede profiler og deler kun fotos med familie og venner. Andre har åbne profiler, der gør, at også fremmede kan følge én og søge på ens fotografier via de emneindikerendehashtags. Især blandt den yngre generation giver mange følgere meget prestige. Således er Instagram både et medie til at holde styr på hinandens gøren og laden, men også en ret kompleks form for anerkendelsesspil.»Det er lidt populært at have mangefollowers. Det er sjovere at snakke om Instagram, når man selv har mange følgere. Ovre i klubben er der nogen, der har 3.000 og 4.000,« fortæller Oliver Blåmand (@blaamand). Selv har han konkurreret med et par drenge i klassen om at få flest følgere. Og mens et par af dem ikke orker det, eller først nu er kommet på »for at være med,« så har de fleste i 6. klasse haft Instagram på deres smartphones i nogen tid.Færre har Facebook, fordi man her skal være 13 år for at oprette en profil.Følg mig tilbageBag Instagrams simple form – man kan følge andre, og de kan så vælge, om de vil følge én tilbage – skjuler sig et komplekst net af sociale spilleregler, strategier og finter. Man kan lave quizzer og vinde og uddele shout outs. Og et klassisk trick, fortæller børnene, er at skrive »follow me, I follow back« – en slags gentleman-aftale om gensidig anerkendelse. Alligevel kan det ske, at en, man følger, stopper med at følge tilbage. Det er nemlig mest prestigefuldt ikke at følge så mange.For at undgå dét har flere af eleverne en særlig ekstra-app, »Følgere«, der holder statistik over ens Instagram-bedrifter. Sisse Nicoline Saabye (@Nicoline_Saabye) viser mig den lange liste over dem, der er stoppet med at følge hendes profil. Det går hende ikke på, siger hun. Det er ikke på den måde personligt. Og hun gør det samme med andre. Til gengæld kan hun glæde sig over de seneste dages statistik, der viser et stort, beroligende »nul« under antal tabte følgere. Og under »følgere vundet i dag« står der tre. Hun var vundet 111 følgere de seneste tre måneder.Oliver Blåmand viser sin statistik, der er den mest imponerende i klassen. Han har i alt fået 4.437likes– i gennemsnit 30 pr. billede.»I anerkendelsesværdi har jeg 99,9,« siger han.– Hvad betyder det?»Hvor kendt man er blevet og sådan lidt …«– Hvordan regner app’en det ud?»Det ved jeg ikke rigtig … nok i forhold til alle andre.«Instagram-stjernerPå et tidspunkt var Instagram-stjernen fra Vejle, Benjamin Lasnier, i shoppingcenteret Waves i Hundige. Oliver Blåmand så det på Instagram og skyndte sig derhen for at få taget billede med ham. Det gav mange nye følgere.Og han fik 300 følgere, da han vandt etshout outfra Justin Bieber-fanklubben i Danmark.Instagram-stjernerne hænger ud sammen og tager på Strøget i København for at blive set. Så kan deres fans pile efter dem og få taget billeder med dem.Sisse Nicoline Saabye på 13 jagter ogsåfollowersoglikes: »Det er jo sådan cirka det, Instagram handler om.«Selv husker hun sit første like: »Jeg smed et billede op af en kæde, jeg havde, det så faktisk vildt godt ud, og så kom der etlikepå det. Det var meget sjovt. Mit første ukendte like var af ham der rapperen Toke Lars Bjarke [13-årig rapper og skuespiller med 183.000 følgere,red.], og siden da har han liket mine billeder. Det har ikke kæmpe betydning for mig som i: ’Årh, du gør lige min dag bedre’ – det er mere sådan: Det var da meget fedt, at du likede mit billede, det havde jeg ikke lige regnet med.«»Hvis der er en, der liker alle ens billeder, så har man nærmest en fan,« siger Stefan Miki Sekunic (@stefan_swagg), der måske gerne vil være model.– Er I så også fans af dem, I liker?»Det er man jo ikke, kun hvis man spammer dem, men så gør man det måske også bare for sjov. Eller fordi man keder sig.«Sara Nielsen (@sara_nielsen_) bruger Instagram, fordi hun elsker at følge med i, hvad venner og kendte laver. Det er sjovere at se billeder end at læse, hvad folk skriver.»Før var jeg på Facebook, men nu er jeg blevet afhængig af Instagram. Jeg tjekker det 24-7. Jeg kan ikke leve uden. Hvis jeg er på ferie, skal jeg simpelthen have internet, for jeg kan ikke klare ikke at kunne se, hvad andre laver. Så tænker jeg, at nu er jeg ude af deres liv, og det er rigtig irriterende. Jeg tjekker min telefon hvert minut, næsten. Hele tiden,« siger hun. Det samme gør Stefan Miki Sekunic: »Og når man sover, så vågner man om natten og tjekker mobilen og kan se, at alle bare har liket og skrevet og postet noget,« siger han. Når det bliver morgen, tager han sin mobil op foran ansigtet, før han lukker det ene øje op og tjekker nattens aktiviteter på mobilen. Det samme gør Sofie Olsen (@soffi_nelander): »Når jeg børster tænder, så tjekker jeg, og når jeg spiser morgenmad, tjekker jeg, og når jeg er kommet hen i skolen, tjekker jeg, og inde i klassen tjekker jeg den også,« siger hun. »Jeg sidder som regel og hører efter, men jeg sidder bare med min mobil imens eller sidder og hører musik. Jeg hører det ikke særligt høj. Det er okay. Tror jeg da.«Bedst at se godt udJeg viser Oliver Blåmand, Mikail Cengiz og Sara Nielsen en profil af en ikke særlig gammel fyr, som jeg er begyndt at følge på Instagram. Han ser altid lidt mut ud på sine sort-hvide billeder. Han sidder altid alene på sit værelse. De synes, at han virker lidt selvoptaget, fordi han udelukkende tager billeder af sig selv og tagerscreen shots, hvor han viser, at han har fået flere følgere. Selv ville de ikke gide følge ham. Oliver Blåmand kan se på hansfollower-tal, at han sandsynligvis kommer til at stoppe med at følge tilbage. Sara synes, at han tager sine billeder for tæt på ansigtet: »Nu går man jo nogen gange lidt op i udseende, så kan man jo godt lide at se nogle pæne drenge.«– Er det sværere at få følgere, hvis man ikke er smuk?»Det er det nok, men så kan man tage billeder af noget interessant. Jeg er lige begyndt at følge to, hvor den ene tager billeder af caps, og den anden tager billeder af blomster og vejret. Det, synes jeg, er okay fedt,« siger Sara Nielsen. »Jeg kan også lide mærkelige og sjove billeder.«– Er det kun drengene, der gør sig til på Instagram?»Det skifter lidt. Lige for tiden er det meget drengene, der er lækre, og så bliver det pigerne snart, og sådan skifter det. Der er også mange, der siger, at enten er man til blondiner eller brunetter, og lige nu er det mest blondiner lige som Justin Bieber og Benjamin Lasnier, som folk er vilde med. Det er også derfor, at Oliver er kendt,« siger hun.Mikail Cengiz, der battler med Oliver Blåmand, nikker. Han er også en meget køn ung dreng.– Tager du også billeder af dig selv om morgenen og skriver ’hej piger’ og sådan noget?»Njeej, ikke så meget. Men lidt,« svarer han og smiler kækt.– Hvad skriver du så på Instagram?»It’s Mickey-time«
