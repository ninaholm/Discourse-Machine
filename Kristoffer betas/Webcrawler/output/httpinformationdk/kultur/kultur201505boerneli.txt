Børnelitteraturen er igen blevet politisk
I 1970’erne var meget børne- og ungdomslitteratur socialistisk. Siden har genren mere eller mindre været renset for politik, men nu har forfatterne atter holdninger. I stedet for partipolitik handler den aktivistiske børnelitteratur i dag imidlertid om klima, miljø, flygtninge og økonomisk krise
Debat om aktivistisk børnelitteratur på Information med Andri Snær Magnason, Rasmus Bregnhøi og Simon Stranger. Anita Brask Rasmussen er moderator.

Torben Weinreich blev uddannet lærer i 1968. Det var studenteroprørets vigtigste år, og det var måske den periode i historien, hvor det politiske slog kraftigst igennem. Et gennembrud, der i høj grad foregik i uddannelsessystemet, og som Torben Weinreich selv mærkede. Han blev politisk engageret, han blev maoistisk socialist. I midten af 1970&rsquo;erne begyndte Torben Weinreich &ndash; i slipstrømmen på den svenske forfatter Sven Wernström, der i 10-binds-værketTrälarnabeskriver det svenske folk og arbejderklassens historie, og danske &rsquo;socialistiske børnebogsforfattere&rsquo; som Flemming Andersen og Hans Ovesen &ndash; begyndte Torben Weinreich at skrive børnebøger.I dag er han på mange måder at betragte som dansk børnelitteraturs store gamle mand. Han er professor i børnelitteratur og har været leder af Center for Børnelitteratur ved DPU i København. Lige nu er han ved at færdiggøre et historisk værk om børnelitteratur i Danmark, og han lægger ikke skjul på, at hans første børnebøger,Arbejdsløs!fra 1975 og de følgende,De sorte skyggerogDet sker igen, var åbenlyst socialistiske.&raquo;Når man i 1970&rsquo;erne talte om &rsquo;politisk&rsquo; litteratur, betød det, at den var socialistisk. Det var så let. Bøgerne skulle forklare børn om samfundets indretning ud fra en socialistisk synsvinkel, og det gjorde de i en sådan grad, at man nævnte navnene på de politiske partier, man skulle støtte,&laquo; siger Torben Weinreich i dag.&raquo;Sådan var det også i mine egne bøger. IDe sorte skyggerstøtter jeg maoisterne, mens andre forfattere støttede DKP. Der var overhovedet intet modstykke, der var kun én politisk linje, og det var den socialistiske.&laquo;Nu er den politiske børnelitteratur på vej tilbage. Dog i en ny form, der måske snarere bør kaldes aktivistisk end politisk. Forlagene udgiver flere og flere ungdomsromaner og børnebøger, som ikke bare er litteratur, men som også er udtryk for forfatterens aktivistiske grundholdning.I mange retninger&raquo;Det, der sker i dag,&laquo; siger Torben Weinreich, &raquo;er, at der er en ny politisering i gang. Børnebogsforfattere beskæftiger sig med store samfundsspørgsmål. Det er meget tydeligt, at de kommer ind på miljøforhold, flygtningeproblemer og verdens krige på en helt ny måde. Det er en tendens, man vil kalde politisk i en eller anden forstand, men min pointe er, at det bliver mere politisk &ndash; ikke politisk på en bestemt måde.&laquo;Og denne politisering eller aktivisme er let at få øje på, hvis man ser på temaerne i forfatterskaberne hos tidens mest populære børnebogsforfattere. Danske Oscar K. er en konsekvent tabubryder, mens Ronnie Andersen skriver om diagnosebørn. Svenske Jessica Schiefauer skriver om queerteori, islandske Andri Snær Magnason skriver allegorier over klimaproblematik og finanskrise, og norske Simon Stranger skriver om papirløse flygtninge.En lørdag i slutningen af april var de to sidstnævnte i Danmark til en konference om børnelitteratur arrangeret af Information. Til en paneldebat mellem de to og den danske børnebogsforfatter og illustrator Rasmus Bregnhøi indledte moderator og anmelder på Informations Anita Brask Rasmussen med disse ord:&raquo;Der er kommet en del bøger, som har et kritisk eller aktivistisk potentiale. De er skrevet af forfattere, der enten har erfaring som aktivister, eller også er det bøger, som simpelthen handler om aktivisme,&laquo; sagde hun. &raquo;Jeg forsøger at undgå ordet &rsquo;politisk&rsquo;. Både fordi det bringer nogle associationer frem, som vi alle kan huske fra 70&rsquo;erne, men også fordi der er en ret afgørende forskel på det at være politisk og aktivistisk. Når man siger &rsquo;politisk&rsquo;, indikerer man, at der er en form for motiv til at forme eller bevæge læseren i en eller anden forudbestemt retning. Aktivistisk børnelitteratur peger derimod ikke på en retning. Den fremprovokerer kritisk tænkning hos læserne og viser konsekvenserne af at handle og ikke handle uden nødvendigvis at dømme den, der ikke handler.&laquo;Debat om aktivistisk børnelitteratur på Information med Andri Snær Magnason, Rasmus Bregnhøi og Simon Stranger. Anita Brask Rasmussen er moderator.Det politiske og det pædagogiskeAnna Karlskov Skyggebjerg fra DPU har også bemærket, at mange af tidens problemstillinger finder vej ind i børnelitteraturen, men spørgsmålet er, siger hun, om det er helt nyt:&raquo;Mange læsere, som var børn i 70&rsquo;erne og 80&rsquo;erne, husker sikkert en forkærlighed for virkelighedsnære emner og en børnelitterær tematisering af forurening, sult, krig, omsorgssvigt og andre former for menneskeskabt uretfærdighed,&laquo; siger hun og forklarer, at også dengang kunne samfundsengagement kombineres med kunstneriske ambitioner og fabulering.Hun henviser til Flemming Quist MøllersSnuden, der blandt andet handler om forurening, og Ole Lund KirkegaardsGummi-Tarzan, som hun kalder &raquo;den ultimative bog om mobning og forældresvigt&laquo;.&raquo;Nu som dengang kan de svære emner skildres med større eller mindre elegance for børn. Både hos Flemming Quist Møller og Ole Lund Kirkegaard har humoren en balancerende virkning i forhold til emnets tyngde. Barnet får lov til både at grine og gyse og tænke selv.&laquo;Anna Karlskov Skyggebjerg understreger, at hun er skeptisk over for modstillingen af politik og pædagogik. &raquo;For er det politiske ikke også pædagogisk og vice versa? Og vil en forfatter ikke altid sin læser noget?&laquo;Netop dette spørgsmål stillede også Anita Brask Rasmussen de tre forfattere ved konferencen på Information. &raquo;Hvad vil I med jeres litteratur? Hvem skriver I til?&laquo;Børnene som gidslerSimon Stranger trak på det og endte med at sige, at han ikke skriver for nogle bestemte, men at hans bøger jo altså henvender sig til unge på 12-13-14 år. Han kan bare godt lide at skrive om det triste, tunge og mørke. Og det gør han for eksempel, når han skriver om teenageren Emilie, som træner for meget og spiser for lidt, og som på en ferie møder bådflygtningen Samuel, der ansporer hende til at kæmpe mod livets uretfærdigheder.Illustratoren Rasmus Bregnhøi fortalte derimod, at det er et spørgsmål, han ofte stiller sig selv. Det er vigtigt for ham at vide, hvem han skriver til &ndash; eller for.&raquo;Det lyder lidt smart, men jeg synes let, man kan komme til at tage børnene som gidsler,&laquo; sagde han.Der er en tendens til, at man glemmer børnene og siger, at litteratur er litteratur, og at børn er små mennesker, der ikke er voksne endnu, sagde Rasmus Bregnhøi. &raquo;Når man skriver til børn, synes jeg, man skal være ekstremt fokuseret på, at det er det, man gør. Man skal ikke trække sin egen agenda eller kunstneriske drøm, eller hvad det nu måtte være, ned over dem.&laquo;Han blev bakket op af islandske Andri Snær Magnason, der på skiftevis dansk og engelsk sagde: &raquo;Jeg tror, at hvis man har en dagsorden &ndash; en politisk dagsorden eller et symbol af en slags &ndash; så kan det virke som product placement, når man tager det med i en bog.&laquo;Forud for paneldebatten havde Andri Snær Magnason holdt en munter keynote, hvor han med vestnordisk lune fortalte om tilblivelsen af sine værker.Han indledte med at forklare en kryptisk kinesisk forbandelse, der i hans engelske oversættelse lød: &raquo;May you live in interesting times&laquo; og gik så direkte videre til en redegørelse for, hvordan det at skrive nonfiktion og science fiction ikke er to forskellige ting, men bare to forskellige virkeligheder.Men da Anita Brask Rasmussen igen bad ham besvare spørgsmålet om, hvorfor han skriver, som han gør, kom han frem til, at det gør han, fordi han ikke kan skrive om andet:&raquo;Når jeg er helt besat af gamle damer, der synger børneremser, er det det vigtigste for mig. Så bliver jeg skuffet eller fornærmet, hvis jeg slår op i avisen, og der ikke står noget om gamle damer, der synger børneremser. Og når jeg er optaget af Island eller klimaforandringer, så vil jeg føle, at jeg lyver, hvis jeg bare skulle skrive noget, der var underholdning.&laquo;Efter en lille pause, tilføjede han: &raquo;Det kan være slidsomt, men jeg tror, alle kunstnere har det sådan.&laquo;Alle vægrede de sig ved at få hæftet etiketten &rsquo;aktivistisk børnebogsforfatter&rsquo; på sig, men hvis Rasmus Bregnhøi skulle sige noget &rsquo;aktivistisk&rsquo;, er det, at man skal lyve:&raquo;Man skal ikke sige sandheden! Jeg vil vise børn, at verden er stor: Den er fuld af nisser, der spiller tuba. Man skal booste det vilde og det surrealistiske og skøre og sindssyge; det er også en måde at komme til verden med et visuelt overskud.&laquo;Islandske Andri Snær Magnason nikkede ivrigt. Simon Stranger vedstår sig gerne, at de begivenheder, han skriver om, er politiske: turisme på de Kanariske øer, flygtninge, dobbeltmoral, kødindustri.&raquo;Men i vores samfund er det umuligt ikke at være politisk,&laquo; sagde han.
