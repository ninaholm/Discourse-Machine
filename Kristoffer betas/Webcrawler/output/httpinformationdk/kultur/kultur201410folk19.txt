FOLK



 Ossies
Vi nærmer os 25-året for Murens Fald, da DDR blev til ’Det, Der Var’. I dag er det tillige 65-året for DDR’s grundlæggelse, men Arbejder- og Bondestaten skulle nok have valgt sig et nyt folk: Folkerepublikken blev aldrig en folkesag.
Sidse Babett
En stor comedienne og tragedienne hædres i dag på Den Franske Ambassade med den franske kunstorden Arts et Lettres. Ridderslaget forestås af den aktivistiske ambassadør, François Zimeray, på vegne af den franske kulturminister.
Merethe Stagetorn
I dag udkommer ovennævntes selvbiografi ’Jeg har ikke noget til gode hos Vorherre’. Forsvarsadvokaten, der bl.a. forsvarede Mogen Glistrup og er en indædt kritiker af isolationsfængsling, har i et langt liv også taget sig tid til at være konditor.
Janne Teller
Forfatterinden og samtidskritikeren er på pletten i dag, når verdens største bogmesse åbner i Frankfurt. Hun står bag initiativet ’Frankfurt Undercover’, hvor forfattere skal udarbejde en politisk og social relevant besked til politikerne.

