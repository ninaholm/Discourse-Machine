’Ideen om antipati mellem muslimer og jøder er ahistorisk’
Gemt bag arabiske pseudonymer udgav jøden Lev Nussimbaum en række anerkendte bestsellere i 1930’erne. Hans dybtfølte fascination af Orienten er en vigtig påmindelse om, at islam ikke altid er blevet betragtet som totalitær og farlig. Det siger den amerikanske forfatter Tom Reiss, som Information har mødt
&raquo;Lige nu kan det se ud, som om radikal islam er en farlig, totalitær ideologi. Og en masse mennesker argumenterer for, at der er et oldgammelt had og en tendens til at være undertrykkende i selve islam. Men min research viser, at det slet ikke er rigtigt,&laquo; siger Tom Reiss

En ung mand kigger gennem sine sminkede øjne direkte ind i kameraet. Han er i fuld muslimsk ornat og bærer en stor hvid turban beklædt med sten og en fjerdusk, som ekstravagant stritter lige op i luften. Han har store runde sølvøreringe i ørene, fingerringe på sine tykke fingre og postkasserød farve på læberne. En påmalet skønhedsplet på overlæben understreger det gennemført orientalske &rsquo;look&rsquo;.Fotoet af den unge, pyntesyge mand med det intense blik er blot en lille brik i det kæmpe puslespil bestående af bøger, fotos og over 300 hidtil ukendte private breve, som den amerikanske journalist og forfatter Tom Reiss samlede sammen i slutningen af 1990&rsquo;erne og begyndelsen af 00&rsquo;erne. Det gjorde han som led i sit detektivarbejde med at opklare, hvem der gemte sig bag de arabiske pseudonymer Essed Bey og Kurban Said, som er de officielle forfattere til en række bestsellere fra slutningen af 1920&rsquo;erne og 1930&rsquo;erne.Det mest berømte af værkerne er romanenAli &amp; Nino, som handler om et kærlighedsforhold mellem en muslim og en kristen. Men forfatterskabet byder også på faglitteratur, herunder biografier af Stalin og Lenin, og ikke mindst en masse litteratur, som befinder sig et sted imellem de to genrer. Forfatteren blandede nemlig gerne sin svimlende begejstring for Orienten med fakta og var kendt for ikke at være bleg for at pynte lidt på sandheden.&raquo;Jeg opdagede, at denne forfatter, som blev beskyldt for at forvandle historiske begivenheder til eventyr og røverhistorier, var sit eget største fiktionsværk,&laquo; skriver Tom Reiss i indledningen til sin bogOrientalisten, som netop er udkommet på dansk.Uvisheden om forfatterens identitet fik i mange år forskellige slægter til at hævde at være hans efterkommere. Men iOrientalistensætter Tom Reiss punktum i striden om rettighederne til de indbringende værker og konkluderer, at manden bag det hele var Lev Nussimbaum.Fra jødedreng til muslimsk prinsOg hvem var så denne Lev Nussimbaum? I forbindelse med udgivelsen afOrientalistenhar Information mødt Tom Reiss i København for at få ham til at svare på blandt andet dette spørgsmål. Men allerede på forsiden af bogen giver han lidt af svaret. For selv om Lev Nussimbaum i 1905 blev født ind i en velhavende jødisk familie i Baku i Aserbajdsjan i det daværende Russiske Kejserrige, er det det førnævnte foto af ham med sminke og i fuld muslimsk klædedragt, som pryder bogens forside.For Tom Reiss demonstrerer fotoet nemlig en vigtig pointe: Lev Nussimbaums begejstring for Orienten var så dybfølt, at han konverterede til islam på den osmanniske ambassade i Berlin i 1923. Der befandt han sig efter at være tvunget til at flygte fra Baku på grund af Den Russiske Revolution, hvor hans velhavende far var kommet på en liste over &rsquo;kapitalistiske blodsugere&rsquo;, som skulle henrettes. Og ikke nok med at Lev Nussimbaum konverterede til islam. Over for sine nye bekendtskaber i Vesten &ndash; ja endda over for sin egen forlovede &ndash; gik han hele vejen og gav sig ud for at være født som en muslimsk prins.&raquo;Det fantastiske er, at grunden til, at islam var så populær, og grunden til, at han klædte sig ud i sit enorme kostume, var, at islam blev opfattet som det modsatte af totalitær og farlig. Islam blev i stedet associeret med ytringsfrihed og individualisme,&laquo; siger Tom Reiss til Information.Han mener, at det faktum, at opfattelsen af islam dengang var &raquo;stik modsat&laquo; af den dominerende opfattelse af islam i dag, viser, hvor hurtigt trusselbilleder kan forandre sig.&raquo;For mig er det det største budskab i denne bog,&laquo; siger han og afbryder sig selv: &raquo;Budskab lyder måske for moraliserende &hellip; Men altså, du ved, hvad jeg mener: Det, jeg virkelig tror på, og som jeg mener, man kan tage med sig fra bogen &ndash; ud over en god historie,&laquo; siger han og fortsætter så, hvor han slap: &raquo;Lige nu kan det se ud, som om radikal islam er en farlig, totalitær ideologi. Og en masse mennesker argumenterer for, at der er et oldgammelt had og en tendens til at være undertrykkende i selve islam. Men min research viser, at det slet ikke er rigtigt. Ideen om, at der er antipati mellem muslimer og jøder, er ikke bare den dummeste idé i verden &ndash; den er også en fuldstændig ahistorisk,&laquo; siger han og understreger, hvor hurtigt trusselsscenarierne kan ændre sig med følgende eksempel:&raquo;Tyskland var IS dengang. Og Taleban var Stalins Rusland. Så dybest set var det Vesten, som repræsenterede de truende ideologier, som vi i dag blandt kan se hos islamiske grupper.&laquo;Ikke dogmatisk islamIfølge Tom Reiss havde Lev Nussimbaums ønske om at skifte sin jødiske identitet ud med en muslimsk &raquo;intet at gøre med sikkerhed&laquo;. I det enorme antisemitiske russiske imperium var Kaukasus nemlig en sjælden fredet oase, og Nussimbaums fascination af islam hang nærmere sammen med, at &raquo;den jødiske identitet var total svag&laquo;.&raquo;Det handlede om at finde et mentalt rum, hvor han følte sig tilpas, og grunden til, at der var så mange jøder, der kiggede mod det muslimske øst, var, at der var et kulturelt rum, hvor der ikke var absolutte dogmer,&laquo; siger han og henviser til, at Lev Nussimbaum var del af en hel bevægelse af jødiske orientalister, som så araberne som blodbrødre.Han mener ikke, at man kan sige, at de blev til &rsquo;rigtige muslimer&rsquo;, men at de tog sig en form for &rsquo;midt i mellem&rsquo;-identitet, hvor de smeltede deres islamiske og jødiske identitet sammen til noget, der i virkeligheden ikke var nogen af delene.Derfor havde Lev Nussimbaums fascination af islam og Orienten heller ikke noget at gøre med en dyb religiøs følelse:&raquo;Han var en moderne person, som tog de aspekter fra begge religioner, som gav mening for ham,&laquo; siger Tom Reiss og påpeger, at vi i høj grad har glemt den &rsquo;blodsbeslægtede&rsquo; samhørighed mellem de to religioner i dag.&raquo;Jeg tror, at de konflikter mellem jøder og muslimer, der siden er opstået, gør, at mange har lyst til at glemme fortiden.&laquo;Bakus guldalderI det Baku, hvor Lev Nussimbaum blev født i 1905, var der forholdsvist fredeligt. I hvert fald for en kort stund, inden revolutioner og verdenskrige sendte ham på den ene flugt efter den anden. Han nåede lige akkurat at snuse til &ndash; og forelske sig i &ndash; Bakus guldalder, hvor olierigdommen symbolsk blev manifesteret af, at vandet i det Kaspiske Hav indimellem kunne bryde i brand, fordi olieslammet dannede for tykt et lag. Tom Reiss beskriver iOrientalistenden kosmopolitisme og tolerance, som prægede Baku i årene omkring Lev Nussimbaums fødsel som &raquo;en skøn blanding af Det Vilde Vestens Dodge City, middelalderens Bagdad, industrialismens Pittsburgh og det 19. århundredes Paris&laquo;.Den korte optimistiske og forholdsvist fredfyldte periode, som prægede Lev Nussimbaums første leveår, minder Tom Reiss om perioden op til terrorangrebene den 11. september 2001. Han begyndte allerede i 1999 at undersøge, hvem Lev Nussimbaum var &ndash; på et tidspunkt, hvor der, som han siger, &raquo;ikke var nogen, der interesserede sig for islamisme&laquo;. Der havde været ufred i 1980&rsquo;erne, men tiden mellem Oslo-aftalen i 1993 og den anden intifada i 2000 husker han som optimistisk.&raquo;Den største islamiske trussel, da jeg begyndte at skrive bogen, var Tjetjenien, som i virkeligheden kun var en trussel mod Rusland. Men så eksploderede alting pludselig,&laquo; siger Tom Reiss, som ser den forandring, han selv var vidne til med især 11. september, som en parallel til den forandring, som Lev oplevede i sin barndom.&raquo;Da han blev født i 1905, gik det ret godt med globaliseringen i verden, og Det Russiske Kejserrige var ved at blive meget kosmopolitisk. Ingen forventede, at det skulle eksplodere i kaos, vold og millioner af menneskers død. Jeg er fascineret af, hvordan det minder om vores liv i dag.&laquo;Dobbelt kulturgenstandDen frisindede og sofistikerede kapitalistiske kultur, som prægede Baku i årene op til den første russiske Revolution i 1905 og til dels også i årene mellem den og den efterfølgende i 1917, stråler ud af et af de fotografier af Lev Nussimbaum, som Tom Reiss har opstøvet, som også er med i bogen. Det er fra en kristen julefest i Baku i 1913, hvor muslimske børn med slør sammen med jødiske børn har taget opstilling foran et juletræ.&raquo;Jeg elsker virkelig tanken om, at der var et juletræ, selv om næsten alle var jøder og muslimer. Det, som tiltrak Lev Nussimbaum ved den muslimske identitet, var netop, at den islam, han havde mødt i sin barndom, var associeret med tolerance og kulturel pluralisme,&laquo; siger Tom Reiss, som mener, at fotoet &ndash; på trods af Lev Nussimbaums erklærede kærlighed til gamle mennesker og gamle bygninger &ndash; viser, &raquo;at han på ingen måde var konservativ i traditionel forstand&laquo;.&raquo;Men for at være i stand til at vælge og vrage bliver man nødt til at bevare de forskellige kulturer og religioner,&laquo; siger Tom Reiss, som mener, at det også er i denne romantisering af fortiden, at man skal forstå Lev Nussimbaums flirten med fascismen i sine sidste leveår. Det handlede mere om en fascination af Mussolinis idé om at genopbygge Romerriget end egentlig sympati for den fascistiske ideologi, som han også flere gange selv måtte flygte fra, inden det blev en blodsygdom, som tog livet af ham som 37-årig.Selv om Tom Reiss ikke deler Lev Nussimbaums delvise sympati for Mussolini, sympatiserer han med hans forkærlighed for gamle mennesker og gamle bygninger. Derfor er han også bekymret for den udvaskning af kulturel diversitet, som han ser som konsekvens af de verserende krige i Mellemøsten.&raquo;Krigene og den magt, vi har givet til fanatiske grupper, truer ikke Europa eller USA direkte, men den ødelægger levnene fra Orienten,&laquo; siger han og forklarer, at han, da han rejste rundt i regionen og lavede sin research for 10-15 år siden, &raquo;hver tiende kilometer mødte folk, som talte forskellige sprog, havde forskellige religioner&laquo;.&raquo;Der var en enorm diversitet, som er ved at forsvinde,&laquo; siger Tom Reiss og argumenterer for, atOrientalistenderfor kan betragtes som en &raquo;dobbelt kulturgenstand&laquo;.&raquo;Den rummer ikke bare vidnesbyrd fra Lev Nussimbaums liv i begyndelsen af det 20. århundrede, men min rapportering kommer på sin vis til at være en kulturgenstand fra det 21. århundrede. Hvis vi ikke gør noget for at beskytte alle disse minoriteter, kommer de til at forsvinde.&laquo;
