U2 kommer til Horsens



Det irske rockband U2 giver til næste år koncert i Horsens. Det sker søndag den 15. august, skriver Horsens Folkeblad. Hermed har byen endnu engang formået at profilere sig som kulturstad med et stort, internationalt musiknavn. Tidligere har blandt andre Bob Dylan, Madonna, Elton John og Rolling Stones optrådt i byen. Byens nye stadion kommer til at lægge græs til de omkring 35.000 tilhørere, som der vil være billetter til. Billetsalget starter den 3. oktober.»Større kan det ikke blive. Det her er virkelig en drøm, der går i opfyldelse,« siger Frank Panduro, som fra start har været idémand bag de store koncerter. De har været med til give byen god reklame i kampen med både Århus og trekantsområdet Kolding, Fredericia og Vejle om at tiltrække erhvervsliv, tilflyttere og kunder til handelslivet.ritzau
