Genfortællingen om en by
I sidste uge havde tv-serien 'Treme' premiere i USA. Den handler om et kvarter i New Orleans lige efter orkanen Katrina. Fortællingen om en af USA's ældste kulturbyer kan få lov til at blive genoptaget, og byens sjæl er blevet genfundet. Information har besøgt byen
Unge studerende fra andre dele af USA bruger deres forårsferie på at genopbygge huse for fattige familier i New Orleans. Et projekt, der er nødvendigt her fem år efter orkanen Katrina.

Først virker han næsten en smule dvask, tjeneren, som om han ikke er helt engageret, men hellere bare vil stå og glo. Det viser sig dog, at han bare er nervøs, da han får dannet sig et noget sporadisk overblik over det lille, halvtomme rum, og ikke så resolut beslutter sig: »I kan nok bare kan sætte jer, hvor I har lyst til,« mener han.Menukortene tager det ham også tid at finde, og da vi spørger, om der er spinat i deresoysters benedict, er der først en lang stille periode, hvorefter han må give op og bekende kulør: »Det er min første dag som tjener,« siger han og tilføjer, at vi faktisk er hans første kunder nogensinde, ligesom han i øvrigt slet ikke er fra byen.»Maden er i hvert fald god,« smiler han. Det er typisk New Orleans: fisk og skaldyr, mange stegte retter, tilsat inspiration fra både det fransk-amerikanske cajunkøkken og det kreolske køkken.»Var der så spinat i,« spørger han over skulderen til kokken, da han serverer øllene. De kommer i frosne glas, hvilket er bedre i idé end praksis, så nu er øllen slush ice.Det er ikke i sig selv noget bemærkelsesværdigt at møde en tjener på sin første dag i jobbet. Herregud, folk skal jo begynde, og hvor mange gange har man ikke selv mødt nye kunder på sin første dag i et nyt arbejde. Nej, det bemærkelsesværdige består i, at han er den tredje tjener, som har sin første dag, der har serveret for os i løbet af blot en enkelt uge. Alle sammen tilflyttere. I en by, der var dømt ude for få år siden.Restauranten ligger i udkanten af New Orleans-kvarteret Treme, og i nabogaden ligger der et hus, som jeg lige har set igen - på tv. I en scene i første afsnit af den splinternye serieTreme,som havde premiere på den amerikanske kanal HBO sidste søndag. Jeg har fulgt en ældre mand og hans voksne datter køre næsten ensomme ind til byen, ad samme vej, som jeg for nylig kørte fra lufthavnen, tre uger efter orkanen Katrina raserede det sydlige USA og oversvømmede stort set hele New Orleans. Og nu står de altså der og kigger på det samme hus, som her er helt ødelagt indeni. Ligesom i øvrigt alle huse i de fleste kvarterer i Orleans Parish er det og hele forstadskvarteret St. Bernard Parish. Det er næsten umuligt at forestille sig, at der kan komme til at bo nogen her igen, og i så fald skal gulv, vægge og loftet fjernes og erstattes. Lige nu minder det mest om en sydamerikansk favela, der er blevet ryddet af hæren.Ligner ikke jazzMen det gør de så, én efter én. Eller rettere sagt samtidig. Det er langt fra den eneste åbningsscene: ITremeskildres en gruppe forskellige individer, der på kryds og tværs reagerer på en bys totale sammenbrud. Der er sorte og hvide, rige og fattige, men det er ikke en plat mellemfolkelig romance over en by, der fandt sammen og delte en lysere fremtid, det er langt mere fragmenteret og genuint end det. Forskellen ligger i grebet. Grebet og det diffuse begreb om fortællingen.At styre den store kollektive fortælling om en by og dens særlige karakter er heldigvis betroet en ekspert: David Simon. Han er manden bag den stilskabende og genredefinerende serieThe Wire, en serie om forskellige miljøer i den forfaldne by Baltimore.I serienTremehar han allieret sig med sin gamle samarbejdspartner, Eric Overmeyer, som selv bor i New Orleans. Og hvor fokus tidligere har været på samfundets skyggesider, har de nu kastet sig ud i et mere nuanceret stykke samtidshistorie, hvor det, der binder karaktererne sammen ikke er et særligt miljø, men derimod det uhåndgribelige koncept om den specielle New Orleans-kultur.Her skildres den koleriske universitetsprofessor, den omflakkende jazzmusiker, barejeren og den anarkistiske radio-dj. Alle sammen må de forholde sig til at den by, de elskede, nu kun er en mental konstruktion plantet på et nøgent skelet af overlevelse.Men byen er ikke et goldt og trist Tjernobyl, der bare kan forlades ved at »flytte til Baton Rouge«, som en af karaktererne vrænger det; det er noget så anakronistisk som en geografisk, kulturel identitet, der står på spil.Det ligner faktisk ikke rigtig noget 'jazz', da vi mandag morgen tropper op i arbejdsbukser foran familien Majors hus. Mest af alt ligner stedet det, det er: et halvfattigt forstadskvarter til en amerikansk storby. Bortset fra, selvfølgelig, at kun knap halvdelen af husene stadig står, og er beboelige. Resten er enten jævnet med jorden eller endnu ikke restaurerede. Flere steder ligner gaderne de billeder, som gik jorden rundt de første måneder efter Katrina. Det eneste, der er væk, er vandet - og så alle ligene. Men der er faktisk gået fem år.Den første tanke, der trænger sig på, er en rædsom sammenligning: Hvis dette er, hvad verdens rigeste samfund er i stand til at gøre på fem år, hvad skal der så ske med Haiti som lige nu er en ruinhob, hvor folk først for nylig er begyndt at flytte hjem? Øen ligger få hundrede kilometer væk, men selv om man husker Louisianas relative fattigdom, så er dette jo trods alt stadig USA, og hvis man kan besætte Afghanistan og flyve til månen, kan man vel også ... eller også kan man netop ikke?Man forstår godt skepsisFor at forstå, hvorfor det giver mening for et par danske turister at melde sig til et genopbygningsprojekt lige her, kan det hjælpe at præcisere, hvad det var, der gik galt dengang i 2005. Orkaner har der jo været masser af, så hvad var galt netop denne gang? Svaret er en serie af ansvarssvigt og direkte uheldige beslutninger fra føderal side.De fleste af de diger, som brød sammen, var de diger, som skærmede den kunstige kanal Mississippi River Gulf Outlet, kaldet Mr. GO. Denne kanal, som blev konstrueret i 60'erne, har siden vist sig at være et regulært afkrydsningskort i, hvordan større projekter ikke skal håndteres. Derfor var digerne i en miserabel stand, hvilket den lokale ekspert Hassan Mashriqui påpegede så sent som tre måneder før Katrina.For at føje spot til skade havde de store forsikringsselskaber på baggrund af anbefalinger fra det statslige bureau for naturkatastrofer, FEMA, i årene op til katastrofen revalueret området, således at det nu ikke var kategoriseret i gruppen med særlig risiko for oversvømmelser.Mange af beboerne føler sig forrådt af regeringen, som gjorde »for lidt, for sent og for for få«, som en lokal fortæller. En indsats, som blev sat i et latterligt relief, da der slet ikke kom nogle redningsfolk til halvøen øst for New Orleans de første fem dage, mens folk sad på hustage og døde. Da der endelig kom nogen, var det hverken hæren eller hjemmeværnet. Det var såmændmounties, det beredne politi. Fra Canada! Modstanden mod offentlig sygesikring begynder så småt at give lidt mening, når man hører historierne her fra området.De frivilligeHer kunne fortællingen så sagtens løbe ud i sandet. Men det får den ikke lov at gøre, for der bliver gjort noget. Allerede fra første dag bliver den enorme opgave løftet gradvist bedre og mere effektivt. Ved udgangen af 2008 var mere end 80 pct. af indbyggerne i Orleans Parish flyttet tilbage, og et lignende tal gælder for oplandet. Mange bor dog stadig i campingvogne eller er stuvet sammen hos familie og venner.Det ses tydeligt, mens vi går og maler træværk på det undseelige lille hus i det ydre St. Bernard, hvor familien Major bor: I nabohuset - ikke meget større end det, vi arbejder på - virker det, som om der bor flere mennesker for hver dag, vi kommer, og det virker også, som om der kommer flere hunde.Manden i 'vores' hus - vi lærer ham kun at kende som Mr. Major - er over 80 år, men går stadig på arbejde. Han ligner en gråskægget Morgan Freeman i arbejdstøj og taler med så meget dialekt, at selv amerikanerne har svært ved at forstå ham. I weekenden, og nogle af aftenerne, kommer han og hjælper til med at sætte vægge op, rydde op, eller han slår lidt græs hist og her. Ud over os arbejder der en mindre hær af unge mennesker frivilligt. De er alle sammen studerende fra Seattle og har valgt at bruge den ene uges ferie, de har i foråret, til at betale penge for at rejse tværs gennem landet og bygge huse for nogle mennesker, de aldrig før har mødt.Folk holdt sammenMr. Major har boet her hele sit liv, ikke bare i Louisiana, eller i New Orleans, men i St. Bernard. Det er hans mors hus, han har arvet, og hans datter skal sikkert arve huset efter ham. Han og hans kone nåede at komme væk den dag i 2005, da det stod klart, at det var alvor. Hun fortæller, at de til sidst havde så travlt, at hun glemte, at hun havde en steg i ovnen, og at hun i bilen blev urolig for, om det ville brænde huset ned. Da hun et par dage senere på tv kunne se helikopterbilleder fra sit nabolag, havde hun da i hvert fald den bekymring mindre.De har nu boet i en lejlighed i fem år, men om et par måneder kan de flytte ind i deres helt eget hus igen. Vi har taget en pause fra arbejdet med gipsvæggene for at høre Mrs. Major fortælle om deres tur væk fra orkanen, og hvordan de har glædet sig til at kunne komme hjem og komme i gang med at bygge huset op igen. Hun lyder lidt lige som Aretha Franklin, når hun græder, og det gør hun, da hun takker alle de frivillige.Byens sjæl er blevet genfundetNår man går rundt på Frenchman Street, jazzgaden lige uden for Treme, er der tit nogen, der råber »who dat«. Det er noget, man råber, når man holder med New Orleans Saints, som næsten er blevet symbolet på hele dette tragiske, men lærerige forløb.Under oversvømmelsen søgte titusinder af mennesker tilflugt i den kæmpe hal, som football-holdet bruger som hjemmebane, the Louisiana Superdome. Her lå hjemløse og syge mennesker stuvet sammen i dagevis uden ordentlige sanitetsforhold eller mulighed for lægehjælp. Der var også udbredte rygter om, at kriminaliteten hærgede, men det viste sig at være ubegrundet; tværtimod lykkedes det at holde gemytterne i ro gennem flere dage. Folk holdt sammen, og ventede, mens vi andre kunne følge billederne på tv.I februar i år kom så forløsningen på al den opbyggede forventning; fortællingen, der skulle vise omverdenen, at her er en by, der nægter at lade sig knægte: New Orleans Saints vandt deres første Super Bowl-trofæ nogensinde og sendte hele byen i en glædesrus. Situationen minder lidt om dengang, et bombet og udmarvet Vesttyskland vandt VM i fodbold i 1954, og alle kunne se den overvældende forløsning i ansigterne på de undertippede tyske spillere.Og sammenligningen er måske ikke så søgt endda. Der er mange i byen, der udtrykker lettelse over det positive, der kan komme ud af historien: Fortællingen om en af USA's ældste kulturbyer kan få lov til at blive genoptaget, og byens sjæl er blevet genfundet.De seneste årtier har ikke været milde ved New Orleans, der har oplevet indbyggerflugt fra mange middelklassefamilier og en af landets højeste kriminalitetsrater. Denne store katastrofe kan, hvis man husker at lære af sine fejl, også blive en katarsis, der genføder byen. Ikke at man får de lokale til at tage ordet 'syndflod' i sin mund, naturligvis, for ingen kunne ønske, at dette skulle ske, men der er ingen tvivl om, at det er det, mange tænker.Da vi besøger en café i the Garden District dagen efter, står der en sød, men meget forvirret pige bag disken. Det er hendes første dag.&nbsp;Treme kan ses på CANAL + til august.
