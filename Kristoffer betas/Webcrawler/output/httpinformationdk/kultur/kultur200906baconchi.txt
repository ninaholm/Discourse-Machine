Bacon, chips eller popkorn...?
Warm Up'en lever. Mere mast sammmen end godt er. Vi finder hver især vores ben, reparerer  skader - og får lov at sove bare en lille smule længe


De kommer mod os nede ved badesøen. En flok tøser som vores. De slentrer, griner og vågner under skydækket som os andre. Vi opfanger et enkelt replikskifte, da de går forbi: Trænger vi ikke til noget frugt? Joeh.. bacon chips eller popcorn?Heller ikke for dem betyder alting alverden lige nu. Bare lad småsnakken gå sine egne veje. Når mørket falder på, er de veje ikke altid de mest oplyste - men her først på dagen er det glæden, der titter frem. Vi har fået lov at sove længe. Skyerne har udskudt det tidspunkt, hvor teltene bliver kvælende varme et par timer, så vi har fået lov at vågne af os selv.Eneste  skår i den lune, skygrå morgenlethed er trængslen. Det første døgns kamp om de bedste campingpladser er nu afløst af kamp om plads overhovedet. Det er tidligt. Festivalen starter først torsdag. Og selv de orange veste, der venligt hjælper de hårdt lastede karavaner på plads, synes åbenlyst frustrerede over ikke at kunne gøre andet end at sende folk i ring til andre lige så fyldte pladser. Gør nu noget, en eller anden.Ham fra  Amager har en datter på vej. Altså ikke en lille ny; det er hans 16-årige, der skal ned til os andre for første gang. Over telefonen tager han de første illusioner fra hende: Du skal tænke i rugbrød, dåser, æbler, noget der går  uden køleskab...  Jo, men det skal være et  lille  glas kapers... Nej, den gode tunsalat er svær at lave hernede... Man spiser godt på Amager.Der skal læres, og festivalen er et lærestykke for de fleste. I at slippe tøjler uden at slippe alt. Det er det, der er så fantastisk ved at være her helt tæt på, hvor man kan se, at der er en mening i rodet, larmen og - ja, undskyld - svineriet: De  tager  ansvar, de  passer  på, de  holder  sammen. Eller ved i hvert fald, at det er det, de skal.Men oktantallet  er for højt. Selvfølgelig bliver der drukket på teenagerens uerfarne og uigennemtænkte facon. Det er en del af gamet, men alligevel. Vi har en snak om det i fædrelejren; Pianisten, Ham fra Amager - og så far her. Vores børn er på forskellige stadier af vejen fra forbud over regler til selvansvar. Fællesbekyringen  er selvfølgelig det niveau, de ender med at betragte som normen. Sidst på aftenen får jeg et lille indblik i professionel forventning til aldersgruppen. En i datterens lejr er uforskyldt blevet ramt i hovedet  af en flaskesvingende brandert. Det er ikke alvorligt, men vi må en tur på skadestuen. Lægen zigzag-spørger rutineret til vor vens eget indtag: En flaske vodka? Hash? Stoffer? Nej, bare øl, jævnt fordelt hen over dagen og aftenen. Herregud, det er ikke farligt. Næh, men det er nok i overkanten, tænker den medfølgende gæstefar.Og så er vi tilbage ved fællesbekymringen: Om graden af fest bliver synonym med graden af druk. Det er ikke noget, vi styrer, men vi er der og kan blande os. Lidt.Amen.Rutinerne  er anderledes i år. Det er aldersforskellen  igen; altså forskellen på fra 14 til 15, og fra 49 til 50. Mine gøremål i løbet af dagen er ikke som sidst flettet ind i nær så mange hyppige besøg i pigernes - især den yngstes - lejr. Jeg ved, hvor de er - og omtrent, hvad de har gang i. Det kræver langt mindre i år. Sidst var jeg betingelsen for det hele, men dermed også en potentiel trussel. Den ære har jeg ikke i år. Jeg er ikke ufarlig, men godt på vej. Jeg er også blevet mindre pirrelig over for afvisninger. Hvis hun ikke gider have besøg af mig, bliver jeg helst væk. Så let var hun ikke sluppet sidste år. Og det var jeg så heller ikke.Men helt slipper jeg ikke. De kan nemlig huske ét kneb, jeg brugte sidst til at opnå  kontakt: En stor gryde i bunden af min rygsæk. Og de ved, jeg har den med, for det kom jeg til at sige højt.Jon Jørgensen skriver ugen ud dagbog fra Roskilde Festival, hvor han insisterer på en vis kontakt med sin datterFar på Roskilde 2008 kan også følges på www.twitter.com/jonjoergensenSådan gik det sidste årDagbog fra Roskilde 2008, del 1Dagbog fra Rosklide 2008, del 2Dagbog fra Roskilde 2008, del 3Dagbog fra Roskilde 2008, del 4Dagbog fra Roskilde 2008, del 5Dagbog fra Roskilde 2008, del 6Dagbog fra Roskilde 2008, del 7Dagbog fra Roskilde 2008, del 8
