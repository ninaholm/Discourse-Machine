Gavmild Bodil-nominering til Frygtelig lykkelig
Filmen fører Bodil-kapløbet inden prisuddelingen


De tre seriøse danske film, der sidste år blev set af det største publikum - Frygtelig lykkelig, To verdener og Flammen &amp; Citronen - var også de tre film, der lagde sig i spidsen ved filmanmeldernes og filmjournalisternes årlige Bodil-nominering.Selve Bodil-festen med prisoverrækkelser finder først sted d. 1. marts i Imperial-biografen, men allerede ved nomineringsmødet i går fik man en strømpil i retning af, hvor priserne vil havne.Den flittigst nominerede film blev Henrik Ruben Genz' meget roste Erling Jepsen-filmatisering Frygtelig lykkelig, der kom hele fem gange ind på lystavlen.Hovedrolleindehaveren Jakob Cedergren nomineredes i kategorien bedste mandlige hovedrolle for sit træfsikre spil som den københavnske politimand i sønderjysk knibe, og også til hans medspillere Kim Bodnia og Lars Brygmann var der nominering, men for bedste birolle.Lene Maria Christensen blev indstillet til Bodil for sin præstation som den tvetydige provinsby-femme fatale i den samme film, der også nomineredes i kategorien bedste film.To verdener også betænktLige i hælene på Frygtelig lykkelig med fire nomineringer kom Niels Arden Oplevs surprise hit, dramaet To verdener om en ung pige i opbrud fra en streng religiøs barndom.Rosalinde Mynster nomineredes til en hovedrolle-Bodil for sit naturligt indlevede spil som pigen, og derudover var der birollenomineringer til Jens Jørn Spottag og Sarah Boberg som hendes forældre.To verdener opnåede også nominering i kategorien bedste film. Her skal den - udover Frygtelig lykkelig - konkurrere med Annette K. Olesen problemdrama Lille soldat, den overraskende film om muslimske indvandrere i hævnkonflikt, Omar Shargawis Gå med fred Jamil, og Ole Christian Madsens historiske megasucces Flammen &amp; Citronen.Fine præstationer2008 bragte mange stærke præstationer i mandlige hovedroller.Foruden Jakob Cedergren nomineredes Ulrich Thomsen for sit intense spil i Kristian Levrings Den du frygter, Henning Jensen for sit modige, hudløse portræt af en psykisk syg far-figur i Niels Gråbøls Gaven, Dar Salim for sin fremstilling af den ubarmhjertige hævner i Gå med fred Jamil og Thure Lindhardt for sin tolkning af den legendariske modstandsmand Flammen i Flammen &amp; Citronen.Fire navne skal konkurrere med Rosalinde Mynster og Lene Maria Christensen om prisen for bedste kvindelige hovedrollepræstation: Mette Horn i Lotte Svendsens Max Pinlig, Trine Dyrholm i Lille soldat og Laura Christensen, der var en af kræftpatienterne i Christian E. Christiansens Mig og dig.Og birollenominering i mandlig kategori var der yderligere til Henrik Prip som den glatte akademiker i Christian Dyekjærs begavede Spillets regler og Finn Nielsen som faderen i Lille soldat. På spindesiden nomineredes Ghita Nørby i Søren Kragh-Jacobsen Det som ingen ved, Paprika Steen som moderen i Den du frygter og Emma Sehested Høeg som hendes datter i samme film.
