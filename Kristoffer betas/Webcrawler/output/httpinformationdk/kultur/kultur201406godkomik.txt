God komik varer ved
Den legendariske britiske komikergruppe Monty Python er tilbage med det første af i alt 10 nye sceneshows. Ingen ved endnu, hvordan det vil spænde af – de fem medlemmer er jo efterhånden nogle aldrende herrer – men gruppens banebrydende humor, tv-shows og film holder endnu, 45 år efter det hele begyndte på BBC
Fra venstre: Eric Idle, John Cleese, Terry Gilliam, Michael Palin og Terry Jones anno 2014. I dag optræder de fem tilbageværende Monty Python-medlemmer i London med deres nye show.

To mænd, klædt i gammeldags safaritøj med shorts, lange strømper og tropehjelme på hovedet, står over for hinanden på en havnemole. Et muntert stykke musik spiller, og den mindste af mændene danser frem og tilbage og slår den anden mand i hovedet med to små fisk, han holder i sine hænder. Musikken stopper, og den lille mand står stille. Den høje mand, som hidtil ikke har bevæget sig overhovedet, tager en meget stor fisk frem, sigter og slår den lille mand så hårdt på siden af hovedet, at han falder i havnen.&raquo;The Fish Slapping Dance&laquo; er en klassisk Monty Python-sketch. Den rummer al den absurditet og surrealisme, som den britiske komikergruppe stod &ndash; og står &ndash; for, og man fornemmer samtidig den satiriske, samfundskritiske og antiautoritære åre, der også løb under al galskaben.Safariuniformerne signalerer overklasse, privilegier og kolonimagt, mens den stoiske ro, de to mænd tager hinandens ydmygelser med, fint demonstrerer det britiske sindelag og enstiff upper lipi selv de mest tossede situationer.Stor inspirationskildeMichael Palin, der spiller den lille mand i sketchen (John Cleese spiller den høje), talte om noget af det samme, da jeg for nogle år siden mødte ham på en filmfestival i Torino: &raquo;Sketchen er ikke spor verbal eller særlig begavet på nogen måde. Der er bare noget ved den, som på en eller anden måde opsummerer Python. Jeg ved ikke præcis, hvad det er. Måske det faktum, at vi bærer tropehjelme og britisk kolonitøj. Måske fordi den har med fisk at gøre. Og måske fordi den er meget fjollet.&laquo;Det er efterhånden 45 år siden, atMonty Python&rsquo;s Flying Circusførste gang blev vist på britisk tv, BBC, og det er ikke for meget sagt, at verden siden ikke har været den samme. Det er svært at pege på en komikergruppe, der har haft lige så stor betydning for så mange mennesker, ikke mindst komikere, der selv flirter med det absurde i deres arbejde. Fra briter som Rowan Atkinson, Stephen Fry, Hugh Laurie og Rik Mayall til det legendariske amerikanske sketchshowSaturday Night Liveog videre til f.eks. Eddie Skoller, Det Brune Punktum ogCasper og Mandrilaftaleni Danmark.Fra venstre: Eric Idle, John Cleese, Terry Gilliam, Michael Palin og Terry Jones anno 2014. I dag optræder de fem tilbageværende Monty Python-medlemmer i London med deres nye show.Justin TallisMonty Python&rsquo;s Flying Circusblev sendt fra 1969-74, hvorefter gruppen lavede en håndfuld film sammen, den sidste varThe Meaning of Life(1983), og selv om medlemmerne sidenhen har lavet forskellige ting sammen på kryds og tværs, er det ikke før nu, i 2014, at de samles igen alle fem (ud over Cleese og Palin drejer det sig om Terry Jones, Eric Idle og Terry Gilliam) og laver et nyt show. Ja, oprindeligt var de seks, men Graham Chapman døde i 1989, hvorfor slaglinjen på showet selvfølgelig også er: &raquo;One Down, Five to Go&laquo;.Det er et godt eksempel på gruppens ofte grovkornede og alligevel kærlige humor, og man krydser fingre for, at de nu aldrende komikere &ndash; gennemsnitsalderen er 72 &ndash; endnu har noget at byde på live. De laver deres egne ting i dag &ndash; spiller skuespil, skriver bøger, bedriver komik, instruerer tv og film &ndash; og har trods alt ikke stået sammen på en scene siden det legendariskeMonty Python Live at the Hollywood Bowli 1980.Komplet frihedI december sidste år talte jeg med Terry Gilliam, gruppens amerikanskfødte medlem, der blandt andet stod for de fantastiske animationssekvenser, der bandt sketchene sammen. Han fortalte, at det primært var pengemangel, som fik gruppen til at lave 10 nye shows i Londons O2-arena i juli måned i år, hvoraf det første løber af stabelen i aften, den 1. juli (de blev alle udsolgt på rekordtid). Men da de fem Python&rsquo;er så samledes for at finde ud af, hvilket af det gamle materiale de kunne bruge i showene, og hvad de skulle finde på af nyt, gik det op for dem, at de gamle ting stadig var sjove.&raquo;Dengang forsøgte vi i bund og grund blot at få seks mennesker til at grine: Os selv,&laquo; sagde Gilliam om begyndelsen påMonty Python&rsquo;s Flying Circus.&raquo;Og så opdagede vi, at en masse mennesker grinede af det og blev godt underholdt. Vi havde komplet frihed, måske er det grunden til, at det virkede så godt. Vi var seks mænd, som ikke tænkte på vores karriere. Vi gjorde blot, hvad vi havde lyst til, og friheden, vi fik af BBC, og BBC&rsquo;s rækkevidde, gjorde resten. Da vi for nylig mødtes, havde Eric Idle samlet nogle af de bedste ting fra Monty Python og nogle nye ting, og dem læste vi for hinanden, og vi begyndte alle at grine. God komik varer ved.&laquo;BevidsthedsstrømMonty Python voksede i høj grad ud af en britisk tradition for både absurd, løssluppen, satirisk og lettere vanvittig komik, og medlemmerne var inspirerede af alt fra Peter Sellers og Alan Bennett til Dudley Moore, Peter Cook og Spike Milligan.John Cleese og Graham Chapman mødte hinanden, da de gik på universitetet i Cambridge, hvor også Eric Idle studerede, og de var alle tre tilknyttet teaterklubben The Footlights. Michael Palin og Terry Jones mødte hinanden i Oxford, hvor de sluttede sig til The Oxford Revue. Og alle fem fandt de sammen, da de op gennem 1960&rsquo;erne skrev for og optrådte i forskellige tv-shows og på et tidspunkt blev tilbudt deres eget tv-program.Cleese havde mødt tegneren og animatoren Terry Gilliam på en tur til New York med The Footlights, og det blev foreslået, at Gilliam, der nu var flyttet til England, skulle lave animationerne til det, der blev tilMonty Python&rsquo;s Flying Circus. Cleese og Chapman og Palin og Jones skrev sammen, Idle skrev alene, og når de så alle seks mødtes og afprøvede og diskuterede materialet igennem og fandt ud af, hvem der skulle spille hvad i sketchene &ndash; flertallet bestemte, hvad der var sjovt nok til at komme med, og rollerne delte de &ndash; fik Gilliam frie hænder til at lave, hvad han ville.Det betød også, at hans fantastiske animationer ofte intet havde med selve indholdet i sketchene at gøre, men i stedet var et resultat af Gilliams bevidsthedsstrømmetode, som de andre i gruppen også lod sig inspirere af.Fjollet og begavetResultatet var et sketchshow ulig noget andet, man havde set før. Sketchene gik fra visuelt og fysisk funderet humor, som regel signeret af Michael Palin og Terry Jones, til John Cleeses og Graham Chapmans verbale skænderier og Eric Idles ofte seksuelt ladede leg med ord. Politisk korrekthed var ikke noget, man bekymrede sig om, hvilket kun gjorde det sjovere.Mere traditionelle vittigheder medpunchlinesvar ikke Monty Python-medlemmernes hofret, og det skete tit, at en sketch blev afbrudt midt i det hele &ndash; enten fordi en anden sketch pludselig begyndte, en uvedkommende figur blandede sig, eller Graham Chapman dukkede op i skikkelse af en autoritetsfigur og erklærede, at nu måtte det stoppe, for nu var det altså blevet for fjollet.Monty Python parodierede nyhedsudsendelser, talkshows og quizprogrammer, gjorde grin med bureaukrati, småborgere, intolerance, overklassen og klassesamfund, autoriteter, traditioner, religion, kunst, kultur og god smag, og man kunne godt fornemme, at de alle seks havde gode, klassiske uddannelser bag sig. ForMonty Python&rsquo;s Flying Circusvar måske nok fjollet, absurd, løssluppent og ofte endda vanvittigt, men det var også begavet, vidende, velformuleret og skarp underholdning med en politisk og samfundskritisk brod, uden at det dog var noget, man som sådan gjorde en pointe ud af.Sjove sangeDer er utallige sketches, som jeg &ndash; og sikkert også mange andre &ndash; kan huske: Den morderiske kæmpebudding fra det ydre rum, der spiser mennesker og forvandler englændere til skotter; den spanske inkvisition, der torturerer folk med bløde puder og ved at placere dem i komfortable stole; Cykelmekanikermand, der anonymt lever i en verden af superhelte, og kun dukker op, når en kæde falder af, eller en cykel punkterer; fodboldkampen mellem de tyske og de græske filosoffer, hvor der ikke spilles megen bold, men tænkes store tanker; dyrehandleren, der ikke vil indrømme, at han har solgt en mand en død papegøje; ministeriet for gakkede gangarter; forretningen, hvor man kan købe alskens diskussioner og skænderier.Og sådan kunne jeg blive ved &ndash; også med scener og sange fra de fem film, isærLife of Brian(1979),Monty Python og de skøre riddere(1974) ogThe Meaning of Life.Da jeg gik i gymnasiet, lånte jeg igen og igen en plade,Monty Python Sings(1989), i musikafdelingen på Silkeborg Bibliotek. Jeg kan stadig synge med på både &raquo;Penis Song&laquo;, også kendt som &raquo;The Not Noel Coward Song&laquo;, &raquo;Sit on My Face&laquo;, &raquo;Never Be Rude to an Arab&laquo;, &raquo;Always Look at the Bright Side of Life&laquo;, selvfølgelig, og ikke mindst den vel nok bedste af dem alle, &raquo;Every Sperm Is Sacred&laquo;, der handler om, at Gud bliver vred, hvis katolikker spilder deres sæd, f.eks. ved at bruge kondom eller onanere &ndash; og som iThe Meaning of Lifeblandt andet synges af en flok børn med englestemmer.&raquo;Let the heathen spill theirsOn the dusty groundGod shall make them pay forEach sperm that can&rsquo;t be foundEvery sperm is wantedEvery sperm is goodEvery sperm is neededIn your neighborhoodHindu, Taoist, MormonSpill theirs just anywhereBut God loves those who treat theirSemen with more care&laquo;Det er rigtigt, hvad Terry Gilliam siger: God komik varer ved, og man kan se og gense og more sig over Monty Python igen og igen.Mere om Monty Pythons O2-shows på montypythonlive.com. Det sidste af de 10 shows foregår søndag den 20. juli og transmitteres direkte til CinemaxX-biograferne i Danmark. Billetter på cinemaxx.dk.Til lanceringen af det kommende show fik Mick Jagger opgaven at introducere Monty Python, det gjorde han med denne video og ordene:Monty Python&mdash;are they still going? I mean, who wants to see that again really? It was really funny in the sixties&hellip; Still, a bunch of wrinkly old men trying to relive their youth and make a load of money, I mean, the best one died years ago!Stort set alle Monty Pythons film, tv-shows og musik er udgivet på dvd, Blu-ray og cd
