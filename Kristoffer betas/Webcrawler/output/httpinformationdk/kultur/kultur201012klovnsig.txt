Klovn sigter lavt og rammer højt
Det er pinligt, lavkomisk og højpandet. Tv-serien 'Klovn' er blevet til en film, og i den anledning havde Informations filmredaktør inviteret til årets sidste 'Filmsludder'. Bl.a. om sammenhængen mellem en finger i endetarmen og Balzac
00'eres store samtidsfortælling er komedieserien 'Klovn'. Præcis i sin segmentbeskrivelse og bred i sin fanskare.

Der er ingen dansk film eller tv-serie, der er så præcis i segmentbeskrivelserne som Casper Christensen og Frank Hvams tv-serieKlovn.Pudsigt nok er der næppe heller noget dansk samtidsværk, der rammer så bredt, og hvis fanskare er så segmentbroget, som tilhængerne af serien. I går havde Informations filmredaktør, Christian Monggaard, inviteret de to komikere og Mikkel Nørgaard, instruktøren afKlovn - the movie,der får premiere i næste uge, til en åben 'Film-sludder' i rødvinsbiografen Grand i det indre Købehavn.Salen var fyldt, og selv om teenagere, der brokkede sig over manglende popkorn, tegnede en del, og selv om den bunke Information-aviser, der var lagt frem i foyeren, virkede uberørt, virkede det ikke engang lidt aparte, at det første spørgsmål fra salen omhandlede en fransk forfatter, der døde i 1800-tallet.»Har I nogen sinde læst Balzac,« spurgte en midaldrende herre i fløjlsbukser. Der blev helt stille ved det lille cafébord under lærredet, hvor klovnholdet og Christian Monggaard havde taget plads. Frank Hvam skyndte sig at tage en bid af den sandwich, der lå foran ham, og Casper Christensen måtte tage ordet. »Det spørgsmål vil Frank gerne svare på.« Frank Hvam vinker afværgende og gør via tegnsprog opmærksom på, at han lige har fyldt munden med mad.»Nå, men så tror jeg gerne, vi vil svare, ja,« siger Casper Christensen. »Det glæder mig,« svarer den midaldrende mand og sætter sig ned igen. Og det næste spørgsmål sender os i et helt andet hjørnet: En ung norsk pige, der spørger, om filmen og de selv kommer til Norge.»Altså filmen får premiere deroppe, ligesom serien også har kørt i hele Norden,« siger Casper Christensen. Han holder en lille pause.»Ja, og så tager Frank og Mikkel og jeg derop i uge 2 og bliver der i cirka seks måneder bare sådan for at hygge.«I grunden erKlovnen lavkomisk, latrinær og pinagtig sag, og sammenblandingen af Grand Teatret (som det kalder sig), Balzac og ja, Dagbladet Information, der jo i nogle selskaber kalder sig intellektuel, kan virke lidt underlig, hvis man bare ser den trailer, som indledningsvist blev vist ved gårsdagens arrangement. I den ser man Frank Hvam bruge en kattebakke som et toilet, man ser ham i bad med et lille barn, nøgen på en motorcykel og i slutsekunderne lidt beklemt med fingeren oppe i endetarmen på en kvinde, Casper Christensen har sex med.Lidt diller og bar røvMen for Casper Christensen virker det ikke så fjernt, forklarer han, da Christian Monggaard spørger ham, hvordan de selv oplever den intellektualiseringKlovn-universet har været genstand for.»Selvfølgelige er det primære mål med serien og filmen at lave noget sjovt, men det har hele tiden været vigtigt medKlovnat lave noget, der var større - noget mere seriøst og voksent,« fortæller han og eksemplificerer med en anekdote:»Vores første annoncekampagne fra serien placerede vi faktisk i Information. Men I ville ikke have den. Det var noget med et citat af Ole Bornedal om Brad Pitts nosser.«»Der vil jeg godt lige korrigere,« afbryder Frank Hvam.»Det var i Weekendavisen, og det var Spielbergs nosser.«»Men vores formål med nøgenheden og de pinlige episoder er jo ikke bare at provokere - og når vi viser den slags ting i en forfilm eller optræder nøgne på filmplakaten, handler det om at vide, hvad der skal til for at skabe omtale,« fortsætter Casper Christensen.»Man viser lidt diller og en bar røv, og så har du en halv avisside dér. Det kender du jo alt til,« siger Casper Christensen, med en slet skjult henvisning til den gang filmanmelderen selv endte i Ekstra Bladet uden en trævl på kroppen efter en våd aften i Cannes.
