Folk



 Bjørn Nørgaard
Barndommen har krop af poleret stål, ungdommen er holdt i nysølv, manddommen i patineret bronze og alderdommen i rustent støbejern. ’Tumlinger på livets vej’ hedder skulpturen, der i dag afsløres foran PFA pension.
Dan Park
I Sverige kan ’provokunstnere’ forarge: Ham her fik i går et halvt år i skyggen for værker, der ifølge anklageren er ’vidriga, kränkande, skamliga, fruktansvärda, Ku Klux Klan-liknande, hetsande och ekstremt nedsättande’.
Timbuktu
En svensk rapkunstner fik derimod en antiracistisk pris i den svenske Riksdag. Trods sangtekster som: ’Jimmi ska dunkas gul och blå og hissas upp i en flaggstång’ – der sigtes til Jimmi Åkesson, Sverigesdemokraternes leder.
Big Mac-afficionados
Måske bliver der nu alligevel revolution i Rusland. Verdens travleste McDonald’s på Moskvas Pusjkin-plads og fire andre fastfoodfilialer lukkes som modsanktion mod USA. Vogt dig Putin, når burgersulten begynder at knurre i masserne.

