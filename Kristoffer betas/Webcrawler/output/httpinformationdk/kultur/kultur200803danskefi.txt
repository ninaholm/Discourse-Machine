Danske film med i Cartoon Movie



 Fra den 5. og til og med den 7. marts afholdes for 10. gang Cartoon Movie i Babelsberg, Berlin, hvor hele fem danske projekter i år er blevet udvalgt. Yderligere er producenten Per Holst nomineret til Producer of the year for sin nye film om jungledyret Hugo. De danske projekter, som enten er færdigproducerede eller på vej er: Jungledyret Hugo: fræk, flabet og fri fra PH 3 og Asta Film, Prima Ballerina fra Rambling Rose Animation Studio, Rejsen til Saturn fra A Film, Niko and the way to the stars fra A Film og Disco Ormene fra Disco Ormene. 

