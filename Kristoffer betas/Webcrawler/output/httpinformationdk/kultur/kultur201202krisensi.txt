’Krisen siger noget vigtigt om os alle’
Signe Schlichtkrull har skrevet en roman om et bankkrak og den virkning det har på de involveredes karakterer og skæbne
/h4&gt; Det er kompleksiteten og systemfejlen, der har optaget mig, snarere end om nogle er onde eller gode, fortæller Signe Schlichtkrull.

Signe Schlichtkrull bor med mand og børn på Strynø. Før boede de i Berlin, men da de flyttede til Danmark ville de gerne bo nær vandet, fortæller hun, og så blev det Strynø i det sydfynske øhav.Der er dog hverken havluft eller sydfynsk ønatur over hendes nye bog, romanenKRAK. Den færdes tværtimod midt inde i finanskapitalens hjertekammer, i banken »Din Bank«, med markedsanalytikeren Claus som hovedperson.Signe Schlichtkrull havde i lang tid vidst, at hun ville skrive om bankkrisen, fordi den er tidstypisk, siger hun.»Der er en systemfejl, som kaster grus i maskineriet, jeg opfatter på en måde bankboblen som et symbol på den tid, vi lever i og som vi er bestemt af og påvirkes af. Den siger noget vigtigt om os.«Ære og eftermæle»Din Bank« skulle oprindelig have heddet »Odin Bank«, men bankens daværende kommunikationschef mente, at nogen kunne føle sig stødt, får man at vide. Da krisen kommer, finder den nye kommunikationschef imidlertid på at bruge Odin i en reklamekampagne, nærmere bestemt myten, hvor Odin hænger i et træ i ni nætter og vender vis tilbage. Kommunikationschefen anbringer en bankrådgiver i træet med teksten: »Men ord og ry skal aldrig dø, hvis man et værdigt vandt.«De nordiske gudesagn handler jo meget om ære og eftermæle, værdier der står i kontrast til dem, hendes personer repræsenterer, forklarer Signe Schlichtkrull.Universet med bankboblen er imidlertid kendt fra mediestrømmen, mener hun, og hun ville gerne have en hovedperson, der går igennem finanskrisen uden helt at have øje for den. Hun ville gerne have spændingen mellem den kolde medievinkel og så nogle personer, der havde et eller andet på spil, forklarer hun.»Egentlig handler romanen jo bare om en mand, der forelsker sig i en anden mands kone. Han bliver dog mere interessant for mig på grund af hele bankkrisen i al dens kompleksitet. Men det er kompleksiteten, systemfejlen, der har optaget mig, snarere end om nogle er onde eller gode.«— Bankdirektøren, Flemming Eriksen, er da et dumt svin!»Synes du? Han har siddet i en position, hvor hans dispositioner har kunnet lade sig gøre, hvor ingen forhindrede ham i at tage for sig af retterne.«Signe Schlichtkrull synes, han er en interessant karakter, som i gode tider garanteret ville tiltrække mange og være charmerende og spændende at være sammen med, siger hun.»Jeg opfatter ham som en personlighed, der kører en lille smule på kanten, måske med psykopatiske træk, men dem går der jo også mange af rundt omkring.«— Men han bedrager jo banken. Han køber et stort sommerhus i Spanien, som han lader banken eje, og han fedter sine tabsgivende investeringer af på banken, selv om den er ved at gå fallit?»Det han gør ville faktisk have været ok, bestyrelsen har jo godkendt dispositionerne, og det er kun fordi finanskrisen kommer, at luften går af ballonen og afslører uregelmæssighederne i forretningsførelsen. Han har bare handlet som mange i hans position ville handle. På den måde tror jeg, at vi alle er en lille smule bankfolk,« tilføjer hun tørt.SkrivereligionenClaus er Signe Schlichtkrulls vindue til historien, »han har jo selv en betragterrolle, i og med at han skriver daglige markedsberetninger. På den måde har han en art skribent-rolle, så måske er det derfor, at han er blevet mit vindue.«»Når meget er overladt til læseren ligger det nok også i, at jeg overtager Claus’ blinde pletter, i og med at jeg vælger hans synsvinkel. Man tager de ting ind, som han synes er interessante, men det kan føles næsten klaustrofobisk at være tvunget ind i hans selskab.«I debutromanenFogeden, skiftede Signe Schlichtkrull mellem flere forskellige personers synsvinkel, medKRAKhar hun »været nødt til at strække sin hjerne,« siger hun. »Når man kan skifte synsvinkel, får man noget forærende, her har jeg måttet blive på banen, selv om der faktisk er sidehistorier, hvor jeg kunne komme lidt væk fra Claus.«KRAKer ikke desto mindre en meget stramt fortalt lille roman på bare 176 sider, og man får som læser kun indblik i personerne gennem handlinger og replikker. Om deres følelsesliv står der ikke et ord, det må læseren gætte sig til.Det er dog ikke meningen, at det, der sker, skal fremstå som gåder, understreger Signe Schlichtkrull, »men det er da rigtigt, at meget er overladt til læseren.«»Man lægger sig meget tidligt fast på den måde, man ser på, man vælger det vindue, som man kigger ud igennem, og i denne bog har jeg ikke sprunget fra vindue til vindue.«Signe Schlichtkrull »gør det ikke i omskrivninger,« siger hun. Hendes »lille skrivereligions« to første bud er, at hun ikke må skrive om og at hun må fjerne ting fra teksten, men ikke tilføje noget.»Hvis man skriver om, kan man alligevel ikke helt fange den tone, man var i. Jeg tror, erkendelsen starter i linje ét og bygger sig op gennem teksten efterhånden. Man kan ikke bare indføre den erkendelse på side tre, som man er kommet til på side 40. Men jeg må gerne hive ord ud og ændre sætningskonstruktioner.«»Det er tit, jeg tænker, at jeg egentlig ville have skrevet noget andet, men teksten er klogere end jeg er, den opsamler en erfaring, der fører et bestemt sted hen.«
