In The Wild
’Rus’ hører sammen med ’at ruse’, dvs. at fare, styrte, suse. Jeg tænker på Schade og Vizki som rusdigtere, og på lyddrengene i Bikstok som deres poetiske fætre. Og så har jeg været i skoven


Vi har rusen med os, uanset hvor vi tager hen. Til Lissabon, Istanbul eller Marseille. Og nu hvor vi lige har slået vores telte op i en skov uden for Höör. Det var Jay, der ringede og spurgte, om jeg orkede at ligge mere i telt efter Roskilde, om jeg orkede mere fest. Vi skal være i skoven de næste 27 timer, og måske får vi slet ikke brug for de telte, for vi er her for at danse. Indtil i formiddag var det kun arrangørerne fra Spazio Social Club, der vidste, hvor In The Wild ville komme til at foregå. &raquo;Secret location (Skåne), 300 people, 15 dj&rsquo;s and 2 dance floors&laquo;. Vi fik besked på at møde op på stationen i Höör, og så ville der være busser, der ventede på os. Det hele er meget velorganiseret. Inden buschaufføren kører os ud i skoven, går han ned gennem bussen og konfiskerer festfolkets øl. Han er bare sur, og vi er bare små børn, der ikke selv må bestemme. Vi ler ad det åndssvage i, at chaufføren gider det bøvl. Vi kan le, for om et øjebliks bustur bestemmer vi selv.Alle har vi pyntet os. Nøje og skødesløst og med engangstatoveringer i guld og sølv fra H&amp;M. Klokkeblomst er i neongult strutskørt og g-streng. Naturen, der i forvejen er så køn, er også blevet pyntet af menneskehænder, en halv discokugle ligger som en slags hat på en træstub, der har fået øjne. Jeg tænker på Kendrick LamarsTo Pimp a Butterfly, der bliver tilTo Pimp Naturei mit hoved, og vi nyder godt af naturen. En kvinde, vi ikke kender endnu, sætter sig hos os med to bæreposer fulde af jordbær, hun har plukket. Vi kan slet ikke spise alle de jordbær, de ryger ned i flasken til vodkaen og bliver rystet til en sød og stærk drink, og så glider de ned. Hvis Morti Vizki, den skovalf, havde været her, ville han garanteret have sagt: &raquo;Hvor dionysisk!&laquo;jeg drikker den boblende vinjeg fylder bare i migog den flyder ned ad mundvigenebegyndelsen til altinglivets vandeventyrets oprindelse&nbsp;jeg drikker den boblende vinsom køler dette legemesom forsvinder på drømmefødderdråbernes kildeslow motionjeg griner mod himlen&nbsp;(Morti Vizki, Digtsamling, 1984)Det er stadig lyst, og vi danser i små cirkler på et dansegulv af græs, vi snakker, mens vi bevæger os ikke særligt entusiastisk til musikken. Jay har lige set sin eks-kæreste, vi er endnu rastløse og spændte. Hvad skal der ske. To og to skal nogen af os finde hinanden og karusellere sammen længere ind i skoven, men det er først senere.Månen er med osSå bliver det endelig mørkere, jeg tager et billede af bålet og illuminationen midt på det bløde dansegulv. &raquo;Det er fint sammen,&laquo; hvisker Jenny, da hun kigger med på min telefon, &raquo;bålet og det kunstige lys. Det her er svensk midsommer&laquo;. Månen er med os, den er rund og overtrumfer det hele, den behøver ikke vores lysfest. Vinylen spinder, &raquo;en god sang,/et lille skørt mirakel/udgår fra grammofonen&laquo; med venlig hilsen Schade. Vi kan ikke danse til bøger.Men hos Gertrude Stein kan jeg virkelig mærke dansen. Når hun portrætterer den amerikanske danser Isadora Duncan: &raquo;Even if one was one she might be like some other one. She was like one and then was like another one and then was like another one and then was like another one and then was one who was one having been one and being one who was one then, one being like some.&laquo;Det er blevet lyst igen, og Klokkeblomst har danset længe nu. Det er svært at se på hendes ansigt, om hun nyder det. Hun danser alene, hun har stærke benmuskler. Rundt om hende under presenningen sidder den hårde kerne, der ikke har sovet endnu, på madrasser og vattæpper, og midt imellem dem ligger en pose med Cream Chargers, 24 stk. i hver æske. &raquo;This product is sold purely for the purpose of whipping cream, if we suspect you intend to misuse this product we will refuse to sell to you.&laquo; Hænderne er hele tiden i bevægelse, så er det jointen, der går rundt, så flødeskumssprøjten og sammen med den patronerne og ballonerne til at sætte på sprøjtens tud for at opnå de få sekunders rus fra lattergassen. Han lukker øjnene og sætter den fyldte, blå ballon til læberne, der kort efter former sig i ren salighed. Hans &raquo;kriminelle kranium&laquo;. Han fniser. Alma er dj, Klokkeblomst danser stadig i sine mønstre. Hun kan ikke danse til bøger. Vi kan ikke danse til bøger.Men vi kan hoppe i takt til beats med ord på fra Bikstok i Arenateltet på Roskilde. Uranium er ny, men publikums kriminelle kranier kan allerede de nye tekster næsten lige så godt som de gamle: &raquo;Vi har det vildere end dem, vi er mere chiller end dem.&laquo; Bikstok har rusen med sig overalt i deres tekster, det er rusen i vores tiptop krop og cigaren, fra snabelvand og græs, og fra de stærkeste bolsjer, numsepigerne og stokken selvfølgelig. Uranium er et fiktivt stof, eller det er alle stoffer og midler til at nå rusen med: Boblende vin, Schades pige med grimme tænder og flygtige øjne og hans uartige pige, lattergas og fællesskabsfølelse. Og så ordene fra oraklerne i Bikstok: Brlrblrlbrlblrl. Ordene selvfølgelig, når de får os til at føle rusen. Alt det der skærper vores sanser, og som vi nok bliver ved med at jage &ndash; uanset forbud. Ude i skoven, når vi &raquo;sætter strøm til en grøn gren uden en plan&laquo; og selv bestemmer: &raquo;Jorden bli&rsquo;r gravet op og drænet, den bli&rsquo;r fræset af i jagten på Uranium. Alle folk på planeten ved, den er smeltet ind i deres kriminelle kranium.&laquo;
