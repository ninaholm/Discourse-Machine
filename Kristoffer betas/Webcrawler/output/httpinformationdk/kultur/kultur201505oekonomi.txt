Det økonomiske argument – ikke det moralske – skal redde klimaet
I takt med at den grønne omstilling bliver en god forretning, bør man droppe de moralske appeller, mener fagfolk fra erhvervslivet. Andre vægter betydningen af at sætte nye fællesskaber i centrum af klimaindsatsen
Høst fra Fødevarefællesskabet på Korsgade på Nørrebro.

Den grønne omstilling af energisystemet er ved at kunne betale sig, så drop den moralske snak og appeller til den økonomiske sans og snusfornuften.Det var et centralt budskab, da Dansk Kommunikationsforening tirsdag samlede omkring 150 kommunikationsfolk, embedsmænd, erhvervsfolk og grønne ngo&rsquo;er for at diskutere den svære opgave at kommunikere behovet for klimahandling over for en befolkning, der er overvejende positivt stemt, men i praksis har svært ved at omsætte holdning til handling.SomInformation fortalte tirsdagviser en ny meningsmåling, lavet af YouGov for foreningen, at 70 pct. af danskerne er bekymrede over klimaforandringerne, men kun i begrænset omfang villige til at ændre personlige vaner hvad angår f.eks. flyvning, bilkørsel og det at spise kød. Det er et problem, fordi omstillingen af den danske energisektor er ved at være på skinner i kraft af det politiske mål om fossilfrihed i 2050 og energiselskabernes igangværende omstilling til sol, vind og biomasse, hvorimod det halter alvorligt, når det gælder klimabelastningen fra danskernes transport, fødevareforbrug m.m. Så hvordan får man mennesker til at handle i overensstemmelse med deres viden og holdning?Det gør man &ndash; ifølge flere af de inviterede oplægsholdere &ndash; ved at tale til pengepungen.&raquo;Vi skal fjerne os fra terminologien om, at dette er en kamp mellem det sorte og det grønne, og flytte os over i den bredere forståelse om profitabilitet. Vi skal gøre det konkret og pille lidt af det med værdier ud og lade det handle om det snusfornuftige,&laquo; sagde Energistyrelsens direktør, Morten Bæk.&raquo;Det handler om, at det grønne skal give det største afkast. Hvis vi forestiller os, at vi kan få nogen til at investere i det grønne med et mindre afkast, så der blandes noget moral ind i det &ndash; forget it,&laquo; sagde Per Bremer Rasmussen, administrerende direktør i brancheorganisationen Forsikring &amp; Pension.&raquo;Det er nødvendigt at tjene penge på det grønne &ndash; uden profit sker der ingenting,&laquo; sagde administrerende direktør i Dansk Energi, Lars Aagaard.Han påpegede, at hvor klimadebatten i nogle lande er gjort til en kamp for en hel anden verdensorden uden kapitalisme, så accepterer de grønne organisationer i Danmark, at det skal kunne betale sig økonomisk at stille om. Det fortjener de ros for, mener han.&raquo;Vi skal tjene endnu flere penge på det grønne end på det sorte &ndash; den præmis køber de danske ngo&rsquo;er. De er ikke kommunister, de er grønne,&laquo; sagde Lars Aagaard og tilføjede, at det for de danske toppolitikere ikke så meget er selve den selvstændige klimaambition, der driver dem, som det er vækstmotivet, og det finder han okay.I en publikation til tirsdagens konference påpeger også kommunikationsbureauet Operate, at &raquo;moral er trængt tilbage&laquo; i klimadebatten.&raquo;Den moralske dimension i klimakommunikationen er &ndash; om ikke forsvundet &ndash; så kørt tydeligt i baggrunden i de seneste år. Fokus er ikke længere på kommende generationers vilkår eller druknende isbjørne,&laquo; skriver Operate og understreger, at den moralske dimension sikkert vil vende tilbage på et tidspunkt.Pensionskassernes valgAf meningsmålingen fra YouGov fremgår det, at hele 33 pct. af de adspurgte danskere mener, at de hjemlige pensionsselskaber bør prioritere grøn omstilling højere end afkast og derfor undlade investeringer i fossil energi. 41 pct. mener, at selskaberne skal fordele investeringerne på både det grønne og det sorte for at opnå størst afkast.Til det kunne Per Bremer Rasmussen replicere, at Forsikring &amp; Pension har lavet sin egen meningsmåling om det samme &ndash; også via YouGov &ndash; og fået et noget anderledes svar.&raquo;44 pct. vil overhovedet ikke have, at vi gør noget ved det. 30 pct. siger ja til at satse på grønne investeringer, men det må ikke koste noget. 16 pct. vil gerne, også selv om det koster,&laquo; sagde Per Bremer Rasmussen.Han understregede, at pensionsselskaberne via lovgivningen er forpligtet til at skaffe pensionskunderne det bedst mulige afkast.&raquo;Det er meget godt, at vi ikke har mulighed for at forfølge forskellige populistiske mål for kundernes penge,&laquo; sagde han.Klima- og miljøchef hos WWF, John Nordbo, kritiserede den første af meningsmålingerne for at spørge, som om det at investere grønt automatisk indebærer et lavere afkast &ndash; det kan have fået mange til at sige nej til at prioritere de grønne investeringer.&raquo;På den lange bane må vi tage et valg &ndash; der er grænser for, hvor meget, vi kan investere. Vi må vælge det grønne,&laquo; sagde han.Tim Nuthall, der er kommunikationsdirektør hos organisationen European Climate Foundation, formulerede det med økonomiens betydning lidt anderledes end de øvrige oplægsholdere:&raquo;Dette er ikke længere en fortælling om at yde ofre. Det er simpelthen en fortælling om et politisk valg,&laquo; sagde han med henvisning til rapporten The New Climate Report 2014, udarbejdet under ledelse af klimaøkonomen lord Nicholas Stern.Rapporten konkluderer, at det med prisudviklingen på de grønne teknologier koster det samme på globalt plan at realisere en grøn og klimavenlig økonomi som at holde fast i en sort økonomi med fortsat afhængighed af fossil energi, og det endda før de miljø- og sundhedsmæssige gevinster ved den grønne omstilling er regnet med. I tråd hermed sagde Lars Aagaard: &raquo;Der er i dag kun én energipolitik i Danmark, og det er den grønne vej. Punktum. Så der er ikke så meget at diskutere.&laquo;Sats på fællesskaberDet gør det imidlertid stadig relevant at granske, hvordan man får danskerne til at tage aktiv del i den klimaindsats, der ligger uden for energisektoren.Jørgen Abildgaard, projektchef i Københavns Kommunes Klima- sekretariat, gentog, at det med pengepungen er vigtigt, men understregede desuden, at indsatsen over for borgerne skal være meget konkret.&raquo;Det med at skabe generel bevidsthed om klimaet fungerer ikke, og politikerne vil ikke give penge til det. Så enkelt er det. Til gengæld vil de gerne støtte konkrete indsatser, der virker,&laquo; sagde han og nævnte bl.a. hovedstadens indsats for cyklisme &ndash; 45 pct. af københavnerne cykler nu dagligt til arbejde eller uddannelse &ndash; samt udpegningen af det særlige klimakvarter på Østerbro, hvor borgerne gives medansvar for at stille en bydel om.Vibeke Lyngse, kommunikationsdirektør i Danmarks Naturfredningsforening (DN), betonede, at budskaberne skal gøres nærværende, enkle og handlingsanvisende.&raquo;Gør det abstrakte konkret,&laquo; sagde hun og nævnte, hvordan DN har gjort sin kampagne for omlægning af dansk landbrug til økologi konkret ved f.eks. at mobilisere danskerne til at skrive under på et krav om at forbyde sprøjtegifte i områder, hvor der indvindes drikkevand. Eller ved at opfordre til, at man ved de daglige indkøb udskifter fem af sine varer med økologiske produkter.Lars Højholt, projektleder på Information, beskrev, hvordan avisen med kampagnen &rsquo;Vores omstilling &ndash; Hvad gør vi nu?&rsquo; i 2013 sammen med DR valgte at fokusere på de gode eksempler frem for de gode råd: På hjemmesidenvoresomstilling.dker efterhånden samlet over 450 grønne omstillingsprojekter fra hele landet med det formål at skabe inspiration og samarbejde samt løfte den grønne indsats fra individ- til fællesskabsniveau.&raquo;Ikke alle projekter har en stor klimaeffekt, men der er en vigtig dannelseseffekt i det her. Folk føler, at de er del af en fælles bevægelse for omstilling,&laquo; sagde Lars Højholt.Samme budskab præsenterede Operate i sin publikation til konferencen: Hvor det gamle paradigme for klimakommunikation handlede om, hvad den enkelte kan og bør gøre, handler det ny paradigme om en fællesskabsorienteret proces, hvor det at folk handler sammen gør en forskel og giver mere langsigtet og social levedygtighed af initiativerne.Jørgen Abildgaard fra Københavns Kommune understregede betydningen af denne type katalysatorer til at sætte omstillingsprocesser i gang.&raquo;Problemet er at få politikere til at give penge til processer. De vil helst støtte en cykelsti eller en skole, som de kan indvie. Men penge til processer &ndash; uha nej,&laquo; sagde han.&raquo;Vi mangler toppolitikere i både rød og blå blok, der taler om, hvor alvorlig klimaudfordringen er, og hvor stor en omstilling, vi skal ud i,&laquo; supplerede John Nordbo.En analyse af mediernes klimadækning, præsenteret på konferencen af Infomedia, afslører, at dækningen i både internationale og danske medier toppede omkring klimatopmødet COP15 i København i 2009. Men hvor internationale medier siden 2012 igen har bragt et stigende antal klimaartikler, er danske mediers dækning forblevet på et konstant lavt niveau de senere år.
