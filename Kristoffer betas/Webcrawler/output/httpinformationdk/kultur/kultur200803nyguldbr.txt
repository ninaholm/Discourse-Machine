Ny Guldbrandsen-dokumentar



 Det Danske Filminstitut (DFI) har givet støttetilsagn til en ny dokumentarfilm fra den politiske verden. Filmen 'Dagbog fra midten' instrueres af Christoffer Guldbrandsen, der med eget kamera har fulgt Ny Alliance inden og efter stiftelsen, under valgkampen og i de første uger efter valget frem til regeringsdannelse. Filmen støttes desuden af DR 2. Også en ny film af Anders Østergaard er på vej. I 'Så kort og mærkeligt livet er' vender digteren Dan Turèll tilbage for at fortælle sin livshistorie med egne ord i en montage, der frit blander dokumentariske og iscenesatte elementer. Også dette projekt er støttet af DFI og DR 2. Begge film ventes på gaden til efteråret. anre

