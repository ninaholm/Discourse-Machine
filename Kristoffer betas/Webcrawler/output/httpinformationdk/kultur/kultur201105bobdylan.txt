Bob Dylan-citater hitter i amerikanske retslokaler
En juraprofessor fra Tennessee har gennemgået samtlige domsafsigelser i 2007 og lavet en liste over de mest citerede kunstnere. Bob Dylan, protestsangeren over dem alle, topper listen


Bob Dylan er en mand med øje for ord. Gang på gang har hans sammensætning af gloser ledt til fængende tekster og ørehængere. Også i amerikanske retslokaler.Alex Long, der er juraprofessor ved University of Tennessee i USA, har lavet en top 10-liste med de kunstnere, der oftest bliver citeret ved domsafsigelser i USA. Den enerådige førsteplads går til Bob Dylan, der i 2007 blev citeret 186 gange 112 gange flere end The Beatles, der kom ind på andenpladsen.Gennem et semester i 2007 støvsugede Alex Long databaser med dokumenter og resumeer fra samtlige retssager i USA samt videnskabelige tidsskrifter for kendte musikercitater. I sin fritid vel at mærke.»Jeg tør end ikke tænke på, hvor mange dokumenter jeg har gennemgået,« siger han i et interview til den amerikanske radiostation NPR.Bruges som argument»Men musik er aldrig fjernt fra min tankegang, og når jeg havde tid tilovers imellem undervisning eller skriverier kiggede jeg i en juridisk database for at se, om nogen af mine favoritkunstnere blev citeret. Af ren nysgerrighed.«Specielt ét citat er populært blandt californiske dommere og stammer fra Bob Dylans »Subterranean Homesick Blues«:You dont need a weatherman to know which way the wind blows.Ifølge Alex Long bliver citatet tit brugt, når en dommer vil argumentere for, at der ikke er brug for en eksperts forklaring af bevismateriale.»Videnskabeligt bevismateriale kan være svært at forstå for juryen. Og nogle gange er der behov for ekspertviden til at forklare juryen, hvad man taler om. Men andre gange behøver man ikke den ekspertviden, og så vil en dommer i det tilfælde sige 'you don't need a weatherman to know which way the wind blows',« siger han.Andre populære Dylan-citater stammer fra sange som »Blowin' in the Wind« og »Chimes of Freedom«, mens Rolling Stones' oplagte omkvæd »You can't always get what you want« også hitter i dommerkredse.Bob i højesteretAlex Long mener selv, at en del af forklaringen på Dylans popularitet i de amerikanske retslokaler er, at mange af dommerne er vokset op med sangene.»Muligheden for at bruge en linje fra ens yndlingskunstner er fristende. Det er muligheden for at flippe lidt ud.«Dylan, der ellers nyder mest anerkendelse i venstreorienterede kredse, er endda nået helt til højesteret, hvor de konservative dommere Antonin Scalia og John Roberts har brugt koryfæets tekster til at understrege pointer. Et eksempel på det er en sag, hvor en ansat mente, at tekstbeskederne i hans personsøger var private. Retten undlod at tage stilling til det spørgsmål ud fra en tankegang om, at teknologien udvikler sig så hurtigt, at den ville have overhalet deres beslutning, så snart de var trådt ud af lokalet.»Og dertil sagde Scalia så ret morsomt,the times they are a-changin''er en sølle undskyldning for at tilsidesætte ens juridiske pligt til at tage stilling til et spørgsmål,« fortæller Alex Long til NPR.Egentlig var projektet udelukkende en fritidsbeskæftigelse, der stod på i 2007, og Alex Long har ikke tænkt sig at opdatere sin søgning år for år. Men det holder naturligvis ikke de amerikanske dommere tilbage, og juraprofessoren får løbende henvendelser fra dommere og advokater, som stolt fortæller om deres brug af populære sangtekster.»En advokat fra San Francisco har fortalt mig, at han altid prøver at citere Grateful Dead, når han skal anlægge en sag for retten. Og en anden dommer har givet mig en kopi af et dommerskøn, han har skrevet udelukkende ud fra Beatles' tekster. Hver eneste sætning indeholdt en linje fra en Beatles sang. Det var ret sjovt,« siger Alex Long.
