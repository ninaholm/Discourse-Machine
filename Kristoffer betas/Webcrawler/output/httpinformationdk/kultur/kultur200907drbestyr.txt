DR-bestyrelses-medlem kritiserer Ole Hyltoft
Dansk Folkepartis næstformand i DR's bestyrelse skader sin sag mere, end han gavner den, når han gør en mediesag ud af et Pia Kjærsgaard-fejlcitat, mener De Konservatives medlem af bestyrelsen, Finn Poulsen


 118 gange har danske aviser inden for de seneste tre måneder nævnt Pia Kjærsgaard i forbindelse med citatet »indvandrere formerer sig som rotter«. Det viser en søgning på databasen Infomedia.
Det hele begyndte, da generaldirektør i DR, Kenneth Plummer, informerede pressen om, at han havde sendt en personlig undskyldning til Pia Kjærsgaard. I radioprogrammet Sproglaboratoriet på P1 17. april havde litteraten Isak Winkel Holm nemlig fejlagtigt tillagt partilederen det efterhånden meget omtalte citat.
Senere kom det frem, at Kenneth Plummers undskyldning faldt på opfordring fra Dansk Folkepartis medlem af DR's bestyrelse, næstformand Ole Hyltoft.
Men spørger man Finn Poulsen, der er direktør i tøjfirmaet Bestseller og medlem af DR's bestyrelse for de konservative, har Ole Hyltoft skadet sin sag mere, end han har gavnet den.
»Jeg synes, han har dummet sig. Jeg ville selv have holdt min mund. Mediebilledet har vist, at han har opnået det modsatte af, hvad han ønskede,« siger han.
'Hold det internt'
Den vurdering deler kommunikationseksperten Mads Lindberg, der er partner i PR-virksomheden Mark, Lindberg & Partners. Han peger på, at meget få mennesker ville have hørt om citatet i det smalle radioprogram, hvis ikke Ole Hyltoft havde gjort en sag ud af det. Og desuden har flere medier benyttet lejligheden til at nævne, at Pia Kjærsgaard rigtignok ikke har sammenlignet nydanskere med rotter, men at hun engang har sammenlignet dem med kaniner:
»Og det er jo altså ikke meget bedre. Det er ikke alene politisk ukorrekt. Det er også et brud på den takt og tone, Dansk Folkeparti er meget optagede af i deres forsøg på at blive stuerene.«
Men hvorvidt der er tale om succes eller fiasko for Ole Hyltoft, afhænger af, hvad hans motiver har været, understreger Mads Lindberg:
»Hvis han har været ude på at rense sin partileders navn, er det ikke lykkedes ham. Tværtimod. Men hvis han har ønsket at få sat gang i debatten om, hvorvidt DR er venstredrejet, har han haft held med det, og man må endda sige, at han har gjort det dygtigt.«
Finn Poulsen fra DR's bestyrelse mener imidlertid ikke, den slags diskussioner bør føres i medierne.
»Personligt synes jeg, man skal bruge sine kræfter inden for bestyrelsen, ikke udenfor. Jeg tror på, at man skal arbejde for at løse problDR-bestyrelsesmedlem kritiserer Ole Hyltoftemerne i konsensus og ikke markedsføre sine egne mærkesager. På den måde opnår DR størst troværdighed,« siger han.
Det har ikke været muligt at få en kommentar fra Ole Hyltoft.


