En lussing fra en blind vinkel
Selv om ’Straight Outta Compton’ om den legendariske gangstarap-gruppe N.W.A. knækker over cirka på midten, så formår den alligevel ganske udmærket at kvalificere den harme over racisme og politibrutalitet, som var gruppens brændstof. En harme som – desværre – stadig er relevant
N.W.A.’s succes ændrede musikbranchen og åbnede op for helt andre afroamerikanske udtryk i mainstream. At det så endte i en udnyttelse af gangstarap er en anden snak.

Gangstarappen ramte USA som en lussing fra en blind vinkel. Den var en hjemstavnsdigtning fra gadeplan og et hardcore macho angreb på et politisk etablissement, som havde (og tilsyneladende stadig har) overladt den fattige afroamerikanske befolkning helt og holdent til en racistisk og voldelig politistyrke.For rapperne i N.W.A. var rappen &ndash; også &ndash; et journalistisk instrument. Deres debutalbumStraight Outta Comptonog ikke mindst det herostratisk berømte nummer &raquo;Fuck Tha Police&laquo; var i 1988 en skelsættendeshock and awe-drive by-kugleregn fra bunden af det amerikanske samfund. &raquo;Police think they have the authority to kill a minority&laquo;. Et tidligt eksempel på gangstarappens vink med en vognstang om, at der var noget rivravruskende galt i det amerikanske mareridt, var Toddy Tees &raquo;Batterram&laquo;, et nummer fra 1985, der kritiserede politisk impotens og politibrutalitet &ndash; ikke mindst LAPD&rsquo;s (Los Angeles Police Department) brug af sangtitlens armerede køretøj, der med sin rambuk monteret på en stang har mast sig vej ind i mangt et hus i afroamerikanske ghettoer.Og sådan begynder den aktuelle filmStraight Outta Compton&ndash; måske nikkende til gangstarap-klassikeren &ndash; også. Det senere N.W.A.-medlem Eazy-E er lige ved at blive bustet i etdopedealer raid, men slipper ud ad et bagvindue, mens huset smadres af politiets batterram.Politiet er den eneste gangsterStraight Outta Comptoner den &ndash; selektivt fortalte &ndash; historie om Niggaz Wit Attitudes eller N.W.A. I første halvdel etablerer den strålende virkeligheden i Compton, den i dag så hiphop-berømte by, der er vokset sammen med L.A., og hvor politiet chikanerer, visiterer og arresterer folk uden lovlig grund. &raquo;I&rsquo;m the only gangster out here,&laquo; siger en politimand i filmen.Så da de virkelige videooptagelser af politiets gennemtævning af en forsvarsløs Rodney King toner frem på lærredet, så ligger det i naturlig forlængelse af den vrede, som N.W.A. har formuleret med fredelige midler i årene før. Den vrede som &ndash; efter frikendelsen af politifolkene året efter &ndash; eksploderer i de voldsomme optøjer i L.A. i 1992. Ferguson-opstanden sidste år er givetvis i publikums tanker under denne sekvens, ligesom sympatien med N.W.A.s kommunikation af deres vrede med fredelige verbale midler synes uundgåelig. Også da politiet i Detroit forsøger at forhindre gruppen i at fremføre &raquo;Fuck Tha Police&laquo; ved en koncert, og da FBI&rsquo;s assistant director Milt Ahlerich sender bandet et brev, hvori han fordømmer nummeret &ndash; og indirekte truer dem.N.W.A.&rsquo;s succes ændrede musikbranchen og åbnede op for helt andre afroamerikanske udtryk i mainstream. At det så endte i en udnyttelse af gangstarap er en anden snak. Men i sit udspring var den et &raquo;snapshot af, hvordan amerikanerne i virkeligheden føler&laquo;, som Cube siger under en pressekonference i filmen. &raquo;Vores kunst er en afspejling af vores samfund.&laquo;Casterne på filmen har gjort en del ud af at findelookalikestil rollerne, og det hjælper selvfølgelig en del at Ice Cubes egen søn, O&rsquo;Shea Jackson, jr., spiller sin far i filmen. Nå, men heri ligger også balladen, forStraight Outta Comptoner lidt for meget en familieaffære og et skønmaleri &ndash; ikke af LAPD naturligvis (mange af episoderne i filmen bygger på virkelige hændelser), men af dem, der har haft noget at sige under produktionen af filmen.Hovedpersonerne er Dr. Dre (der i dag står som en af vor tids absolut vigtigste producere, og som har arbejdet med Tupac, Eminem, 50 Cent og ikke mindst solo), Ice Cube og Eazy-E. Sidstnævnte døde af aids i 1995, og de to førstnævnte er producere på filmen. Gæt hvem, der fremstilles entydigt positivt i filmen.Grove udeladelserI virkeligheden har Dr. Dre flere voldssager mod kvinder bag sig, og det har desværre gjort flere N.W.A.-teksters misogyni til noget anderledes grumt end en social kommentar. Dres vold mod kvinder figurerer sjovt nok ikke i filmen, hvor han beskrives som et roligt gemyt og en dybt dedikeret musiker. Der er simpelthen på forhånd lukket ned for diskussion af to af de tre afgørende karakterer i filmen, der fremstår endimensionelle, mens Eazy-E gør en langt mere bøvlet, fejlbehæftet, menneskelig figur.I fiktionen er Paul Giamatti formidabelt nuanceret som den faderlige, indignerede, men også manipulerende manager, Jerry Heller, der dyrker en del-og-hersk-strategi &ndash; og får Eazy-E over på sin side. Det splitter til sidst N.W.A., først med Cubes afsked efter debutalbummet, siden med Dre og The D.O.C.&rsquo;s adjø efter det andet og sidste albumNiggaz4Lifefra 1991.Den næsten toogenhalv time lange film knækker over på midten, da den glider fra at fokusere på de eksterne stridigheder med et undertrykkende samfund til internt personfnidder. Det er selvfølgelig en vigtig pointe, at succes kan splitte venskaber og at musikbranchen har sine udnyttere &ndash; det løste Ice Cube i øvrigt med et baseballbat på et pladeselskabskontor &ndash; men filmen taber tempo og mister relevans ved at nosse for langsomt rundt i denne klassiske syndefaldsmyte, hvor alle ender med at længes efter enklere tider. Og hvor Dre forlader balladen på Death Row Records med ordene: &raquo;you can&rsquo;t put a price on peace of mind&laquo;. Flot exitreplik. Er den mon virkelig?Straight Outta Comptonkommer ikke til at bestå nogen Bechdel-test. Kvinder optræder kun som groupier, bekymrede mødre og nye kærester. Og det er for dårligt, især i lyset af udeladelserne af Dr. Dres vold mod kvinder.Straight Outta Comptonbør således ikke stå som den definitivt troværdige historie om N.W.A. Men den bør placere gangstarappens mest berømte gruppe klart i den kollektive bevidsthed. For den formår at forklare og kvalificere den retfærdige harme, som var deres &ndash; såvel som det er mange nutidige rapperes &ndash; brændstof.&rsquo;Straight Outta Compton&rsquo;. Instruktion: F. Gary Gray. Manuskript: Jonathan Herman og Andrea Berloff. Amerikansk (Særvisninger i denne uge og premiere i udvalgte biografer landet over fra den 24. september)
