Syriens kollektive hukommelse er videofilmet
En syrisk videoaktivist er gået i landflygtighed efter at have bidraget til et undergrundsarkiv af videoer, der dokumenterer Assad-styrets overgreb. Det skal aktiveres til retssagerne efter en eventuel sejr. Men det bruges allerede til at henrette dræbende regeringssoldater
Civile syrere dokumenterer med livet som indsats overgrebene på video, og soldaterne frygter at blive genkendt, når revolutionen/borgerkrigen er slut. En billedcollage fra hjemmesiden Higher Commission for Syrian Relief, der uden omsvøb viser rystende foto og dokumentation af de brutale overgreb på den syriske civilbefolkning, især på børn.

De var en gruppe på seks lokale videofotografer, der opererede i den syriske by Douma. Det var livsfarligt at filme, så det foregik ofte camoufleret, ved hjælp af kameraer placeret i solbriller, i nøgleringe og i knapper.»Vi filmede demonstrationer, døde, sårede, interview med martyrers familier. Jeg havde en del adgang, fordi jeg var medlem af det lokale koordineringsråd, jeg var frivillig i Røde Halvmåne, og jeg var kameramand. Kombinationen af de tre gav mig adgang til næsten alt. Og alt, hvad der kunne filmes, det filmede jeg,« fortæller 25-årige Omar Aldoumany, der var en af de seks.Når Aldoumany ikke hjalp med at smugle reportere rundt i området, så dokumenterede han den syriske stats overgreb på befolkningen. Gruppen opererede hemmeligt eller i forklædning selv i forhold til det nærmeste netværk for at minimere risikoen for at blive angivet af stikkere. Ikke desto mindre fik de kontakt med en engelsk filmskaber, som ville lave en film på baggrund af deres optagelser.Efter omkring to måneder med overlevering af materiale til englænderen tog Omar Aldoumany til Istanbul for at deltage i en workshop om videoaktivisme på den største tyrkiske filmfestival, !f – The Istanbul International Independent Film Festival.Det var dér, jeg mødte ham. Han optrådte med tørklæde om hovedet, kun øjnene synlige, og fortalte gruopvækkende historier fra sin tid som videofotograf i Douma. Og han indledte med at mindes tabet af to fotografkolleger. Den ene havde fået stukket sine øjne ud på grund af sin profession.Fik smadret sit hus som hævnTre dage inde i hans besøg fik Aldoumany en opringning, der informerede ham om, at den engelske klipper var blevet arresteret, og at alt videomateriale var blevet konfiskeret.»De angreb mit hjem i jagten på mig. De smadrede huset for at finde det mindste spor. Jeg var bare heldig at jeg havde begravet ethvert spor.«Men de fandt frem til ham via englænderens telefondata. Det, der skulle have været en lynvisit, blev et eksil i Istanbul. Han havde 300 dollar og en taske med tre skjorter, et par bukser og nogle sokker med sig. Og alle hans nære venner måtte flygte ud af Syrien, bortset fra én, som har forbindelser i toppen af regeringen, som han bestak til at slette hans navn.Selv opererer han under pseudonym – han kalder Omar Aldoumany for sit aktivitetsnavn –&nbsp;for at beskytte sin familie i Syrien.»En måned efter afholdt de en slags retssag, og jeg blev anklaget for højforræderi, spionage og krænkelse af regeringens ære og bla, bla, bla,«– Og det er en dødsdom?»Ja. Altså, jeg kan godt forstå, at de leder efter mig, for der er nogle af videoerne, der er virkelig belastende for dem. Der er en video, hvor de sviner mig til, du ved, og siger: ’din fucking sunni!’ Og de tæver mig med et pistolskæfte. Og jeg filmer dem med et solbrillekamera, mens de tæver mig. Det tog otte timer, og jeg filmede 34-35 gode minutter.«Og der findes en kopi. Begravet i Syrien sammen med resten af det materiale, som gruppen nåede at optage.»Det vil stadig være nyttigt, når revolutionen er forbi. Til at finde gerningsmændene med.«– Du tænker på retssager efter revolutionen?»Selvfølgelig. Det har vi tænkt på siden april.«Nærmere bestemt april sidste år, da konflikten begyndte at eskalere i Syrien. Det er noget, vi alle har set videooptagelser af. Folkets upload er blevet primetime nyheds-tv. Vi så begyndelsen på denne medieudvikling under Den Grønne Revolution i Iran. Men under det syriske oprør er videodokumentationen blevet langt mere organiseret. Alene i Omars by, Douma, hvor der bor omkring 180.000 mennesker, opererer et netværk på hundredvis af fotografer. Den overordnede gruppe blev etableret af 15-20 folk i slutningen af april 2011.Styret er angst for genkendelse– Hvilken rolle spiller videodokumentationen i Syrien?»I ’82 var der revolte i Syrien. Det startede i Hama, og det afstedkom en massakre, som kostede op mod 70.000 mennesker livet. Selv syrere vidste ikke noget om den, og det var det, der gjorde, at regimet var i stand til at dræbe så mange mennesker. I den her revolution, der har de fra starten vidst, at vi filmede. Vi vidste, at disse film kunne være en beskyttelse for os. De dræber, men de er bange for de høje dødstal, og de er bange for videoerne.«– Kan kameraerne også bruges i felten til at beskytte folk?»Nogle enkelte gange kunne vi holde stand med et enkelt videokamera. Vi havde pistoler, men vi brugte dem ikke. Nogle gange var det mere effektivt at filme med et kamera end at skyde med en pistol.«– Kan du give et eksempel?»Vi filmede rundt om et hjørne. Vi filmede, når de ikke skød og gemte os, når de skød. På et tidspunkt kunne vi se, at der var 20 soldater, der gemte sig bag det modsatte hjørne. Og vi viste dem bare vores kamera, ingen pistoler. På den måde holdt vi stand på en af byens centrale gader. Soldaterne ankom ellers i en angrebsbølge, men vi gav demonstranterne tid til at komme ud af skudlinjen.«– Hvad var soldaterne bange for?»Vi kunne se, at mange af dem begyndte at tage masker på eller vikle tørklæder om hovedet. De var bange for at vise deres ansigter. Jeg tror, de ved, at det de gør, er forkert, og de er bange for dommen. De ville skamme sig over at få deres ansigter på tv, så folkene i deres landsbyer kunne se, hvad de gjorde. Mange af soldaterne, der kæmper, gør det kun for pengenes skyld.«Data på alle brutale soldater– Så de risikerer repressalier i deres hjembyer, hvis de bliver filmet?»Ja, og så er de også bange for at vise deres ansigter, fordi ethvert filmet ansigt ender i en database. Når de optræder på video, er de bare ansigter, men når man sporer dem gennem databasen og viser dem på alle oprørernes koordinationsråds websider, så er der altid nogen, der kan forbinde ansigterne med navne.«Hver by har sin egen database, som er en del af et decentralt netværk, fortæller Aldoumany, der var en del af det lokale koordineringsråds såkaldte mediepublicity-gruppe i Douma. En gruppe på omkring 500 mennesker, herunder klippere, fotografer, grafiske designere, politikere. Her indsamler man data på regimets folk og deres håndtering af civile. En form for kollektiv hukommelse. Og der samles data på hver filmet person, som så skal bruges i retssagerne mod dem efter en eventuel sejr. Og det er også først til den tid, at den enorme dokumentation vil blive offentliggjort.Men udvalgt dokumentation sendes allerede i omløb, i hvert fald i Douma. Nemlig den der med foto og navn udpeger dokumenterede mordere blandt regeringssoldaterne. Disse oplysninger publiceres efter en analysegruppes granskning og gennemcheck af videoptagelser. Og det er en nøje granskning, fordi det kan afstedkomme kort proces, hvis de udpegede mænd fanges af modstandshæren, FSA.»Når man viser dem på internettet, så svarer det til at bede enhver bevæbnet oprører om at dræbe personen. Og det kan man ikke opfordre til, hvis ikke man er sikker på, at han er morder,« siger Aldoumany og bekræfter dermed historien om henrettelser af regeringstropper uden ordentlig rettergang, som i weekenden blev blotlagt her i Information.»Det er ikke vores job at dømme folk. Det er heller ikke vores job at afhøre dem,« siger han om sin egen gruppes arbejde.»Det er vores job at filme, hvad der sker, hvor og hvordan. Og overlevere materialet til dem, der kan behandle data og finde ud af, hvem der er mordere.«»Jeg er ked af at være ude af Syrien. Konstruktionen af disse grupper og det her netværk var virkelig fantastisk. Det er som en kuppel, der dækker alting omkring en. Og når man ser den inde fra, så er den så smuk.«Der gik noget tid efter mit møde med Omar Aldoumany i Istanbul, inden jeg endelig fik fat på ham igen over Skype. Da var han i Kairo som repræsentant for Higher Commision for Syrian Relief, som han er en form for generalsekretær for.Et par dage før havde Kofi Annan rullet sin fredsplan ud, men i Douma var hæren imidlertid begyndt at bombe tilfældigt. Hans forældre var stadig i byen. Jeg spurgte, hvad han hørte derindefra.»Hvad vi hører? Død. Vi hører død,« svarede han.Jeg fik fat i ham igen 12 dage senere i onsdags. Han sad i en bus og var nu i Libanon. Han talte med sine forældre for en uge siden, og de havde forladt deres hus, fortalte han. Det var for farligt at blive. Og 10 minutter før, jeg ringede, havde han fået at vide, at en af hans venner dagen før var blevet skuddræbt, mens han udførte sit arbejde i Røde Halvmåne.»Han jokede altid med, at sådan nogen som mig ikke ville overleve revolutionen.«Se mere på Higher Commission for Syrian Relief på Facebook. Eller på www.hcfsr.org
