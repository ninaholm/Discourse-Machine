Kollapsen og den honnette ambition
Brasiliens spektakulære nederlag til et tysk Porsche-mandskab kan kun forklares som stress fremkaldt af et forventningspres, der ikke er nationalt, men et statsligt anliggende
Den labile David Luiz (tv.) levede ikke op til ansvaret som Brasiliens forsvars-koordinator i semifinalen mod Tyskland.

Blandt de vinkler, der indlæses på tyskernes frapperende 7-1-pulverisering af det brasilianske hold, er mit bud, at man kan tage en spiller ud af Rio, men tager man Rio ud af en spiller, går det galt. Grueligt.Det var netop, hvad kollapsen i Belo Horizonte tirsdag aften handlede om &ndash; 1-7-blamagen var mere udtryk for frustreret spontanitet &ndash; eller som en af vennerne sagde: medfødt barnlighed &ndash; end om individuel uformåenhed. Stort set samtlige spillere i den brasilianske trup er generøst lønnede legionærer i europæiske klubber på højeste niveau.Men Felipe &rsquo;Big Phil&rsquo; Scolari, som blev hyret på sit ry fra 2002, da han førte brasilianerne til titlen, har forsøgt at skabe et hold, der spiller lige op med de både taktisk og teknisk sofistikerede europæere, der hylder solide forvar som det bedste angreb, og hvor fysik matcher teknik. Som hos Joachim Löws olierede maskine denne aften, hvor det ikke gav mening at tale om Krupp- og Mercedes-, men snarere om Porche-fodbold.Det er således ikke tilfældigt, at det slagne brasilianske hold hjemtager prisen som slutrundens mest svinsk spillende &ndash; hårde, rene tacklinger er ikke en del af den brasilianske fodbold-dna &ndash; men Scolari ræsonnerede tilsyneladende, at det var nødvendigt at spille &rsquo;globalt&rsquo;, hvor hans spilleres force først viser sig, når de spiller &rsquo;lokalt&rsquo; med vægt på overlegen improvisation, hvor et skrøbeligt forsvar rigeligt opvejes af offensiv kreativitet.Scolari stolede &ndash; muligvis i mangel af bedre boksspillere end Hulk og Fred &ndash; med andre ord ikke på sambastilen og hjemmebanefordelen som tilstrækkelig kapital til et sjette verdensmesterskab. I stedet satsede han på, at den 22-årige Neymar kunne bære offensiven og at den kompetente midterforsvarer Thiago Silva kunne organisere forsvaret.Det gik også, om end på bedste beskub &ndash; både Chile og Mexico spillede lige op med Brasilien &ndash; så længe de to var på holdet, men da de pludselig manglede, havde de øvrige stjerner hverken fantasi eller trodsighed til at kompensere for tabet.Især den karantæneramte Silvas fravær syntes føleligt, da det som kampen skred frem var blinkende klart at viceanføreren, den labile David Luiz, ikke levede op til ansvaret som forsvarskoordinator. Hvilket man sådan set vidste i forvejen &ndash; Luiz, der fra næste sæson spiller i Paris St. Germain formedelst 50 millioner pund, var sidste sæson periodevis droppet i Chelseas startopstilling, da den tilbagevendte manager, Jose Mourinho, hurtigt opdagede, at hans 27-årige stjerne spiller mere med hjertet end med hovedet.Han havde da også sit blødende hjerte uden på trøjen, da han hulkende undskyldte for holdets jammerlige præstation foran de tilskuere, der ikke allerede havde forladt stadion i pausen ved stillingen 0-5. De resterende gennemlevede 90 minutters emotionel katastrofe, en &rsquo;uafvaskelig skamplet&rsquo; på nationens ære, som flere af dem sagde til medfølende (men også lidt skadefro?) tv-mikrofoner. At den nationale ære i forvejen var plettet af brutale overgreb på ubekvemme fattige, der fik deres slumrønner bulldozet for at skåne de tilrejsende fodboldstammer for det triste syn af social disharmoni i verdens syvendestørste økonomi &ndash; en praksis, der i foråret fik FN til at reagere med kritik af &raquo;den manglende dialog, forhandling og deltagelse i planlægning og gennemførelse af de statslige projekter forud for VM-slutrunden og OL i 2016&laquo;.Men i samme sekund der blev fløjtet op til åbningskampen mod Kroatien, var kritikken af den sociale slagside og demonstrationerne mod VM-arrangementets overforbrug gemt og glemt. En hastigt voksende middelklasse med en ny selvbevidsthed ikke bare håbede, men krævede, at VM-titlen blev føjet til positionen som BRIK-medlem (klubben for de nye vækstøkonomier, Brasilien, Rusland, Indien og Kina) og med ny international politisk tyngde, der bl.a. satte sig gennem i oppositionen til USA i håndteringen af atomstriden mellem Vesten og Iran.Fodbold og honnet ambitionDer er ingen tvivl om, at denne nye middelklasse (der i modsætning til favelaernes fattigrøve har råd til fodboldbilletter) var en afgørende stressfaktor i den kollaps, der udspillede sig for øjnene af den halve verden. De brasilianske spillere er altså ikke bare et nationalhold &ndash; det er på de kanter i sig selv en umenneskeligt byrde &ndash; men inkarnation af Brasiliens nye modernitet, den honnette ambition med store armbevægelser, der påtager sig VM- og OL-værtsskab for at understrege rollen som global økonomisk og politisk aktør. På den facon smelter det gamle &ndash; fodboldkulturen med fem VM-titler, det nationalemotionelle fikspunkt &ndash; sammen med den relativt nye position i verdens økonomiske top-10 (med 228 millioner mobiltelefoner i en befolkning på 202 millioner), og altså med en ny ligeværdighed som nation over for den gamle verden i Europa og det rige USA, der pålægges landsholdet, symbolet på nationens sjæl, at demonstrere.Det kunne gå galt, og det gik galt &ndash; i en sådan grad, at 13 af de 14 spillere, der var på banen i Belo Hori- zonte tirsdag aften, formentlig priser Gud &ndash; eller i hvert fald deres agenter &ndash; for deres bopæl i Europa eller Canada (hvor Júlio César spiller).Tv-linsens registrering af angriberen Freds forpinte ansigtstræk på bænken efter hans udskiftning 25 minutter inde i 2. halvleg, var både sindbilledet på holdets situation og hans egen rædsel ved tanken om at konfrontere sit hjemmepublikum i næste kamp for Rio-klubben Fluminense. Før slutrunden flirtede Fred angiveligt med italienske Inter og et par andre Serie A-klubber om at vende tilbage til Europa, hvor han i 2005-09 spillede for Lyon. Men bliver et klubskifte til noget nu, vil det næppe være til den markedsværdi på ca. 60 millioner kr., han stod opført til før slutrunden. Fred &ndash; og med ham holdets anden angriber, Hulk fra Zenit St. Petersborg &ndash; er udråbt til de store syndere på nationalholdet &ndash; det er de ikke. De er ofre.
