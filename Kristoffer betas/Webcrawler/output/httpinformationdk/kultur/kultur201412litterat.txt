Litteratur i bevægelse



 Generation Etik, dansk propaganda om Afghanistankrigen, kritik af transnational adoption, utopiske alternativer, manglende skildringer af ældre kvinder i litteraturen, prostitution i parforhold, Rusland-Ukraine-konflikten, diskussion om pulje til indvandrerlitteratur, moderskabet, velfærdsstatens grundlag og ideologiske katastrofer, frygten for at krænke tager magten, lykke, nordkoreansk undertrykkelse, Hamsuns nazisympatier, venstreorienteret islamkritik, hvidhedsdebatten, Jes Stein Pedersens inhabilitet i Kunstfonden, digterisk udfordring af kastesystemet i Indien, romanen og Islamisk Stat, negerkongeforbud i Pippi Langstrømpe og litterært asyl til verdenslitteraturens truede figurer, nobelprisdebat, børnelitteraturens sans for skilsmisser og for planetens og menneskehedens forfald, klimakrise, civilisationskritik, ny nordisk børnelitteratur, debatten om Suzanne Brøgger-biografien, Jan Stages mulige medvirken til attentat, autofiktionens grænser, norsk litterær pris til Peter Handke på trods af hans Milosevic-sympatier, Yahya Hassans digte læst af Athena Farrokhzad, vrede, sexrevolution og orgasme, litteratur mod aktiv dødshjælp, ny feminisme, perverse pigeblikke i litteraturen, Suzanne Brøggers apologi, kampen for skotsk uafhængighed, Houellebecqs islamkritik ...
Det er noget af alt det, vi har forholdt os til i årets udgaver af BØGER. Nogle gange skal man kigge tilbage for at se, hvor meget litteraturen har været i bevægelse, og hvor meget litteraturen har med virkeligheden at gøre i et kritisk perspektiv, samt hvordan litteraturen belyser og bearbejder verden fra et menneskeligt perspektiv. Denne hurtige oversigt viser, at debatten om litteraturen aldrig været mere pågående og vedkommende.
Jeg er ikke i tvivl om, at det vil fortsætte i 2015. BØGER er stærkt tilbage den 2. januar. God jul og glædeligt nytår!

