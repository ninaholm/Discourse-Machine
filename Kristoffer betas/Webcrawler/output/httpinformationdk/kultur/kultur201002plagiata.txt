Plagiatanklage kan koste Potters mor milliarder af dollar
Forfatteren til de succesfulde Harry Potter-bøger, J.K. Rowling står endnu en gang for skud i en anklage om plagiat


Dele af handlingen iHarry Potter og flammernes pokaler kopieret fra fantasybogenThe Adventures of Willy the Wizardfra 1987, skrevet af den nu afdøde forfatter Adrian Jacobs.Det hævder forfatterens efterladte og juristerne, der repræsenterer boet efter Adrian Jacobs.De har derfor i denne uge lagt sag an mod Harry Potter-forfatteren, J.K. Rowling.Sagen kan komme til at koste mange penge for multimilliardærforfatteren.»Jeg vurderer, at det er en milliarddollar sag, men det er selvfølgelig op til domstolen af afgøre,« siger juristen Max Markson, som repræsenterer boet efter Adrian Jacobs, til nyhedsbureauet AP.Repræsentanterne for boet kom første gang med deres plagiatanklager i 2004, men dengang kunne forlaget Bloomsbury Publishing, som udgiver Harry Potter bøgerne, ikke finde noget kopieret tekst.Har aldrig læst bogenMen anklagerne er ikke sande ifølge J.K. Rowling. Hun meldte i onsdags ud, at hun aldrig havde hørt om forfatteren Adrian Jacobs før den første plagiatanklage i 2004, og hun havde i hvert fald slet ikke læst bogen.»Det er trist, at jeg endnu en gang er blevet anklaget for at have stjålet materiale fra en anden kilde for at skrive Harry Potter,« siger J.K. Rowling og fortsætter:»Anklagerne er ikke bare grundløse, men også absurde. Jeg er skuffet over, at jeg og mit britiske forlag Bloomsbury Publishing bliver sat i en situation, hvor vi skal forsvare os selv.«Repræsentanterne for den afdøde Adrian Jacobs bo søger nu også retslig rådgivning om, om Harry Potter-filmene og den snart nyåbnede Harry Potter-forlystelsespark bryder med ophavretten.
