Store ideer i et stort univers
Inspireret af sine egne science fiction-favoritter prøver den amerikanske filminstruktør Joseph Kosinski at stille vigtige spørgsmål i sin nye film, science fiction-dramaet ’Oblivion’
Joseph Kosinskis nye film, ’Oblivion’, foregår i år 2077, hvor Jorden er blevet ødelagt efter mange års krig med en invaderende hær af rumvæsener. Jack Harper (Tom Cruise) er et af de sidste mennesker tilbage på jorden.

Den bedste science fiction stiller spørgsmål, gerne af den betydelige og vanskelige slags: Hvem er jeg? Hvorfor er jeg her? Hvad er det meningen, at jeg skal gøre? I science fiction kan man fremskrive udviklingen og diskutere, hvordan fremtiden vil tage sig ud for civilisation og menneskehed.Det mener Joseph Kosinski, den amerikanske instruktør bag Oblivion, der da også er en science fiction-film, som i stil med de mest begavede af sine genre-frænder fra især 1960&rsquo;erne og 1970&rsquo;erne &ndash; fra Rumrejsen år 2001 og Solaris til Silent Running og Blade Runner &ndash; forsøger at være andet og mere end blot underholdning. Det er &rsquo;de store tankers science fiction&rsquo;.&raquo;Det, jeg godt kan lide ved de film, er, at de, fordi man dengang ikke havde de samme værktøjer, som vi har i dag, ofte var mere idé- og karakterbårne,&laquo; siger Kosinski, da Information sammen med en håndfuld andre journalister møder ham i London.&raquo;Jeg kan godt lide tanken om en lille rollebesætning og store ideer og et stort univers for eksempel The Omega Man med Charlton Heston, Silent Running og La Jetée, der er en af mine favoritter. Den er så enkel, som den næsten kan være; den består kun af stillbilleder, men bæres af så dyb en idé og historie. Sådan begyndte Oblivion også, og så kom alle effekterne, actionscenerne og locations til for at understøtte det.&laquo;Romantik, drama, mystikOblivion foregår i en ikke så fjern fremtid, år 2077, hvor Jorden er blevet ødelagt efter mange års krig med en invaderende hær af rumvæsener. Jack Harper (Tom Cruise) er et af de sidste mennesker tilbage på jorden. Sammen med Victoria (Andrea Riseborough) skal han sørge for, at de maskiner, der udvinder de sidste af planetens naturlige ressourcer, fungerer, inden det effektive par bliver sendt til den af Saturns måner, hvor resten af den overlevende menneskehed befinder sig.Men Jack, der drømmer om et helt almindeligt liv med baseball og popmusik, når han bevæger sig rundt nede på den ødelagte jord, opdager dog, at ikke alt hænger sammen, som han og Victoria tror, det gør, og så begynder tingene at gå skævt. Morgan Freeman, Olga Kurylenko og danske Nikolaj Coster-Waldau spiller nogle af de mennesker, han møder undervejs.&raquo;Den rummer romantik, drama, mystik og nogle gode vrid og drej,&laquo; siger Joseph Kosinski om Oblivion, som han først skrev som en novelle med henblik på filmatisering, siden som en illustreret roman, mens han arbejdede på sin første spillefilm, Tron: Legacy (2010). På den måde fik han også Oblivions visuelle udtryk på plads, inden han præsenterede ideen for et filmselskab.&raquo;Jeg kunne både give dem historien og visuelt vise dem, hvordan den skulle se ud, så de ikke selv skulle forestille sig det, de læste om: Himmeltårnet (hvor Jack og Victoria bor langt over jordens overflade, red.) og Bobleskibet (Jacks flyvende transportmaskine, red.). Hvem ved, hvor éns tanker kan føre én, når man læser de ord? De første tre tegninger, jeg lavede, er tre scener i filmen: Himmeltårnet, Bobleskibet og en ødelagt Empire State Building, der rager op af sandet. Det er lidt bemærkelsesværdigt, hvor meget ikke bare filmens look, men også den otte sider lange historie, jeg oprindeligt skrev, er stort set det samme, selv om filmen er blevet så stor, som den er.&laquo;Atypisk actionfilmTegningerne var også det første, Joseph Kosinski viste til Tom Cruise, og de var med til at overbevise filmstjernen om, at han skulle sige ja til rollen som Jack Harper. Og da først Cruise var ombord, blev det nemmere at få et filmselskab til at sige ja til en film, der begynder endog meget stille. At finansiere Oblivion, der er en stort anlagt og dyr film, var dog ikke uden udfordringer i en tid, hvor den amerikanske filmindustri ikke tør tænke eller tage chancer kreativt og økonomisk.&raquo;Man går ikke hen til et filmselskab og siger, &rsquo;jeg vil lave Solaris&rsquo;,&laquo; siger Joseph Kosinski.&raquo;Man kan ikke engang sige Blade Runner, for den var ikke nogen succes, da den havde premiere. Jeg tror egentlig godt, at filmselskaberne vil lave originale, udfordrende film, men, som du sagde, de er nervøse, fordi man så ingen ben har at stå på, man har intet indbygget publikum. Når det så er sagt, så er ingenting sikkert. Bare fordi der findes et brætspil med samme navn som ens film, betyder det ikke, at filmen bliver et hit. Jeg fortalte bare om Oblivions historie, at den var karakterdreven, at den foregik i fremtiden, men at den var meget nem at relatere til &ndash; det mener jeg, at det bedste science fiction er; det stiller spørgsmål, alle kan forholde sig til.&laquo;Meget skal forklaresOblivion er således ikke en typisk actionfilm, forklarer Joseph Kosinski videre.&raquo;Den har et andet tempo, end man er vant til &ndash; og end man måske forventer, fordi markedsføringen læner i den actionprægede retning. Det er en langsomt antændende film, og sådan skal den være for at virke. Man er nødt til at lære personerne at kende og forstå deres handlinger, hvis man skal forstå, hvad der videre sker. Hvis science fiction skal virke, er man nødt til at etablere den verden, den foregår i. Man er nødt til forstå reglerne, før man begynder at bryde dem. Det er udfordringen i al science fiction. Der er en grund til, at Star Wars begynder med en lang introtekst. Når man selv har prøvet at lave en science fiction-film, forstår man hvorfor &ndash; der er meget, man er nødt til at forklare først.&laquo;Science fiction giver også én mulighed for at bygge verdener, og det tiltaler 38-årige Joseph Kosinski, der er uddannet arkitekt og instruerede stilfulde, science fiction-agtige reklamefilm, inden han begyndte at instruere spillefilm.&raquo;Jeg elsker at bygge ting, jeg har en designbaggrund, og jeg morer mig med at bygge og skabe verdener, og det får man lov til i science fiction på en måde, man ikke får i ret mange andre genrer,&laquo; siger han og fortæller, at han har flere science fiction-film i støbeskeen, blandt andet Tron 3 og en genindspilning af Disney-filmen Det sorte hul.&raquo;Jeg blev uddannet som arkitekt og arbejdede som arkitekt et par somre, men lige så meget, som jeg elskede at studere arkitektur, lige så kedeligt var det som arbejde. Det tog så lang tid. Som filmskaber har jeg fået lov til at bygge mere, end jeg nogensinde ville have fået lov til som arkitekt. Jeg har bygget så mange utrolige kulisser til de to film, jeg har lavet. Jeg elsker det.&laquo;Filmisk improvisationInstruktøren forklarer, at designet af Oblivion er baseret på primærformer: cirkler, firkanter, trekanter.&raquo;Jeg kan godt lide, at disse enkle former er udgangspunktet for de forskellige elementer. Derfor er dronerne boldformede. Jeg kan også lide den rene, glatte æstetik, som kontrasteres af grovheden på Island, hvor vi optog store dele af filmen. Den modstilling af de to verdener, Jack lever i, højt oppe og nede på jorden, havde jeg ikke set før i en film, og jeg kunne godt lide det sammenstød,&laquo; siger Joseph Kosinski, der for at anerkende, hvor hans inspiration stammer fra, har lagt referencer til sine favoritfilm i science fiction-genren ind i Oblivion.&raquo;Det er kun godt at referere til genren, man arbejder i. Jeg spiller også jazzsaxofon, og når man improviserer, bruger man stykker af andre melodier, som folk måske kender. Det er filmsprog. Det er en del af måden, vi kommunikerer på. Jeg har endda lagt en Top Gun-reference ind i filmen. Jeg har Tom Cruise i hovedrollen, hvordan kunne jeg lade være!? Jeg var nødt til det. Vi er alle filmfans, og selv om folk ikke har set de science fiction-film, jeg refererer til, kan det være, at en, de kender, fanger referencen og siger, &rsquo;det er ligesom i Rumrejsen år 2001, den skulle du tage at se.&rsquo; Det er utroligt, hvor mange af de film, vi anser for at være klassiske science fiction-film, unge mennesker i dag ikke har set. Jeg elsker den slags filmcitater, og hvis det kan få publikums øjne op for de film, jeg citerer, er det kun godt.&laquo;Oblivion har dansk premiere i dag. Anmeldes i dagens avis.
