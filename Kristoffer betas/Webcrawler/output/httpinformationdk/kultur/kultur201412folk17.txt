FOLK



 Vladimir Putin
I dag holder Kreml-bossen sin årstale til Statsdumaen. Den skal handle om tiltag, der kan stoppe Ruslands økonomiske nedtur. Opfyldelse af de krav, der kan få de internationale sanktioner ophævet, bliver dog næppe et tema.
Kim Jong-un
I mellemtiden i Nordkorea befaler en anden autokrat nu, at ingen i hele hans rige må hedde præcis, hvad han selv gør. Alle navnebrødre pålægges derfor omgående navneforandring. Som om forveksling var mulig.
José Mujica
Uruguays altruistiske præsident, der giver 90 pct. af sin løn til velgørenhed og bor på et husmandssted, træder tilbage efter endt embedstid. Mujicas venstrefløjsparti bevarer dog posten: Afløser bliver Tabaré Vázquez.
Stephen Hawking
Udgrunderen af universets gåder har fået tilbudt en mere moderne stemme-modulator, der vil gøre det muligt for ham at kommunikere på BBC-engelsk, men siger nej tak: ’Alle kender mig jo på min robotstemme.’

