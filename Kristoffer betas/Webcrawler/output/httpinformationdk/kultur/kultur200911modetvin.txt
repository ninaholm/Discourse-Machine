Modet til at vinde
En af hovedmændene bag Barack Obamas spektakulære sejr ved det amerikanske præsidentvalg sidste år har skrevet en medrivende bog, der går ind i og bag om en unik kampagne, der har sat nye standarder for politisk kommunikation


WASHINGTON DC - Hvordan er det overhovedet muligt for en uformuende, stort set ukendt og ret uerfaren politiker fra Chicago at blive valgt til verdens mest magtfulde politiske embede?Det er sandsynligvis ikke et spørgsmål, mange stiller sig selv i dag, hvor verden for længst har vænnet sig til at der sidder en sort amerikaner ved navn Barack Hussein Obama som præsident i Det Hvide Hus. Men det er i den grad værd atzoometilbage bare lidt over to år i tiden til en dag efter midtvejsvalgene i 2006, hvor de to demokratiske rådgivere og valgeksperter to gange David med efternavnene Plouffe og Axelrod sad i deres kontor og diskuterede, om de skulle tage en diskussion med Barack Obama om, hvorvidt det gav nogen mening så meget som at overveje, om den »unge, langlemmede senator med det besværlige efternavn« skulle forsøge at blive den demokratiske præsidentkandidat i 2008.Det utænkelige projektPå det tidspunkt var det, skriver David Plouffe i sin nye bog,The Audacity to Win, en helt umulig tanke, som de to strateger selv havde svært ved at tro på. Fra starten var der kun én demokratisk kandidat, medierne regnede med: Hillary Clinton. Og den velsmurte og nyskabende græsrods- og internetbårne kampagne, der senere skulle blive et af Obama-kampagnens mest signifikante kendetegn, fandtes ikke. Da de to herrer endelig, sammen med Barack og Michelle Obama og en lille kreds af familiens nærmeste venner og allierede fra Chicago, besluttede sig for at kaste sig ud i det på papiret hovedløse projekt, var der ingen telefonnumre, ingen logo, ingen visitkort, ingen klar strategi, ingen sponsorer, ingen store navne, intet hovedkvarter og ingen penge.»I de første mange uger måtte nye kampagnemedarbejdere alle sammen selv lægge ud for alle udgifter og få pengene refunderet bagefter, for der fandtes ingencorporate credit cards,« skriver Plouffe.Den usårlige HillaryOg i det første stykke tid, fortalte tallene også den samme triste historie: Obama-lejren var omkring 20-30 procentpoint efter Clinton. Som til gengæld ledede en kampagne, der var så sikker på sig selv, at Clinton systematisk undervurderede vælgerne, talte ned til dem, fejlagtigt troede, hun havde ubegrænsede økonomiske midler til sin rådighed og endelig - fatalt - var så tilbagelænet, at hun først alt for sent opdagede, at hendes interne modstander ikke var 'Obambia', som klummeskriver ved Washington Post, Maureen Dowd kælent benævner Obama i starten af kampagnen, men en dreven politiker med en helt unik selvsikkerhed, der både formår at holde fast i sine visioner og som også forstår at kommunikere direkte med vælgerne på en måde, som Washington-insideren Clinton aldrig kommer i nærheden af.Og sådan fortsætter det over stok og sten. Læseren må bare hænge på og følge med så godt hun nu kan. Bogen har i ugevis værettalk of the towni Washingtons politiske klasse - eksempelvis udspillede der sig i sidste uge en stor diskussion af værket på det populære online medie, Huffington Post, der først og fremmest har en anmeldelse af Ariana Huffington og et svar fra Plouffe i centrum. Og for politiskeaficionados- som mange af Informations læsere formodes at være - giver bogen valuta for pengene i form af en medrivende manual for og dagbog over politisk kampagnemageri.Ikke et teselskabOvertegnede læste bogen i et ruf - det tog tre timer for de små 400 sider - og fandt den så spændende som en roman, den politiske dokumentargenre til trods. Ikke kun fordi det er inspirerende og sjovt at læse Plouffes version af virkeligheden, som den udfoldede sig under kampagnen, men også fordi bogen er både velskrevet og let at læse. Den tager os med til både højdepunkterne og krisen i kampagnen. Fra Iowa til New Hampshire. Fra pastor Jeremiah Wright og William Ayers - to af kampagnens største hovedpiner - til sejren over Hillary Clinton, det forbløffende valg af Sarah Palin som republikansk vicepræsident og opkomsten af 'Joe the Plumber'. Vi får også overvejelserne om, hvem af tre favoritter, der ville egne sig bedst som vicepræsident og endelig bliver vi som læsere undervejs også delagtiggjort i såre menneskelige overvejelser om eget liv fra David Plouffe, der har en lille dreng, som bliver fire undervejs og hvis hustru er gravid - og føder fire dage efter Obamas sejr. At være på valgturne er benhård business i USA, og i de to år det tog at forvandle Barack Obama fra en velmenende junior-senator fra Illinois til en troværdigcommander in chief, så Plouffe sin familie under 10 gange.Kandidat og præsidentOm bogen lever op til forlagets entusiastiske flaptekst, hvor det hedder, at Plouffe som chef for »Obama for America«-kampagnen »for altid har revolutioneret den måde, vi betragter politik på og givet ny energi til selve demokratiet som styremåde«, er slet ikke umuligt. Sikkert er det i hvert fald, at politikere fra hele verden har sat horder af analytikere, valgforskere og spindoktorer til at dissekere kampagnen for selv at kunne erhverve sig noget politisk tryllestøv. Hvis disse vil skyde en genvej - og finde noget af svaret på succes i noget så enkelt som at have en kandidat med en vision og en kampagne med disciplin, der kan sit teknologiske kram og som kan tale med unge vælgere - så kan de begynde med at læse her.Og hvis man vil have en kondensering af, hvad 'kandidaten Obama' stod for, og eventuelt holde det op mod 'præsidenten Obama', så er det også muligt efter endt gennemlæsning; en øvelse som Ariana Huffington eksempelvis har gjort i den førnævnte verbale tvekamp hun har med Plouffe på HuffPost. Huffington mener, at præsidenten skulle tage at finde tilbage til kampagnemageren, Plouffe svarer, ikke uventet, at der »absolut ingen forskel er« på de to versioner af Obama. Læs - og døm selv.David Plouffe:The Audacity to Win: The Inside Story and Lessons of Barack Obama's Historic Victory, Viking/Penguin Group, 390 sider, 27.95 dollars, fås også som eBook, audiobog til download eller cd
