Hemmeligheder om hemmeligheder



Bedømmelse: 5/6En jødisk kæmpe med sin far og mor i en lille stue. En mexicansk dværg og et sindssygt juletræ i hjørnet. En familie med en retarderet søn og to tvillingepiger, der kigger dystert i kameraet.Verdens bedste fotograf, Diane Arbus, er endelig at se på disse breddegrader med en ikke helt almindelig udstilling. Det er kunstneren Pierre Leguillon, der har iscenesat den, og i stedet for klassiske fotos har han valgt at vise over 100 opslag fra amerikanske magasiner. Det er befriende at se værkerne i deres oprindelige form, og der følger også smukke kommentarer og billedtekster fra Arbus.Til ovenstående serie beskriver hun følelsen af at befinde sig på et brændende skib, der langsomt synker: »De vidste det også, men de var muntre, dansede og sang, en smule hysteriske. Der var ikke noget håb. Jeg var forfærdelig opstemt. Jeg kunne fotografere alt, hvad jeg ville. Intet er det samme, som de sagde, det var. Det er det, jeg aldrig har set før, jeg genkender. Der er en gammel vittighed om en mand, der kommer ind på en bar og ser, at bartenderen har en banan i øret, så han siger: 'Du har en banan i øret'. Og bartenderen svarer: 'Tal højere, jeg kan ikke høre dig, jeg har en banan i øret'. Intet er nogensinde ens. Det bedste er forskellene. Jeg får lov at beholde det, som ingen har brug for. Et fotografi er en hemmelighed om en hemmelighed. Desto mere det fortæller dig, desto mindre ved du.«Pierre Leguillon features Diane Arbus: 'A printed retrospective 1960 - 1971', på Moderna Museet Malmö, Gasverksgatan 22, Malmö til den 1. august 2010
