Folk



 
	De døde

	I dag fejres den mexicanske helligdag, de dødes dag, og også hertillands, bl.a. på Nationalmuseet. ’Día de los Muertos’ ligger i fin forlængelse af Hallowwen med storgrinende kranier på alt fra gravsteder til sukkerkager.

	De dræbte

	Verden over har flere PEN-centre også valgt at benytte dagen til at markere, sørge over og mindes drabene på skribentkolleger. 40 forfattere eller journalister er hidtil blevet myrdet i 2013, alene fordi de passede deres arbejde.

	De druknede

	Og det bliver mere sørgeligt. I morgen holdes sørgedag på Den Afrikanske Unions hovedkvarter for de hundredvis af afrikanske immigranter, der omkom ved sidste måneds forlis ud for den italienske ø, Lampedusa.

	De fremmede

	’Yallah, yallah, stik af – sprogpolitiet kommer’. På gader og stræder og i butikker taler man dansk og ikke fremmede tungemål, synes DF’s ’værdiordfører’. Og hvad hvis man er turist, Pia K?

