Til Madonna-koncert i terrortider
Mens bands som Foo Fighters, U2 og Prince har udskudt og aflyst deres Europa-turnéer, valgte Madonna at fortsætte sin turné på trods af terrorhandlingen ved en koncert i Paris i fredags. Og ved koncerten i Herning mandag aften foldede hun sig ud som det hyperseksuelle, kærlighedselskende og stærkt amerikaniserede frihedsikon, hun er


Madonna bliver hejst ind på scenen i et bur, mens hun synger &raquo;Iconic&laquo;. Madonnas kvindelige dansere er klædt ud som nonner, og de slynger sig sensuelt rundt om store poledancing-kors. Madonna synger &raquo;bitch get off my pole&laquo; og &raquo;doesn&rsquo;t it taste like holy water&laquo;, mens hun smækker nonnerne i røven. Madonna danser lap dance på en sortklædt præst, umiddelbart efter hun og hendes store trup af dansere har afholdt et superseksuelt danseorgie iscenesat som den sidste nadver.Fra start til slut ved koncerten i BOXEN i Herning mandag aften var den 57-årige popstjerne Madonna et ikon. Hun var et ikon, der legede med ikonerne og smed dem rundt i luften, som var de hendes ejendom alle sammen. Et ikon, som i tråd med resten af sin karriere skubbede til grænserne inden for mainstream, og som dermed stod for alt det, som ekstremister typisk hader. Og et ikon, som har valgt at gennemføre sine resterende koncerter i Europa på trods af de forfærdelige terrorhandlinger i Paris i fredags, hvor blandt andet publikum ved en koncert blev ofre for terrorismen. I et musiklandskab, hvor kunstnere som blandt andre Prince, U2 og Foo Fighters valgte at aflyse nogle af deres koncerter.Mogens FlindtEt langt stykke hen ad vejen blev de tragiske begivenheder i Paris skubbet til side denne aften i Herning for at give plads til den fejring af kærlighed, som Madonna selv udråbte til den vigtigste kur for verden lige nu. Men i en pause i det hæsblæsende danseshow, italesatte hun &ndash; ligesom hun gjorde det ved koncerten i Stockholm i lørdags &ndash; alligevel det emne, som i hvert fald for mit vedkommende lå som en spænding i luften. Hun gjorde det ikke for at dvæle ved begivenhederne, som hun sagde, men for at gøre det klart, at hun ikke udelukkende bekymrede sig om terror, når det sker i et land som Frankrig:&raquo;Der er mennesker, som har sagt, at jeg ikke bekymrer mig om de tragedier, der finder sted andre steder i verden. Og det er simpelthen ikke sandt. Jeg bekymrer mig dybt om, hvad der sker i Syrien, i Libanon, i Libyen, i Irak, i Afrika, i Palæstina, i Israel. Over hele verden er der tragiske, meningsløse voldshandlinger, som er nødt til at stoppe,&laquo; sagde hun og kom altså med et bud på en kur:&nbsp;&raquo;Verden virker meget mørk lige nu. Men det er vores job, som kunstnere og mennesker, at forvandle det mørke til lys. Og det er præcis, hvad vi vil gøre. Er I med mig Danmark? Er I klar til at starte denne kærlighedsrevolution med mig?&laquo;&nbsp;Der var afgjort dele af koncerten, som var alt andet end sublime. Måske ikke mindst den musikalske del desværre. Og jeg ved ikke, om jeg vil sige, at jeg ligefrem følte mig renset af hendes stærkt seksualiserede musikalske vievand.&nbsp;Men jeg mærkede kærligheden fra Madonna, hendes dansere og hendes musikere. Jeg mærkede kærligheden til mennesker og til dansen og musikken. Og jeg tog Madonnas budskab om, at det vigtigste lige nu er at vise alle mennesker kærlighed, med mig ud fra koncerten som et bankende &rsquo;rebel heart&rsquo; i mit bryst.Mogens FlindtIkoner og mangfoldighedMan kan afgjort godt problematisere dele af den frigørelseskamp og kamp for frihed, som udspillede sig på scenen i BOXEN i Herning. Blandt andet den enorme del af showet, der handlede om sex imellem normativt smukke mennesker. Og man kan godt sætte spørgsmålstegn ved visse eksotiske indslag i showet. Blandt andet det indslag, hvor karikerede japanske cybergeishaer vimsede rundt om Madonna for at skabe en slags eksotisk modstykke til hendes ultrahvide krop. Den ultrahvide krop, som &ndash; på trods af en mangfoldighed i hudfarver på scenen &ndash; stadig stod i centrum for showet.Og man bør gøre det, for det kritiske blik er særdeles vigtigt i en tid, hvor vi har ekstremt meget brug for at fokusere på nuancerne, og hvor vi for alt i verden ikke må fortabe os i stereotyperne og i kropshierarkierne. Men jeg oplevede samtidig, at Madonna formåede at arbejde med i hvert fald ikonerne og med stereotyperne på en måde, så der netop opstod en vis mangfoldighed med et dertilhørende nuanceret billede.&nbsp;Måske især fordi hun ligefrem oversvømmede publikum i ikoner. I kors, præster og nonner. I ludere, madonnaer og religiøse scener. I skolepiger, geishaer, tyrefægtere, i Jeanne D&rsquo;arc og Miss America. I lykkelige elskere og fortabte elskere og så videre ud i en ikonisk uendelighed. For det medførte en form for nedsmeltning af ikonerne, hvor ikonerne udlignede hinanden og på en måde gjorde mig opmærksom på alle de nuancer, der er imellem ikonerne. Og fordi det blev akkompagneret af netop en relativ mangfoldighed af seksualitets- og kærlighedsudtryk. Ikke mindst i scenen, hvor to af hendes mandlige dansere, uden at det blev fremhævet som noget særpræget, simulerede at have sex i en seng ved siden af tre heteroseksuelle dansepar, der gjorde det samme.Mere om musikkenDet var showet og dansen, der var det mest imponerende ved Madonnas koncert i Herning, og det var &ndash; hvis det ikke er blevet tydeligt endnu &ndash; et show med store armbevægelser stort set hele vejen igennem. Men det var faktisk nogle af de intime øjeblikke, som rørte mig stærkest. Som den solodans en af de mandlige dansere dansede til nummeret &ndash; hold godt fast &ndash; &raquo;Messiah&laquo;. Og som da Madonna sang og selv akkompagnerede Edith Piafs signaturvise &raquo;La vie en rose&laquo;, hvor hun ovenikøbet på forbløffende upatetisk vis fik salen til at brumme med på melodien.Men de store armbevægelser fungerede altså også for det meste. Og Madonna og hendes hold gav den med alle tænkelige og utænkelige virkningsfulde virkemidler, som var så meget for meget, at det var helt perfekt.På en måde sluttede det hele dog lidt for karikeret, da Madonna lod sig hejse ud fra scenen klædt som Frøken America indhyllet i en fræk version af Stars and Stripes. Det føltes mærkeligt i den tid, vi befinder os i lige nu. Det passende ved den afslutningsscene var dog, at der dermed blev sat en tyk streg under Madonnas ikonstatus. Hun er the (american) queen of pop. Og hun er &ndash; på godt og ondt &ndash; popkulturens pendant til Frihedsgudinden.Madonnas koncert i Boxen i Herning i mandags var en del af hendes &rsquo;Rebel Heart-tour.&rsquo;
