Warcraft bliver til tegneserie



 Netrollespillet World of Warcraft er blevet et verdensomspændende fænomen med mere end 10 millioner spillere globalt. Nu bliver det populære computerspil, hvor man opfinder sin egen avatar, udvidet med en tegneserie baseret på spillet. Tegneserien vil bl.a. følge orken Rehgar og gladiatorerne, der kæmper mod hinanden. Tegneseriens bagmænd lover, at den klassisk World of Warcraft stil går fuldt ud igen i den trykte udgave. Tegneserien er lavet af Wildstorm (DC Comics) og bliver udgivet af Egmonts Serieforlag, oplyser den norske avis Aftenposten. 

