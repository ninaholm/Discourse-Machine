Freud slår rekord



 Verdens dyreste maleri af en nulevende kunstner er sat til salg på en auktion i New York. Det drejer sig om et maleri af kunstneren Lucian Freud med titlen Benefits Supervisor Sleeping. Freud, der er barnebarn til den verdenskendte psykoanalytiker Sigmund Freud, har fået vurderet sit maleri til 168 millioner kroner. Dermed slog Freud den tidligere rekord for det dyreste værk af en nulevende kunstner, som tilhørte kunstneren Jeff Koons. Benefits Supervisor Sleeping er fra 1995, men er aldrig blevet vist offentligt, fordi det indtil nu har været ejet af en privat kunstsamler. Freuds maleri sættes til salg i næste måned hos Christies i New York. 

