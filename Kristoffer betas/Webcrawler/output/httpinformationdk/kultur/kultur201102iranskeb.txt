Den iranske Berlinale
For første gang i Berlinalens historie vandt en film fra Iran Guldbjørnen ved prisuddelingen lørdag aften. Filmen fik i alt tre bjørne, mens ungarske Béla Tarr modtog juryens store pris. To priser forblev i Tyskland
Ikke overraskende vandt den iranske instruktør Asghar Farhadis film 'Jodaeiye Nader az Simin' årets Guldbjørn.

BERLIN - Det var ikke den store overraskelse, at den iranske instruktør Asghar Farhadis filmJodaeiye Nader az Simin(Nader og Simin  - En skilsmisse) lørdag aften vandt Guldbjørnen som årets bedste film på filmfestivalen i Berlin. Siden den blev vist for pressen i tirsdags, har den været storfavorit. Filmens mandlige og kvindelige skuespillerensemble (fire stykker på hver side) modtog desuden hver en Sølvbjørn for årets bedste skuespillerpræstationer.Fra begyndelsen stod årets Berlinale i Irans tegn. Den iranske instruktør Jafar Panahi var indbudt til at deltage i årets internationale jury. I mellemtiden fik han for sine film en fængselsdom på seks år og et Berufsverbot på 20 år, så hans stol i juryen har stået demonstrativt tom. Men Panahi blev aldrig glemt. På åbningsaftenen læste juryformand Isabella Rossellini et bevægende brev fra Panahi op: »De kan forbyde mig at tænke og skrive, men ikke i at drømme,« skrev han blandt andet. På årsdagen for den iranske revolution den 11. februar blev hans SølvbjørnevinderOffsidefra 2006 vist. På pressemøder kom skuespillere og instruktører fra alle dele af verden med sympatitilkendegivelser om Panahis situation, flere bar sågar hans kontrafej på tøjet. Heller ikke ved gallaen i lørdags glemte man ham.Guldbjørnen til filmen om Nader og Simin var præmieringen af langt den bedste film i konkurrencen. Men det var også en beslutning, der slog fast, at festivalen mente det alvorligt med fokus på Iran i år.Vidunderligt og smuktDen prisbelønnede film foregår i vore dages Teheran. Simin vil skilles fra Nader. Hun ønsker at forlade landet med deres fælles 11-årige datter, og Nader vil ikke rejse. Han kan ikke se, hvem der så skal passe hans aldrende far, der lider af Alzheimer. Men moderen Simin siger til dommeren om sin datter: »Jeg ønsker ikke, at hun skal vokse op under de omstændigheder.« At hun mener omstændighederne i landet Iran, står klart for enhver, men mere siges der ikke om det. Altså filmens mest politiske udsagn. Farhadis subtile nuancering gør, at tilskueren på intet tidspunkt tager parti for nogen af personerne. Han formår gennem en menneskelig privat historie at sige en mængde ting om politik og religion, om køns- og klasseforhold i et land, hvor man kommer i fængsel for fortællinger, der mishager præsident Ahmadinejad og hans regime.Isabella Rossellini sagde, at udvalget af film havde været »vidunderligt og unikt«. En opfattelse, hun ikke deler med festivalens mange akkrediterede journalister, der bredt set har været enige om en for lav kvalitet med for mange debutanter i årets hovedkonkurrence.Et skævt smilJuryens store pris gik til den anden anmelderfavorit ungarske Béla Tarrs filmA Torinói ló(Turin-hesten). Det hentyder til en episode i filosoffen Friedrich Nietzsches liv. Han var i 1889 svækket af syfilis, og i sin sindsforvirring slog han armene om halsen på en hest, der blev pint af sin ejer på gaden i Torino. Hvad skete der med hesten, spørger Tarr og skænker os toenhalvtimes sort/hvid stilstand med en far og en datter. De befinder sig meget langt fra Torino på den ungarske 'puszta'. Uden nogen sinde at tale over sig spiser de kartofler og forsøger forgæves at drive den udmattede hest ud i et stormvejr, der først til allersidst taber pusten.»En monolit, man ikke kan nærme sig,« skrev Berliner Zeitungs ærbødige anmelder Anke Westphal om filmen. Et råd almindelige biografgængere gør klogt i at følge. Tarr modtog prisen med selvironisk humor. Jurymedlem, instruktøren Guy Maddin, overrakte ham Sølvbjørnen med et par ord, som tilskuerne ikke kunne høre. Hvorefter Béla Tarr vendte sig mod salen, pegede på Maddin og med et skævt smil kom med sin eneste kommentar: »Hankunne lide den!«Sølvbjørnen for bedste manuskript gik til amerikanske Joshua Marston og hans medforfatter Andamion Murataj for filmenThe Forgiveness of Blood, der handler om to familier, der strides om jord og blod i Albanien.PerspektiverSølvbjørnen for fremragende kunstnerisk indsats blev delt i to og gik til såvel fotografen Wojciech Staron som scenografen Barbara Enriquez for deres arbejde på den mexicanske filmEl Premio.Filmen foregår i 1970'ernes Argentina, hvor militæret har taget magten, og en lille pige og hendes mor flygter fra Buenos Aires.Sølvbjørnen for bedste instruktion gik til tyske Ulrich Köhler for filmenSchlafkrankheitom lægen Ebbo, der må træffe et eksistentielt valg efter at have arbejdet en årrække i Afrika. Ifølge anmelderne levede filmen i høj grad op til, hvad dens titel, 'sovesyge', indirekte lover. Også Alfred-Bauer-Prisen, der uddeles til minde om filmfestivalens grundlægger og går til en pris, der åbner nye perspektiver for filmkunsten, blev i år i Tyskland. Den gik til instruktøren Andres Veiel for filmenWer Wenn Nicht Wir(Hvem, hvis ikke vi), der er den oprindelige dokumentarfilminstruktørs spillefilmsdebut. Filmen handler om den senere RAF-terrorist Gudrun Ensslins forhold til den unge forlægger og digterspire Bernward Vesper.
