Absurdteatret X Factor



Det er så godt som umuligt at skelne de otte hidtidige sæsoner af DR1&rsquo;sX Factorfra hinanden. Men i fredags hændte noget opsigtsvækkende. Der blev i et øjeblik prikket til selvfedmen og -bedraget, da trækplastret Thomas Blachman luftede frustrationer over, at DR1&rsquo;s seertalsonani dikterer, hvad han som fagmand må sætte sine deltagere til at synge. Sangene skal ikke bare være genkendelige, men også eksekveres i det lettest fordøjelige tempo, forstås:&raquo;Embedsmændene og mellemlederne rykker ud. Vi kan ikke bare få lov til at lave den ultimativt fedeste musik,&laquo; beklagede den højpandede speedsnakker.Helt efter drejebogen stillede DR&rsquo;s underholdningschef dernæst op for at afvise:&raquo;Det at han bliver kritisk over for det, det er ikke klædeligt. For i virkeligheden klarer han det jo super hamrende godt,&laquo; sagde Jan Lagermand Lundme til eb.dkUmiddelbart passer citatet fint i den volapyksuppe, der som en voldgrav har det med at afskærme DR1&rsquo;s showsatsninger fra realistisk sans og kritisk granskning.Men så læs dem lige igen, ordene, og husk på, hvem afsenderen er.Lagermand stod bag placeringen af Eurovisionen i B&amp;W-værftet og har efterfølgende givet foredrag om sin &raquo;succesfulde megaevent&laquo;, ligesom han for nylig underholdt Politiken med sine drømme om endnu et dansk værtskab, der som bekendt kom til at koste 334 millioner kroner i 2014-udgaven.Endelig spenderer Lagermand altså år efter år DR1&rsquo;s musikkroner på et udhulet købekoncept, der godt nok hævder at være et talentshow, men dræner og udpiner det musikalske vækstlag.At absurdteatret fortsætter i højeste gear, kan kun skyldes, at hans komplet tonedøve ledelse i DR er så forhippet på seertal, at prisen aldrig bliver for høj &ndash; i hvert fald ikke så længe det er muligt at tørre regningen af på kommuner, turistorganisationer, regioner, musiklivet og de selvstændige erhvervsdrivende.Det kaldes også magtfuldkommenhed. På den baggrund giver citatet fin mening. Det, Lagermand i virkeligheden sagde til Blachman i fredags, var således:&raquo;Jeg er rigtignok embedsapparatet, og du er rigtignok dygtig, når du husker at give køb på dine principper ... mit lille iltre instrument.&laquo;
