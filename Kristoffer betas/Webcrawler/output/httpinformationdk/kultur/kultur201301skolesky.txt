Skole-skyderi skaber selv-censur
Efter skolemassakren i den amerikanske by Newton før jul har underholdningsindustrien i USA udskudt premieren på flere film og tv-programmer, der ifølge kritikere kan opfattes som krænkende


»Jeg har udspurgt ham grædende, jeg råbte flere gange ad ham: Fortæl mig, om I spillede voldelige spil? Men han sværger, at det eneste, de spillede i klubben, var ’Mario.’«Sådan citerede flere amerikanske medier en forskræmt mor dagen efter den seneste grufulde skolemassakre i USA, der fandt sted i den idylliske by, Newton i staten Connecticut 14. december 2012, og som kostede 26 mennesker, heraf 20 små skolebørn, livetMorderen, Adam Lanza, var studerende – en dygtig en af slagsen – og på sit universitet var han medlem af en klub for tech-nørder; her spillede medlemmerne bl.a. videospil, og det var moderen til et medlem af klubben, der i timerne efter udåden ville vide, om de unge mænd havde brugt tiden i klubben på at spille voldelige spil. Det afkræftede de imidlertid alle, og det er endnu ikke kommet frem, hvad Lanza brugte de mange ensomme timer i sit barndomshjems kælder til, omend vidner har fortalt, at den unge mand havde mentale problemer og brugte megen tid foran en skærm i kælderen med spillet Call of Duty (COD). Diskussionen er langt fra ny i Amerika, men forfærdelsen er større denne gang, fordi ofrene var så unge. »Babyer« er de blevet kaldt i medierne. Ikke kun af sensationshungrende journalister, men også af politikere, som har bebudet, at de denne gang vil stramme de liberale våbenlove.Men ved siden af kører debatten om vold i spil og film. Det er særligt konservative kredse, der har et horn i siden på det traditionelt liberale Hollywood.Men afskyen over de mange ekstremt populære, grafiske voldelige spil, hvor spillerne skal myrde så mange som muligt, som f.eks.Call of Duty(især den seneste versionBlack Ops),World of Warcraft,Assasin’s CreedogGrand Theft Auto, vækkes også hos familieorganisationer og lærerforeninger.Film- og videoindustrien er milliardforretninger; der findes f.eks. over 40 millioner unge verden over, mest unge mænd og drenge, der er aktiveCOD-spillere, og den årlige indtjening for videospil i USA anslås til at ligge på 78 milliarder dollar om året.Black Ops IIskæppede en milliard dollar på bundlinjen efter lanceringen i november 2012.Udskyder filmpremiererBegge brancher reagerede prompte efter massakren. StorfilmeneJack Reachermed Tom Cruise i hovedrollen (dansk premiere i dag) ogDjango Unchainedmed Jamie Foxx blev udskudt to uger. Og premieren på to nye voldelige tv-serier,SyFy’s Haven(som udspiller sig i et hårdkogt gymnasiemiljø) ogTLC’s Best Funeral Everblev udsat. Discovery Channel aflyste slet og ret tredje sæson af sin reality serieAmerican Guns, der har en våbenproducerende familie i hovedrollerne. Forældreforeningen Parents TV Council roste initiativerne, men sætter spørgsmålstegn ved den langsigtede effekt:»Hvis en tv-kanal ændrer sin programflade, fordi en udsendelse opfattes ufølsom og krænkende i dag, hvordan kan det samme indhold så være passende på et senere tidspunkt?« spurgte talsmand og præsident for foreningen, Tim Winter.Billigt argumentDe fleste skuespillere og producenter skulle ikke nyde noget af debatten, men den verdensberømte instruktør Quentin Tarantino gik dog på CNN ugen efter massakren i Newtown og sagde:»Den diskussion går hele vejen tilbage til Shakespeare. Når der var vold i gaden, lød det: ’det er scenemagerens skyld.’ Og ærligt talt, det er et billigt argument, når man står over for ægte tragedier.«Den amerikanske brancheforening for videospilproducenter, The Entertainment Software Association er enig. Foreningen udsendte en pressemeddelelse efter Newtown, hvor den understregede, at ingen videnskabsmænd har kunnet etablere en klar sammenhæng mellem »underholdning og vold i virkeligheden«.Det stoppede imidlertid ikke senator John Rockefeller, der i dagene efter massakren foreslog, at regeringen nedsætter en kommission, der skal studere den mulige effekt af voldelige videospil.Rockefeller er kritisk over for en række afgørelser i det amerikanske retssystem, der beskytter producenterne med henvisning til ytringsfriheden:»Vores retssystem tror ikke, at voldelige videospil er anderledes end klassik litteratur eller tegnefilm. Men forældre, børnelæger og psykologer ved bedre,« lød det fra den demokratiske politiker.Han blev efterfølgende hyldet af foreningen Common Sense Media, der netop tabte en sag ved Højesteret om begrænsninger i salg og markedsføring af ultra-voldelige videospil i 2011:»Vi kender endnu ikke alle omstændighederne i Newtown-tragedien. Men vi ved, at ultra-voldelige videospil og andre former for vold i medierne medvirker til at fremme en voldskultur i det amerikanske samfund,« lød det fra foreningen. Det er imidlertid sandt, at talrige studier ikke har kunnet påvise forbindelsen mellem de voldelige spil og kriminalitet.Christopher Ferguson, professor i psykologi og kommunikation ved Texas A&amp;M International University, mener, at politikerne hellere skulle fokusere på våbenkontrol og behandlingen af mentalt syge amerikanere:»Beviserne mod videoindustrien findes ikke.«Der er dog ikke universel enighed i forskerkredse. Brad Bushman, professor i kommunikation og psykologi ved Ohio State University, som er specialist i voldelige videospil, siger til FOX News:»Vi ved, at voldelige videospil øger aggressionsniveauet hos spillerne.«Bushmans seneste forskning er udgivet i november 2012 i fagtidsskriftet Journal of Experimental Social Psychology og viser, at mennesker, som spiller voldelige videospil tre dage i træk, efterfølgende udviser tiltagende aggressiv opførsel og øget fjendtlig opførsel.»Det er præcis som med cigaretter. En enkelt skader ikke, men fortsætter du i ugevis eller månedsvis, øges risikoen markant.«Bushman tilføjer, at hjerneforskning viser markant mindre empati og hjælpsomhed hos individer, der spiller voldelige videospil. Det betyder dog fortsat ikke, at spillerne bliver kriminelle. En tredje professor i psykologi, Douglas Gentile fra Iowa State University, betoner, at aggression er »multi-kausal«.»Der er over 100 faktorer, når man måler risikofaktorer, der udløser voldelig adfærd. Mediebåret vold er blot en af dem. Hverken den mest eller den mindst betydningsfulde. Det er blot en del af puslespillet.«
