Fra karikeret propaganda til seriøs erindring
Tegneserier er blevet en anerkendt måde at kommunikere politiske budskaber på. I Iran har man en kort, men succesfuld tegneseriehistorik


Det er ikke kun i Iran, at tegneserien bliver brugt i politiske sammenhænge. Tegneserien har gennem mange årtier været et effektfuldt middel til at illustrere politiske ståsteder, også i propagandadiske sammenhænge i forsøg på at flytte politiske holdninger.I 1986 skete der noget vigtigt for opfattelsen af den politiske tegneserie. På det tidspunkt blevMausudgivet, som er skrevet og tegnet af Art Spiegelman. Det er engraphic novel, som er en større tegneserie, der udgives i bogformat og er længere end et normalt tegneseriehæfte.Kontroversielle emnerMauser tegnet i sort og hvid og handler om forfatteren og tegnerens fars oplevelser under Holocaust. I 1992 vandt tegneserien en Pulitzerpris, hvilket gjorde værket verdenskendt og resulterede i oversættelser til flere sprog. Emnet var og er i sig selv kontroversielt, og det formindskes ikke af, at det blev fremstillet i en tegneserie.Tegneserieforsker Rikke Platz Cortsen forklarer:»Værket er banebrydende, fordi det tager fat på et alvorligt emne inden for tegneseriens rammer samtidig med, at den åbner tegneseriemediet op for flere mennesker. Trods det, at jøderne er tegnet som mus, mens de tyske soldater er katte, er det en tegneserie, der er bygget på virkelige hændelser.«Rikke Platz Cortsen fortæller, at politiske tegneserier er gået fra en karikeret fjende til mere nuanceret form:»Stilmæssigt har man i politiske tegneserier brugt en kendt tegneseriefigur til at indgå i en politisk virkelig situation, hvor tegneserien bliver et virkemiddel til at mobilisere folk, f.eks. til at støtte krigen mod Tyskland. Dette ændres dog lige så stille og roligt i efterkrigstiden.«IdentifikationI Iran har man en kort, men succesfuld tegneseriehistorik. I 2003 udgav Marjane Satrapi en selvbiografisk tegneserie,Persepolis, om sin opvækst i Iran. Et værk, som er blevet filmatiseret og oversat til mange sprog. Det særlige vedPersepoliser dens subjektive karakter, hvor hele verden bliver vist fra den unge piges verden og den politiske agenda.»Persepoliser et selvbiografisk tegneserieværk og den genre kan påvirke mennesker politisk, fordi problematikker pludselig kommer ned på et personligt og dermed forståeligt plan. OgPersepoliser meget subjektiv, fordi den personlige historie bliver fortalt. Satrapi siger i sit forord, at hun ønsker at gøre op med, at man kaldte Iran for ondskabens akse,« forklarer Rikke Platz Cortsen.
