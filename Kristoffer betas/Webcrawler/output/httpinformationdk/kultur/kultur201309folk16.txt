Folk



 
	Bryllupspar

	Ganske mange har valgt at gifte sig lige netop i dag, melder kirke- og borgmesterkontorerne. Det skyldes antagelig, at den særegne dato klinger som en gammel besværgelse mod enhver fremtidig ulykke: 7, 9, 13.

	Henrik Dahl

	En markant meningsdanner, der omtaler andre som ’spejlblanke’, må nu selv mærke flabet perfidi. Om romandebutanten skriver en anmelder: ’At læse Dahls prosa er som at høre Erhard Jacobsen synge pop’.

	Lars Vilks

	Næverne sad løst på den svenske Muhammed-tegners livvagter i onsdags, da en ældre herre hev et skydevåben frem ud for det Malmø-galleri, hvor Vilks var midt i et interview med en østrigsk journalist.

	Bengt Anderson

	Men det var ikke en attentatmand, det var en skikkelig 73-årig skånsk kunstner. Og ’våbnet’ var en kunstgenstand, han ville fremvise: en overdimensioneret attrap-revolver med penisformede patroner.

	 

