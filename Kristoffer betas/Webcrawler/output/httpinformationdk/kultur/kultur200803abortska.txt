Abort skaber ballade om ratifikation af Lissabon-traktaten



 Den polske opposition, som ledes af den tidligere premierminister Jaroslaw Kaczynski, har truet med at blokere for det polske parlaments ratifikation af Lissabon-traktaten, medmindre den lov, der ratificerer traktaten, udtrykkeligt fastslår, at Polens suverænitet og forfatning ikke berøres af traktaten, skriver euoberserver.com Kaczynski er bl.a. bekymret for, om Lissabon-traktaten i Polen vil muliggøre homoseksuelle ægteskaber og fri abort, som i dag er forbudt i Polen. Traktaten skal diskuteres i dag i det polske parlament, og regeringen er afhængig af 14 stemmer fra oppositionen for at få ratificeringen igennem. De polske medier spekulerer pt. på, om premierminister Donald Tusk vil ty til en folkeafstemning for at få traktaten igennem, hvis ikke han kan opnå et kompromis i parlamentet. Indtil videre er det kun Irland, der vil ratificere traktaten gennem en folkeafstemning.AG

