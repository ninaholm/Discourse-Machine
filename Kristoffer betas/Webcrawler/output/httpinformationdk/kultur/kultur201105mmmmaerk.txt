M-m-m-mærk beatet og bliv klog
Musikradioen er genfødt med DAB- og netradiokanalen P6 BEAT, der med DR's kompetente musiksærlinge ved mikrofonerne roder i rockgaragen, growler i natten og nørder over særlige akkordskift, så man kan høre deres musikhjerter beate
Vært på 'Offbeat Fredag', Lucia Odoom, diagnosticerer Cults' musik som 'klistret tyggegummipop med spooky Scoopy Doo-undertoner'. Det er beskrivelser, der forbløffende nok holder og kan få ord-ører til at høre lyd.

P6 ... Beat, kurrer en blød kvindestemme: »M-m-m-mærk beatet.« Musikradio er ikke en selvfølge for de musikglade. Siden Radio Luxembourg fik mine forældres generation til at ligge i fosterstilling med langbølgeradioen for at mærke tidens dristige toner, er musik blevet en digitalt udvekselig og selvvalgt vare, som nemt kan hentes og høres uden forstyrrende radiosniksnak. Men nu kurrer Danmarks Radio på syvende uge med DAB- og netradiokanalenP6 Beat, der vil vise, at man faktisk kan lære noget af radio, som ens smækfede digitale musikbibliotek aldrig vil kunne lære én.Bestyret af DR's dygtigste musikfolk, der med personlighed og entusiasme formidler den alternative rytmiske musik, giver P6 Beat mig faktisk lyst til at m-m-mærke.Musiksærlingerne»AARGHR! Stræk mig en metalmand med ild i! Giv mig drop med dundråber! Sylt mig om til Satans mos ... Nu er det, mine ærede heavy-herskaber, blevet den tid på ugen ...« Hvis nogen nogensinde skulle få mig til at headbange, kunne det meget vel være topkyndige Anders Bøtter, der iSort Søndaggår bersærk i hård metal med en formidlerenergi som en dobbeltpedal på stortrommen: »Brlrlrll uh yeah, sådan dér blev Radioavisen afstraffet afAnal Cunt.« Fnis.Det er ikke just for uindviede, men medMetalnyt, lytteranmeldelser og lytterønske-segmentetGiro 666må det være et gotisk slaraffenland for de ærede heavy-herskaber. Og et underholdende ord-show for os andre.»Nu skal vi lytte med danseskoene på, for det her er et virkeligt party-band.«Med og uden meningP6 er dedikeret, ufortyndet musikentusiasme, og det er allermest hyggeligt, når det godmodige rockleksikon Jan Sneum, iSneums Garagepøser af sin viden, »kigger lidt i single-kassen« og spiller alt fra nyt til dansk 80'er-New Wave til Bob Dylan sædvanligvis med vægt på koncerter. Malk de Koijn-hip hopper og DJ, Tue Track, leverer programmetTue T. på de 2 fladhjul af stålsom en potskæv crooner, der med flow af svingende held oplæser sine oplæg selv til Radioavisen. Men manden har fine, krøllede billeder at beskrive musikken med, og han fletter sine spillelister sammen, så man føler sig hensat til en ret cool gadefest.IAlbumdissekerer Informations musikskribent Ralf Christensen og sanger og alt muligt-begavelse Kristian Leth ugentligt et af »verdens bedste plader«. Tilgangen er lige så enkel som programtitlen: Løs, klog snak under afspilningen af et fuldfedt album f.eks. David Bowies'Heroes(1977) til Marvin Gayes'What's Going On(1971). Til tider griber de to entusiaster næsten for lystigt deres mikrofoner: »What a ride... fabelagtigt, det bliver ikke bedre! Verdens bedste band med verdens bedste plade,« udbryder Christensen under Talk Talks »Spirit of Eden«. Men mest af alt er man i fornemt hyggeselskab med to veltalende musikfanatikere, der har fornem sans for at pege på musikhistoriske og produktionsmæssige detaljer, der gør én klogere. Og musikken bedre. Det er kanalens klareste eksempel på, at (god) musikradio giver mening.Det modsatte er tilfældet med Henrik AagaardsP6 Beat Listen, der med hjælp fra lytterne spiller sange ud fra et dagligt tema. Hvis jeg skal høre 10 tilfældige sange, skal jeg have væsentligere grund, end at de handler om jeans eller sne.»Sex, der oser af sex?« Prince. »Sange om himlen?« Eric Clapton. Hvor er den lærerige formidling af musikken i det? Især hvis man hellere vil spyttes i øret end at høre »Tears in Heaven« fra start til slut.Helt ok og traditionel musiksnak finder man derimod hos P3-kendisser som Le Gammeltoft, Krede og Camilla Jane-Lea, og så er der behagelig, men jo ikke så lærerigt fyld-på iMærk Lyden, der shuffler rundt i kanalens udmærkede playlister mellem programmerne.Tryggest er mine egne indie-slubrende ører i Alicia Jordanova og Lucia Odooms smagfulde selskab. De bestyrerbOffbeat Fredagog ungdoms-hellet og hitlisten,Det Elektriske Barometer, der siden 1986 har serveret et blidt, alternativt musiksoundtrack til den dødfølsomme, brevskrivende ungdoms søndagsaftener. Odoom diagnosticerer her The Go! Team som »powerpuff-pop med ADHD« og Cults' musik som »klistret tyggegummipop med spooky Scoopy Doo-undertoner«.Det er beskrivelser, der forbløffende nok holder og kan få ord-ører til at høre lyd. Og det bedste ved P6 Beat er generelt de værter, der oser af det musikunivers, de formidler. Så kan man høre og m-m-mærke deres musikhjerter beate. Og så lytter jeg gerne til musikradio.
