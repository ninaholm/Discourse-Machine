En verden af bøger
Inspiration. Fra New York til New Delhi, indrettet flot i flere etager eller blot beskedent i et lille baglokale   Informations journalister præsenterer her et udvalg af deres foretrukne boghandler eller -huler


New York. Strands Book Store hjørnet af 12th Street og BroadwayDet er de færreste antikvariater, der slår sig op på volumen. De største kvaliteter ved gamle bøger er, at de er eksklusive, læderindbundne førsteudgaver. Men i Strands på Manhattan er der intet fims den forholder sig til Vanggards Antikvariat som en dinner til en finere fransk restaurant. 18 millioner nye, brugte og sjældne bøger er det, de slår sig op på. Man kommer ind fra gaden til stabler af kuriøse bøger om New York, som kunne tænkes at appellere til mængden af turister på vej fra Union Square til Washington Square Park. Det kunne næsten være en Bog &amp; Idé. Men bag de første stabler åbenbarer sig hyldekilometre af bøger, høje som lave i en skønsom blanding, som lokker med overraskelser på en måde, de færreste boghandler gør. Det er svært at komme ud uden en bog, man aldrig havde forestillet sig at læse.Boston. Harvard Book Store, 1256 Mass Ave. (USA)Bykvarteret omkring Harvard University var indtil superbogkædernes og online-bogsalgets opståen i 1990'erne besmykket med dusinvis af eklektiske boglader. I dag er Harvard Book Store på Massachusetts Avenue en af de få tilbageblivende, min absolut foretrukne. Mindst en gang om ugen lægger jeg vejen forbi denne boghandel grundlagt i 1961 og selv om det kun bliver til en visit på 10-15 minutter føler jeg mig godt orienteret om de vigtigste nyudgivelser. Til forskel fra de store som Barnes &amp; Nobles ved personalet i min yndlingsboghandel, hvad de taler om. De udvælger selv de bøger, der tildeles den fornemmeste placering. Alle tidens store forfattere dog mest amerikanere inviteres til at komme og læse op fra og tale om deres bog. Og heldigvis er der ingen café.London. Waterstones, 82 Gower StreetJeg opdagede først Bloomsbury for nogle år siden. Inden da boede jeg altid på et tilfældigt hotel i nærheden af Hyde Park, hvor jeg kunne løbe en tur om morgenen, gå ned til Chelsea og drikke kaffe om eftermiddagen og samtidig undgå Soho, der efter min mening er alt for støjende og ubehagelig. Så læste jeg Ian McEvansLørdagog gik på opdagelse i kvarteret omkring det nordlige Tottenham Court Road, hvor romanen udspiller sig. I Bloomsbury fandt jeg både det hotel, jeg nu altid bor på i London The Academy, der kunne lægge kulisser til en John le Carré-filmatisering og en afdeling af boghandlerkæden Waterstones på Gower Street, hvor betjeningen er god, og udvalget af alle de genrer, jeg elsker fra amerikanske kriminalromaner til litterære essaysamlinger er imponerende. Jeg bruger timer derinde, hvis jeg er alene i London.Barcelona. Hibe-rnian Books, Carrer de Montseny 17I mine øjne er noget af det bedste ved at købe en bog at tage sig god tid til at vælge den rette titel blandt mange og derefter sætte sig et sted hen og bladre i den i ro og mag, når den betalt. Hibernian Books ligger i Gracìa, hvor der er gode muligheder for det sidste på kvarterets mange pladser og barer. Også det første tilbyder butikken, der har mere end 30.000 brugte og nye, engelske og spanske bøger på reolerne. På deres hjemmeside har jeg allerede erfaret, at de har en del titler af Javier Cercas, som jeg ikke har læst endnu. Jeg kunne selvfølgelig bestille en af dem over nettet, men så snydes jeg for at vælge med omhu og for derefter at slentre ned på den nærliggende Plaça Virreina og bladre i den, mens jeg suger byens stemning til mig over en iskold Estrella og en gang bravas.Washington. Kramerbooks, 1517 Connecticut Ave.Der findes garanteret langt større boghandlere i Washington end Kramerbooks &amp; Afterword Cafe, men der finde næppe en hyggeligere og mere velassorteret. Her er ikke nogen klar linje, bare gennemført god smag: Tegneserier, historiske romaner, humor, samtidsromaner, store tænkere, rockstjernebiografier, fiction og non-fiction her er lidt af det hele, og alt sammen helt præcist udvalgt. Skudt ind gennem en blok i det lidt kommune, men pæne kvarter omkring Dupont Circle seks-syv blokke nord fra Det Hvide Hus ligger den mellem byens to rareste gå-ud-kvarterer Adams Morgan og George Town, og faktisk kan det også sagtens lade sig gøre, at starte en god aften på den tilstødende Afterword Café, der serverer glimrende drinks og udmærket cafémad særligt i weekenden, hvor de har åbent døgnet rundt.Kairo. Shorouk Bookshop. Midan Talaat HarbBøger bliver skrevet i Kairo, trykkes i Beirut og læses i Bagdad, siger den arabiske kliché, men hvorfor ikke læse dem i det opblomstrede Kairo? Egentlig er bogbutikken på det amerikanske universitetbedre forsynet, men det gamle Kairos gamle kosmopolitisme opleves bedre, hvisman besøger den lille bogbutik på downtowns Talaat Harb-plads, et par hundrede meter fra Tahrir-pladsen, hvor en ny æra i egyptisk litteratur og tænkning forhåbentlig blev indledt med Det Arabiske Forår. Downtown-kvarteret forener Muhammed Ali's parisisk inspirerede boulevarder med et ualmindeligt beskidt moderne Kairo, og ved den runde plads er bogbutikken en airconditioneret oase fra trafikkaoset. På hylderne er der Habermas og Heidegger og bøger om islam og arabisksprogede piecer, men også Edward Said og nobelprisvinderen Nagib Mah-fouz, der plejede at hænge ud på Café Riche lidt længere nede ad gaden, hvor de gamle mænd med stakke af bøger på bordene sjældent holder åbent længere.Berlin. Dussmann das Kulturkaufhaus, Friedrichstr. 90Ordet boghandel er ikke stort nok til fænomenet Duss-mann. Kulturvarehuset er på 7.000 kvadratmeter fordelt over fem etager. Ud over 250.000 bøger på tysk og andre sprog, børnebøger og lydbøger er her også en film- og musikafdeling med alt fra verdensmusik til den nyeste berlinertechno. Den klassiske musik breder sig over kælderetagen. Man kan købe noder, papirvarer og spil, her er en glimrende café, og det er værd at holde øje med stedets kulturarrangementer. I maj gav f.eks. danske Agnes Obel en lille gratis koncert.New Delhi. Oxford Bookstore, Statesman House, First Floor, 148, Barakhamba Road og People Tree 8, Regal Building, Connaught Place, New Delhi, DelhiVil du væk fra Delhis gader og ind og hænge med byens læselystne folk, er der et ton af muligheder omkring den cirkelformede shoppingarkade Connaught Place. Mine to favoritter ligger lige ved siden ad hinanden, men kunne ikke være mere forskellige. I Oxford Bookstore er du sikker på at finde enhver bog af Indiens mange diasporaforfattere, du kan købe en kop te for en formue, og du kan føle dig som hvor som helst i verden i de strømlinede omgivelser. People Tree-store derimod er en boghandel i et lille baglokale med alternativ politisk litteratur fra gulv til loft. Men de finder gerne en lille gulvskammel frem og giver dig en kop vand fra hanen, hvis du vil sidde lidt med det nyeste fra den indiske kønsforskning, eller maoisternes nyhedsbrev. Er du heldig, er både den unge trans og den gamle Ghandi-look alikepå arbejde.Kuala Lumpur. Silverfish Books, 581 Jalan Telawi, Bangsar BaruGemt af vejen på en førstesal på 'bagsiden' af en af Kuala Lumpurs populære shoppinggader for den kreative klasse i Bangsar Baru-kvarteret, liggerbeyond postcolonial-guldgruben Silverfish Books. Det er her, de malaysiske indie-doc instruktørers nyeste og somme tider illegale dvd'er kan skaffes. Det er her, landets venstresnoede intelligentsia holder sig opdateret på alt fra det lokale eksperimenterende digt- og novellelandskab over politologiske oversigtsværker til nådesløse analyser af hvordan nutidens racialiserede hierarki i den islamiske stat trækker tråde tilbage til briternes koloniherredømme. Den let rodede boghandel bugner desuden af pamfletter og brochurer, der giver adgang til hovedstadens kosmopolitiske kulturliv, og har man svært ved at orientere sig i byens homo-queer scene via internettet, så spørg bare.Los Angeles. Barnes &amp; Noble, 1201 3rd Street, USALos Angeles er ni timer bagud i forhold til mig, så jeg er tidligt oppe, når jeg er derovre. Heldigvis åbner Barnes &amp; Noble i Santa Monica, hvor jeg gerne bor, hvis jeg selv kan vælge, allerede klokken ni. Samtidig serverer de god Starbucks-kaffe, som ingen forbyder dig at drikke, mens du sidder i de magelige lænestole og læser i reolernes mange bøger og magasiner uden at betale for dem. Den smukke art deco-bygning ligger i øvrigt på Third Street Promenade, hvor der ikke må køre biler, og hvis butikker, cafeer, biografer, gøgl og liv i sig selv er et besøg værd.Quezon City. Popularbookstore. 305 Tomas Morato Avenue, FilipinerneUden for Teachers Villages trygge ngo-, universitets- og venstrefløjsfavn er det i forvejen i kvarteret omkring Thomas Morato og Timog Avenue, at Informationslæsere og omegn kan få de fleste af deres gastronomiske og intellektuelle behov opfyldt i megacity'en Metro Manila. Og hvor ellers end på hjørnet af de to gader skulle Popular Bookstore være placeret. Skaf de nyeste 'verden ifølge Jose Maria 'Joma' Sison', der siden 1960'erne har været ledende i CPP-NPA, maoistpartiet og dets væbnede gren, og i snart tre årtier har udfyldt rollen fra sit eksil i Utrecht. Gå på opdagelse i en underskov af upbeat marxistisk historieskrivning og glitrende kritikker af global kapitalisme som de kun kan skrives fra 'det globale syd', forvild dig ind i poststrukturalistiske analyser af identitetsformationer blandt Filippinernes stammefolk, nup en cd med revolutionær folkemusik, orienter dig i minutiøse gennemgange af jordreformer i Sydøstasien eller opbyg din habitus i filippinske klassikere som Joze Rizal.'A habit all should cultivate is to read and ruminate',som boghandlens motto lyder: 'En vane alle bør dyrke er at læse og gruble'.Istanbul. Pandora, Büyükparmal Sokak 3, BeyogluPandora er en boglade i gammeldags forstand inddelt i flere etager findes et bredt udbud af litteratur på tyrkisk og engelsk for læsere, der er politisk, religiøst, historisk og såmænd metafysisk interesserede. Beliggende i en sidegade i den øvre ende af Istiklal, fodgængerstrøget med den bedagede sporvogn kørende i pendulfart fra sløjfe til sløjfe mellem Taksim og Tünel, den ene af de to stationer i verdens næstældste metro fra 1875, kan bogladen være svær at finde. Men det er umagen værd, især hvis man er til socialisme, anarkisme, kommunisme og lignende beslægtede ismer. På den måde er Pandora også en anakronisme, der holdes i hævd, fra venstreradikale mænd og kvinder, Bakunin, Lenin, Trotzky til Rosa Luxemburg har en plads historien. Absolut den mest udlændingevenlige boghandel i Tyrkiet.Kunming. Mandarin Books. 121 st street, Wuhan, Yunnan, KinaI hovedstanden på den mest naturskønne provins i Kina, der grænser op til Tibet og Burma, byen med det evige forår, Kunming, ligger der en engelsksproget boghandel, Mandarin Books, nær universitetskvarteret, som i helt konkret forstand er et åndehul i myldret af den fremmede kinesiske storby. Ved længere ophold i byen sætter abstinenserne ind for enhver rejsende efter næring, der kan bekræfte én som et rationelt og kommunikerende væsen i den konstante sanselige forulempelse, der er Kina. Boghandlen blev et helle, jeg opsøgte ofte i mit halve år i byen, hvor jeg lod ShakespearesSkærsommernats-drømeller DickensOliver Twistholde mig ved mine fulde fem og distrahere mig fra den altid blomstrende by med dens uforståelige mennesker, tegn og snavs.Østjerusalem. The Bookshop, American Colony Hotel, 1. Louis Vincent St.Den hellige stad er en læsende by med spændende antik-variater, bogcafeer og flere filialer af den velassorterede Steimatzsky-kæde i det jødiske Vestjerusalem. Udbuddet er noget mere sparsomt i det arabiske Østjerusalem, men den lille boghandel vis a vis The American Colony Hotels kolonnade skiller sig ud. Ikke prangende, men målrettet i kataloget af lødig arabisk og jødisk skønlitte-ratur og et altid aktuelt udvalg af fagbøger om Mellemøsten. Her kan man finde ældre, ellers udgåede værker, som, indehaveren Munther Fahmi mener, er væsentlige at have på lager. Fahmi er sådan en rigtig boghandler, der har læst sine bøger og gerne giver et besyv med om indhold og kvalitet. Han var truet af deportation fra sin fødeby, idet Israel sløjfede hans id-kort som Jerusalem-borger, da han perioden 1975-95 studerede og arbejdede i USA. Men mere end 2.000 sympatisørers protester, herunder de israelske forfattere Amos Oz og David Grossman, har haft god effekt. Han fik forlænget sit visum af 'humanitære grunde'. Begrundelse: Han skal passe sin syge mor.Paris. Librairie Parallèles, 47 rue Saint HonoréeNede i Hallernes store mave, der for tiden atter er udsat for kirurgi, ligger der en kæmpe boghandel, der har alt, Fnac. Dér har jeg haft min gang i årevis. Men oppe i parallelgaden på 47, rue Saint Honorée ligger den boghandel, jeg opsøger, hvis det skal være noget særligt, eller bare lige i øjet. »Kontrakulturens institution siden 1972« kalder indehaverne Librairie Paralléles, og Jacques og Isabelle Briaud har holdt en temmelig rød og efterhånden også grøn fane højt siden 1979. Her finder man sandelig ikke alt, men alt er til gengæld nøje udvalgt. Om det er romaner, politiske essays eller til tider skrifter, som kun finder distribution i denne stille og mærkelige boghandel så centralt i Paris, så slipper man med garanti for tomme tønder, der bare buldrer. Og så er det også et af Paris' bedste steder for rocklitteratur, brugte vinyler, cd'er og tegneserier.Beirut. Librairie Internationale, Rue Clemenveau, Centre Genifor Bloc DFor at føle sig veltilpas i en boghandel skal den have karakter. Og det har Librairie Internationale i Beirut. Stiftet 1960 af armenieren Antranik Helvadjian, der selv sidder med sin te bag en lille disk, ofte i selskab med nu hvidhårede stamkunder. En hulter-til-bulter lagerplads af ord og bogstaver uden tant og fjas, ingen glimmer og moleskinlommebøger, men kundskab stablet på gulv og hylder i det trange lokale. En grel modsætning til de velordnede bogtempler oppe på den nærliggende Hamra-gade, Beiruts hovedstrøg. Er man på udkig efter noget særligt, er Librairie det bedste sted at lede. Jeg fandt f.eks den for længst udgåedeThe Saint George Hotel Baraf Said K. Aburish en for- rygende skildring af Beiruts spraglede spion- og presse-miljø i 1950'erne og 60'erne. Men Helvadjian har købt et glemt restoplag fra Aburishs forlag, Bloomsbury's i London, har selv designet et nyt smudsomslag og vupti: Bogen, alle begræd var umulig at købe, og som cirkulerede i lasede fotokopier blandt forfatterens Beirut-fans, kan nu fås for 25.000 lire, ca. 100 danske kroner. Det er karakter.
