Den højeste fællesnævner
Han siger, hvad vi ser, men vi havde ikke set det før, han sagde: På lørdag indledes endnu et Tour de France
Lytter fjernsyn. Det vi ser, når Jørgen Leth kommenterer Tour de France, ser vi først, når han fortæller det til os.

Det er ad helvede til. Nu har jeg brugt en dag igen på ingenting- Jørgen Leth på albummet 'Ikke euforisk'Der er faktisk nogen, som lytter tv. De gør det en måned om året, de gør det i timevis hver eftermiddag, selv om der er mange gode grunde til ikke at gøre det: Solen skinner om sommeren, og det er en eksistentiel pligt i Danmark at nyde solen, når den endelig er der. Du skal. Du behøver ikke nogen til at sige det.Men der er så alligevel mange, som sidder inde og lytter til Jørgen Leth, når han kommenterer Tour de France på TV 2. De ser løbet, de følger dramaet, men de ser først og fremmest det løb, Jørgen Leth viser dem, og det drama, som han har udpeget.Det er det, der sker, siger han. Og så ser vi alle sammen, at det jo netop er det, der sker. Det er mere dramatisk, personer bliver til karakterer, og episoder til skæbner, men det er ikke blevet noget andet. Det er stadig sport, men det er mere end den laveste fællesnævners facit: Hvem kom først, og hvem kom sidst. Det er lige så klart, som i hans digt »Billedet forestiller«:Billedet forestiller et landskabdet er efterår ser man, der er blå skyggerog gule blade, og i FORGRUNDEN sidder dertre personer hvoraf den ene har et geværover skulderen.Der er hverken metaforer eller symboler her. Han skriver, hvad det er, han ser. Og nu kan vi andre se, at den en ene af de tre mænd har et gevær over skulderen.Vi ser den tour, han serPå lørdag er det igen ikke poesi, det er Tour de France-cykelløb på TV 2 med Jørgen Leth som kommentator. Han siger, hvad han ser, og vi lytter efter, hvad det er, vi ser. Det er bemærkelsesværdigt, at alle dem, der sidder og ser Tour de France, accepterede, at den danske cykelstjerne Michael Rasmussen, som kunne have vundet Tour de France, blev udsat for noget, der ligner et justitsmord. Ikke mange er gået amok over, at Dansk Cykel Union var med til at vælte en dansk cykelstjerne, men TV 2 kunne ikke på grund af en pinagtigt oppisket offentlig kampagne fyre Leth som kommentator. Den sportschef, som stod for fyringen, er væk nu, og kanalen genansatte en mand, som de havde afskediget for øjnene af hele Danmark. Selv om stjernerne er skandaliserede, og sporten er blameret af dopingsagerne, er Tour de France igen blevet Tour de France,.Der er flere end, man skulle tro, som ser den Tour, han fortæller, at vi ser. Som for eksempel en særdeles højtstående politiker fra Dansk Folkeparti (vi siger ikke hans navn, det giver skribenten et falsk skær afetikat hemmeligholde identiteten og det gør det kun mere spændende,rl). For ikke så længe siden havde denne signatur det privilegium at overvære det tilfældige møde mellem denne politiker og Jørgen Leth på vej ind i et tv-studie. Den ene skulle tale om straf og fængsel, den anden om en ny bog. Det kunne være blevet pinligt: Her var en politiker, som skulle være folkelig, og folkelighed er politisk talt modstand mod dem, der ikke er folket. Og der stod manden, der har lavet snævre film og endnu smallere digte, og som sagtens kunne kaldes elitær, hvis det var det, man gik efter. Men det var ikke folket mod eliten, det var en seer, der sagde tak til en stemme:Politikeren gik over til Leth og rakte hånden frem. Han takkede for alle de store timer med Tour de France, og han ville gerne sige, at han glædede sig over, at Leth var tilbage på touren. Det var væsentligt for ham. For endnu kortere tid siden sad samme signatur efter en grupperejse til Kreta i en flyvemaskine med Jørgen Leth. Så snart han havde sat sig, kom en stewardesse hen og tilbød ham først en gratis vand og siden såmænd en cognac. For også hendes verden var tilsyneladende blevet større.Hverdagen som noget særligtDer er i forskellige sociale lag adskillige mænd, som selv prøver at tale som Jørgen Leth, og det er ikke kun en akademikertilbøjelighed. På p3 laver de noget, man omtaler som en parodi: De sidder i radioen og taler som ham selv, og det kan jo være sjovt eller latterligt. Men det er netop ikke en parodi, og det er ikke en flok kopister, som er parasitter på den store original.De træder ind i det rum, han har åbnet for os, og når de gentager det, han har sagt og med hans diktion, er det for at se det, som han vist dem. Det siges på på cykelstierne, at yngre og ældre mænd, som tror sig alene, overhøres tale som Jørgen Leth om deres tur.Det kan minde om situationen i Østjylland, da Per Højholts Gitte-monologer varen vogue.Der var ved konfirmationer, firmafester, sølvbryllupper og anden slabbaras altid mindst én tale, der blev holdt som en Gitte-monolog. Digterens delikate fraseringer over en dialekt, ingen indtil da havde regnet for andet end en uheldig og uskøn afvigelse fra det rigtige rigsdansk, blev gentaget af østjyder, som ellers ikke spildte tiden med moderne lyrik. De talte som Højholts Gitte, og det var sjovt, for hverdagssproget stod pludselig frem som en særlig verden. De hørte nu det sprog, de lyttede efter og talte på til daglig, som en rigdom af betoninger, betydninger og ironiske finesser.Ingen bliver set ned påDet, der lykkes i Leths tour-kommentar, Lars von TriersRigeteller Per Højholt Gitte-monologer, er, at det socialt eksklusive, som ellers er for de få, bliver til en verden, som er fælles for de fleste. Det handler ikke om en relation mellem mennesker, men om et forhold mellem mennesker og verden. Dér er blikket forskudt fra forskellene mellem mennesker til forskellene i verden. Her er der noget at se op til uden at nogen bliver set ned på. For vi kigger slet ikke på hinanden, men på løbet, når han taler. Det ser man kun, hvis man ikke følger pligten til at sidde ude og nyde solen. Det er den højeste fællesnævner foran fjernsynet.
