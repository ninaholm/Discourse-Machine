Fra alle os til alle jer
Fra Informations skribenter til Informations læsere er her den traditionelle årsquiz i paratviden, snurrige trivia såvel som vitterlige væsentligheder. Test dine kundskaber og se, om du fik læst avisen grundigt nok i det forgangne år


 Spørgsmålene
1) De Danske Spritfabrikker ejes af den svenske koncern V&S, som i 2008 blev opkøbt af en europæisk alkoholgigant for 50 mia. Hvilken koncern, og fra hvilket land kommer den?
2) Hvad er forskellen på en cognac og en armagnac?
3) Verdens dyreste øl er skabt af Jens Eiken fra Husbryggeriet Jacobsen. Hvad hedder den, og hvad koster den?
4) Hvor mange bryggerier bidrager til Danmarks ølmangfoldighed?
A) 35
B) 75
C) 100
5) Hvilket bryggeri udkom i 2008 med den ateististiske stout Gudeløs?
6) Hvornår kommer årets Beaujolais til Danmark?
7) Og hvad hedder den racerkører, der har for vane at bringe den unge vin hertil under politieskorte og i foragt for hastighedsgrænser?
8) Hvad er den ideelle serveringstemperatur for en Beaujolais?
9) Hvilken slags kød skal man bruge til den italienske ret Vitello Tonnato?
10) I 2007 fik en dansk restaurant endelig hele to Michelinstjerner – og de fastholdtes i 2008? Hvad hedder det guddommelige spisetempel?
11) Folketinget fik tre løsgængere i 2008. Hvad hedder de? Hvad blev deres videre skæbne?
12) I 2009 skal den omstridte universitetslov revideres – hvilket år blev loven indført?
13) Hvor mange danske universiteter er i år repræsenteret i top 100 på Times Higher Educations rangliste over verdens bedste universiteter.
14) En adelig dansk mediedarling lancerede i efteråret 2008 en ny duft til kvinder, Eau de Vie, hvad hedder hun?
15) Hvad hedder den unge amerikanske jetsetmillionøse, der gæstede Danmark i 2008 for at fremvise sine tasker?
16) Fru Statsminister Anne-Mette Rasmussen optrådte på Venstres landsmøde sammen sin dansepartner. Hvad hedder han? ...
17)... og med hvilke to danse begejstrede de?
18) Hvilken ministerpost bestrider den tidligere nøgenmodel Mara Carfagna i den italienske regering?
19) Hvilken italiensk minister har udtalt: »Jeg bruger det italienske flag til at tørre mig i røven med.«?
20) De franske socialister valgte i efteråret 2008 Lilles borgmester som ny leder. Hvad er navnet – hvem er fader til vedkommende?
21) Han påtog sig gerne lederskabet for oppositionen, hvis Rusland havde en. ’Det Andet Rusland’ hed hans gamle bevægelse, ’Solidaritet’ hedder den nye. Hvem er han?
22) Hvilken by blev i 2008 kåret til Danmarks cykelby nr. 1?
23) Hvad hedder Tysklands udenrigsminister?
24) Hvad er titlen på den eventyrsamling, Dumbledore efterlader til Hermione i sidste Harry Potter-bog, og som J.K. Rowling i år udgav som en selvstændig bog?
25) Hvilken forhenværende socialdemokratisk minister udgav i 2008 andet og sidste bind af sine erindringer under titlen Sporskifte – min krønike 2?
26) Hvilken dansk forfatter vandt i 2008 Danske Banks litteraturpris på 300.000 kroner?
27) Hvilke to andre danske forfattere er indstillet til Nordisk Råds litteraturpris?
28) Hvad hedder hovedpersonen i Kirsten Hammanns roman En dråbe i havet?
29) En dansk forfatter turnerer af og til med sit frihedsorkester Frodegruppen 40. De har tidligere udsendt cd’en Piksvingeri og negerlege, og i år udkom Du ligner noget fra en pejs. Hvad hedder den slibrige, misliebige mandsperson?
30) Det vakte furore på den anden side af dammen, da Nobelkomiteens formand udtalte sig med ringeagt om den amerikanske litteraturs åndelige horisonter (og chancer for at få Nobelprisen i litteratur). Hvad hedder den svenske åndsaristokrat, som tillige er adjungeret professor ved Aarhus Universitet?
31) Hvad hedder den dybt originale forfatter, der gemmer sig under pseudonymet Jesper Knallhat?
32) Hvor mange soldater havde Danmark i Afghanistan per 1. dec. 2008?
A) 350
B) 500
C) 700
33) Hvor mange personer kan en af de danske Fennec-helikoptere i Afghanistan medbringe ud over piloten?
A) 1
B) 4
C) 8
34) Hvor mange danskere er faldet i Afghanistan?
35) Hvor mange civile afghanere har mistet livet i krigshandlinger siden 2001?
36) Hvad er titlen på Lars von Triers kommende film, der har Willem Dafoe og Charlotte Gainsbourg i hovedrollerne?
37) Copenhagen International Film Festival og NatFilm Festivalen er fusioneret til én ny, stor spillefilmfestival. Hvad hedder den?
38) Hvad er titlen på Matteo Garrones prisvindende film om den napolitanske mafia, der er baseret på en bog af Roberto Saviano?
39) Hvilke to store, danske filmselskaber indgik i foråret 2008 et tæt økonomisk samarbejde, da det ene selskab købte 50 procent af det andet?
40) I marts 2009 er der premiere på en ny dansk film, Kærestesorger. Hvem skal instruere den?
41) De husvilde fra Jagtvej 69 kunne i år rykke ind i et nyt ungdomshus. Hvor ligger det, og hvad husede det før?
42) Hvad hedder den landsby på Lolland, hvor sekten Faderhuset har opkøbt ejendomme med midler fra kristne, amerikanske højreekstremister?
43) Poesikollektivet Øverste Kirurgiske mistede deres mangeårige tilholdssted, Lab, i 2008, men fandt et nyt? Hvor ligger det
A) Ved Vestre Kirkegård
B) Ved Vestre Fængsel
C) Ved Gøglerskolen
44) Sarah Palin og John McCain talte under den amerikanske valgkamp i 2008 om Joe The Plummer. Men Palin talte også om en anden Joe som typen på den normale amerikaner. Hvad kaldte hun denne Joe?
45) John McCain og hans vice-præsidentkandidat Sarah Palin fortalte flere gange til store vælgermøder under valgkampen i 2008, at hendes mand Todd Palin, er tidligere verdensmester. Men hvad var han verdensmester i?
46) Hvilken fremtrædende demokratisk politiker har om Barack Obama udtalt, at han er »den første mainstream afro-amerikaner, som er velartikuleret, klog og ren.«
47) Hvad er Barack Obamas mellemnavn, og fra hvilket land stammede hans far?
48) Hvad hedder Obamas problematiske præst, der kaldte terrorangrebene den 11. september for »løn som forskyldt«?
49) George W. Bush, USA’s afgående præsident, nåede i oktober ned på det rekordlave popularitetstal 20 procent. Men hvilken amerikansk præsident har egentlig nået det højest målte popularitetstal, nemlig imponerende 90 procent.
50) Hvor mange guld-, sølv og hvor mange bronzemedaljer vandt Danmark ved OL i Beijing?
51) Jonas Warrer og Martin Kirketerp måtte på deres sidste sejlads låne en 49-jolle fra et konkurrerende hold ved OL. Hvilken nation stillede den båd til rådighed, uden hvilken de ej ville have vundet guld?
52) Hvilken idrætsmand satte rekordernes rekord i Beijing og vandt flere medaljer end nogen forgænger ved et olympisk stævne?
53) Hvor mange dopingsyndere blev pågrebet ved dette års Tour de France?
A) 2
B) 5
C) 8
54) Hvem vandt i februar måned højst overraskende over New England Patriots i Super Bowl XLII?
55) Hvor mange point lykkedes det AaB at samle sammen i løbet af de seks kampe i efterårets Champions League-gruppespil?
56) FCK’s vævre angrebsmakkere, César Santin og Morten Nordstrand, blev i årets løb sammenlignet med en legendarisk Liverpool-frontduo fra 1980’erne. Hvilke to Liverpool-angribere sigtes der til?
57) Fire personer blev anklaget i terrorsagen fra Vollsmose. Hvor mange blev dømt?
A): 4
B): 3
C): 2
58) Mener EU, at den iranske oppositionsgruppe Folkets Mujahedin (MKO) en terrororganisation?
59) Mener EF-domstolen det samme?
60) Siden 2004 har der vanket bøde, hvis politiet finder cannabis eller cannabis-rester på en person. Hvor stor er bøden i førstegangstilfælde?
61) Hvad hedder den by i den østrigske provins Niederösterreich, hvor incestmonsteret Josef Fritzl havde til huse?
62) Hvad hedder Stein Baggers mystiske partner, som blev overfaldet af ukendte gerningsmænd i sit hjem i Farum?
63) Hvad er Twitter for noget?
64) En række af nærværende dagblads skribenter overkom trods deres ihærdige indsats for avisen også at udsende bøger i 2008. Nævn otte af skribenterne
65) Ca. hvor mange læsere havde Information ca. i udgangen af 2008?
A) 68.000
B) 116.000
C) 241.000
66) En tidligere chefredaktør for Information tiltrådte i årets løb jobbet som avisens Mellemøstkorrespondent. Hvad hedder den garvede pen?
67) Hvor stort var Nyhedsavisens underskud ved dens lukning pr. 31. august 2008?
68) På et generelt vigende marked præsterede Information det største overskud i sin historie? Hvor stort var det?
69) Hvilken amerikansk pinup-pige, der var uhyre feteret i 1950’erne, døde i december i en alder af 85?
70) I sommeren 2008 døde en af dansk politisk mest farverige og omdiskuterede skikkelser. Hvor gammel blev Mogens Glistrup?
71) Hvad foretog Jörg Haider sig i timerne, før han forulykkede fatalt med sin VW Phaeton V6?
72) Hvor gammel var Paul Newman, da han døde i september? Og hvad hedder Newmans firma, som fremstiller alt fra salatdressinger til popcorn? Overskuddet af salget går til velgørenhed.
73) Ifølge Det Europæiske Miljøagentur vil blot tre EU-lande ikke nå op på Kyotoprotokollens mål for reduktion af drivhusgasudledninger. Nævnt mindst ét af disse lande.
74) Blandt de store industrinationer (G8-landene) udleder Frankrig relativt mindst CO2. Hvad skyldes den bedrift?
75) Hvilket land i Europa udleder mest CO2 per indbygger, hvis man medregner udslip fra luft- og skibsfart?
76) Hvornår skal Danmark være »fossilfrit«, hvis statsminister Anders Foghs overraskendeløfte fra 2008 skal gå i opfyldelse?
77) Blev kloden varmere i 2008?
78) Hvor mange milliarder brugte danskerne på julegaver i 2007?
79) Hver uge mister 42.000 mennesker livet som følge af sygdomme, der opstår på grund af dårlig vandkvalitet og manglende sanitære forhold. Hvor meget ville det koste at halvere dette antal før 2015?
80) Hvilket firma fik i 2008 en pris for at være Danmarks bedste vækstvirksomhed?
81) ... Og hvem uddelte prisen?
82) Hvad hedder den danske professor i udviklingspsykologi, der hævder, at religiøse mennesker er dummere end folk, der ikke tror?
83) Er de amerikanske kreditforeninger Freddie Mae og Fannie Mac opkaldte efter virkelige mennesker?
84) Hvor mange milliarder dollar måtte findes frem fra USA’s forbundsstatslige kasser for at redde, hvad reddes kunne fra den kriseramte finanssektor?
85) Efter 10 års pause udgav engelske Portishead deres tredje album. Hvad er dets titel?
86) FN’s universelle menneskerettighedserklæring fyldte i 2008 60 år. Hvem er egentlig hovedforfatteren til dette skelsættende dokument?
87) Den Islamiske Konferenceorganisation, der samler 57 islamiske stater, har udviklet sin egen ’menneskerettighedserklæring’, som angiveligt passer sig bedre for homo islamicus. Hvad kaldes denne?
88) Hvad betyder egentlig Taleban?
89) Hvad hedder den islamkritiske film, som den kontroversielle hollandske politiker Geert Wilders udsendte i 2008?
90) Hvad er sharia? A: En lovmanual B: Et ideal C: En bog
91) Hvad hedder den magtfulde forkvinde for Dansk Sygeplejeråd og Sundhedskartellet?
92) Hvor mange ekstra millioner kr. fik hun tilført Sundhedskartellets medlemmer?
A): 60 millioner
B): 80 millioner
C): 100 millioner
93) Hvad kaldes den udokumenterede lov: Alt som kan gå galt, vil gå galt?
94) Grønland har stemt ja til selvstyre, men modtager fortsat 3,2 milliarder kr. i bloktilskud hvert år. Hvor mange år anslår man, der går, før Grønland bliver økonomisk uafhængig – selv hvis man finder olie?
95) 5. december døde den russisk-ortodokse kirkes 16. patriark, 79 år gammel. Han ses som manden, der genrejste kirken efter 70 år med kommunistisk styre. Men hvad hed han?
96) Forholdet mellem Vesten og Rusland ramte frysepunktet som følge af krigen i Georgien i august. Hvor mange døgn varede krigen?
97) Det Danske Forsvar har store problemer med at holde på kvinderne. Hvor stor en andel af de danske soldater er kvinder?
98) Hvad hedder Danmarks nationalsommerfugl?
99) Hvad er størst, Grønland, Kasakhstan eller Mexico?
100) Juletræet kom til Danmark fra Tyskland for 200 år siden. Men er juletræet et kristent symbol?
Svarene
1: Pernod Richard fra Frankrig.
2: Der er ingen fundamental forskel på de to franske druebrændevine. Den førstnævnte er opkaldt efter byen af samme navn nord for Bordeaux, den sidste efter Armagnac-distriktet i Gascoigne.
3: Vintage no. One. Prisen er: 2.000 kr. pr flaske (37,5 cl), men så er etiketterne også unikke litografier af kunstneren Frans Kannik.
4: C er korrekt.
5: Bryggeriet Djævlebryg
6: Tredje torsdag i november
7: Thorkild Tyrring
8: 10 – 12 grader
9: Kalvekød
10: Noma
11: Gitte Seeberg, Ny Alliance – hun nedlagde sit mandat i september og er nu direktør for WWF, Jørgen Poulsen, forlod NA for siden at slutte sig til Det Radikale Venstre. Simon Emil Ammitzbøl forlod Det Radikale Venstre
12: I 2003
13: To, nemlig Københavns Universitet (nr. 48) og Aarhus Universitet (nr. 81)
14: Caroline Fleming
15: Paris Hilton
16: Thomas Evers Poulsen
17: En cha cha cha og en rumba
18: Ligestillingsminister
19: Umberto Bossi, leder af det regionalistiske parti Lega Nord. Bossi er minister for institutionelle reformer
20: Martine Aubry og Jacques Delors
21: Garri Kasparov
22: København
23: Frank-Walter Steinmeier
24: Barden Beedles Eventyr
25: Knud Heinesen
26: Kirsten Hammann
27: Helle Helle og Ursula Andkjær Olsen
28: Mette Mæt
29: Jens Blendstrup
30: Horace Engdahl
31: Lene Andersen
32: C er korrekt
33: A er korrekt
34: 22. Dermed er Danmark den nation blandt koalitionsstyrkerne, der har lidt flest tab i forhold til indbyggertal.
35: Et officielt tal findes ikke, men de fleste skøn lyder på omkring 10.000
36: Antichrist
37: CPH:PIX
38: Gomorra
39: Nordisk Film og Zentropa
40:Nils Malmros
41: Dortheavej 61. Et medborgerhus for borgerne i Københavns Nordvestkvarter
42: Bandholm
43: Trickspørgsmål. Alle svar er korrekte
44: Joe Sixpack (& Average Joe)
45: Snescooterræs
46: Vicepræsident Joe Biden
47: Hussein og Kenya
48: Jeremiah Wright
49: George W. Bush – den 14. september 2001
50: 2 guld, 2 sølv og 3 bronze
51: Kroatien
52: Den amerikanske svømmelegende Mark Phelps vandt otte medaljer guld
53: C: Manuel Beltran, Moises Dueñas, Riccardo Riccò, Dmitrij Fofonov, Jimmy Casper (siden frifundet), Leonardo Piepoli, Stefan Schumacher og Bernhard Kohl
54: New York Giants
55: 6
56: Kenny Dalglish og Ian Rush
57: B
58: Ja
59: Nej
60: 2.000 kr.
61: Amstetten
62: Allan Vestergaard
63: En ny onlinetjeneste, der giver mulighed for at pleje venskaber digitalt og i realtid. ’Twitter’ betyder i øvrigt ’kvidren’
64: Asger Liebst, Rune Lykkeberg, Kristen Bjørnkjær, Martin Burchardt, Anita Brask Rasmussen, Jørgen Steen Nielsen, Georg Metz, Lars Movin, Anne Middelboe Christensen, Louise Voller, Julie Hjerl Hansen.
65: to
66: Lasse Ellegaard
67: 335 millioner kr.
68: Tre millioner kr.
69: Bettie Page
70: 82 år
71: Drak tæt med en ung mand på en bar
72: 83 år og Newman’s Own
73:Danmark, Italien og Spanien
74: At Frankrig får 80 procent af sin elektricitet fra den ikke-fossile energikilde atomkraft
75: Danmark
76: Han sagde ikke noget om hvornår
77: Nej. Den blev 0,1 grad koldere end i 2007
78: 10 milliarder kr.
79: 10 milliarder kr.
80: IT Factory
81: Revisionsfirmaet Ernest & Young
82: Helmuth Nyborg
83: Nej
84: 700
85: 3
86: René Samuel Cassin, fransk juraprofessor og dommer
87: Cairo-erklæringen
88: Studenterne
89: Fitna
90: B
91: Connie Kruckow
92: B er korrekt, svarende til en lønfremgang på 13,3 procent eller 0,5 procent mere end, hvad tilbuddet fra arbejdsgiverside lød på
93: Murphys lov
94: 50 år
95: Aleksej II
96: 5 døgn, 7.-12. august.
97: Fem procent
98: Nældens takvinge
99: Kasakhstan
100: Ja, det er det faktisk. Ifølge legenden drog den engelske munk og senere helgen Skt. Boniface til Bayern i år 732. På den tid dyrkede man menneskeofringer i Bayern, og en dag så Boniface en gruppe hedninge i færd med at ofre en dreng til et egetræ. Det ville Boniface forhindre, og han fældede derfor træet. Men så skete miraklet: Et lille grantræ voksede op fra egetræets rødder - og derfor gjorde Boniface træet til et kristent symbol.

