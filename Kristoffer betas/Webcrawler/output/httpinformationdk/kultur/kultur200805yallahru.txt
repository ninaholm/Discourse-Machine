Yallahrup Færgeby nomineret til integrationspris



 Ali, Hassan, skolebibliotekaren Morten og alle de andre dukker fra DR2's julekalender Yallahrup Færgeby er blandt de nominerede, når CIVIS, Europas Mediepris for Integration, på fredag uddeles for 20. gang i den slovenske hovedstad, Ljubljana. Det er CIVIS Media Foundation, der uddeler priserne i samarbejde med EU og en række tyske, østrigske, schweiziske og slovenske tv-kanaler. DR-julekalenderen er nomineret i underholdningskategorien til 'European CIVIS Television Prize', og i begrundelsen for at nominere Yallahrup Færgeby hedder det blandt andet, at serien er "overraskende provokerende" og "usædvanlig i sin form".

