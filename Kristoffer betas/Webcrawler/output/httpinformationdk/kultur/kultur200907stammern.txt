Stammerne er sluppet løs
Bag hegnet venter metalhovederne, punkfolket og balkanbæsterne på at blive slippet ud. Efter fire dage som fastgroede stammer i jordhuler, er de klar til møde de andre - dem, der er nede med alt det, de slet ikke gider tage sig af
Roskilde Festivalen er et stort show i diverse subkulturer der ikke har meget til overs for hinanden. Simon Prehn (tv.) og Mark Brandt og deres venner ser sig selv som en del af punker-kulturen.

De har hængt i lejrene i næsten fire dagn, alt i mens solen har varmet Netto-sprutten og gjort teltene ulidelige efter klokken 7.30. De er der allesammen - metalhovederne, trancetramperne, punkerne, balkandanserne og de alternative Grizzly Bear-brødre (selv om bandet endte med at blive for dyrt til årets festival).Hver stamme - hver sin musiklængsel og hver sin holdning til kluns og hårlængde. På Roskilde Festival bliver venner til ligesindede og fællesskab til trosskab. Campingpladsens stammer er vokset sammen og blevet stærkere.Nu venter de kun på én ting - at angribe festivalpladsen i flok.&gt;I metallejren Camp Doom stener flokken af 20-årige drenge og bander over en I-pod, der er gået død. Håret er albuelangt, T-shirtsene sorte og tatoveringerne på armene hjemmelavede.Doom-drengene sværger til trashmetal, men det kan sagtens blive vildere end det, forklarer Mikael, som både skal se Down, Slipknot og Dawn of Demise.»En metalfan sidder ikke stille. Han går amok.«Aggressionerne kommer helt af sig, fortæller de. Ligesom det sorte tøj og det slidte, lange hår. Metalkulturen springer i øjnene på campingpladsen. Den findes både i goth, glam og speed-udgaven.»Derfor ser folk også vidt forskellige ud,« siger Doom-lejrens Jonas. I modsætning til punkerne, griner han.»De fyrer den af i cowboyveste med tusindvis af badges og lapper over det hele«.&gt;Sådan ser det nu ikke helt ud i 'campingpladsens største punklejr', som Camp  Gulerod kalder sig selv.En ægte punkgulerod har mistet troen på menneskeheden og nødvendigheden af et bad. Det er i hvertfald punklejrens vurdering. Lejrens medlemmer  &gt;er også langsomt ved at miste troen på de andre festivalgæster.»Det er Roskilde - alle vil være ekstreme,« siger Mark, som overvejer at dukke op til koncerten med 'Fucked Up'.Leger punkereWannabe-punkerne har lejren ikke meget til overs for. Det er dem, der stikker sikkerhedsnåle i ørene, når de ankommer på dyrskuepladsen og hiver dem ud igen søndag aften.»Folk leger bare, de er punkere,« sukker punkcrewet.&gt;Camp Rednecks leger ikke. Det er alvor - hippierne skal pløkkes. Derfor sidder de seks drenge i midt-20'erne klar med shotsguns og whisky i skødet. De er kommet hele vejen fra sydstaterne, og de har travlt.»Vi er klar til at dræbe for ejendomsretten og vi elsker familie,« lyder det fra en af sydstatsløverne, som kalder sin ven 'brother-cousin'.Han er egentlig fra København, men sydstatslooket passer perfekt til en hed sommerdag på telttur. Rødnakkerne matcher hinanden i hvide undertrøjer, tilbagelændede stråhatte og ens shotgun-geværer, som er købt i fætter BR. Whiskyflasken er tom, men kuglerne flyver stadig. Camp Rednecks skal selvfølgelig til Lucinda Williams-koncert.Det skal technoaberne næppe. Hvor de så skal hen, må indtil videre stå hen i det uvisse. Alle de trance og techno-glade folk, som fyldte hele campingpladsen onsdag aften, er ikke til at finde nogle steder torsdag eftermiddag.Gæsterne, som fik campingområdet til at minde om en dag på Sunny Beach med fløjter, technoblink og høje hvin, er smuttet hjem i hulen for at gøre sig klar til at møde de metalhoveder og rednecks, som står lige bag dem i fadølskøen i dag.
