Billedet der satte verden i stå
I anledningen af 30-årsdagen for John Lennons mord har  den britiske dokumentar-filminstruktør Michael Waldman gennem arkivfotos og øjenvidneberetninger detaljeret genskabt John Lennons sidste timer


Det blitzoplyste billede fra en gade på Manhattan frøs tiden for altid i et iskoldt sekund.Amatørfotograf og Beatles-fan Paul Goresh havde fanget det første møde mellem John Lennon og hans morder. Goresh anede ikke, hvor stor en betydning det møde fik, da hans kamera klikkede, og endnu mindre kunne han have forestillet sig den betydning, det fik for hans eget liv.Den nat synes nyheden om mordet at få tiden til at stå stille - som et kameras klik - hele kloden rundt. Da journalister viderebragte historien til en lamslået befolkning, gik dagligdagen i stå på den måde, som kun store nyheder kan forårsage.Det er i dag 30 år siden, mordet satte en stopper for Lennons ikonografiske karriere og ødelagde alle de håb, der havde været for en gendannelse af historiens største poporkester, og for at markere det, har den britiske filminstruktør, Michael Waldman, opsøgt en lang række af de mennesker, der var vidner til de nøglebegivenheder, der ledte op til mordet den 8. december 1980. Den sidste dag i John Lennons 40-årige liv.»Jeg sad ved siden af Yoko Ono i et fly for et par år siden, og her overtalte jeg hende til at være med,« fortæller Waldman. »Vi viste hende de billeder, vi havde, og hun fortalte, at det var hårdt at se dem, men hun gav os tilladelse til at bruge dem.«Waldmans dokumentarThe Day John Lennon Diedforsøger at udlægge den tidslinje op til mordet, fans stadig har svært ved at godtage. Filmen har samlet en lang række øjenvidendeberetninger, inklusive Yoko Onos og den første politimand på stedet, som pågreb morderen.Dagen ændrede altInterviewet med Yoko Ono vil uden tvivl rokke ved offentlighedens opfattelse af, hvad der skete på hjørnet af 72nd street, men endnu mere fascinerende er historien om Paul Goresh, der siden han tog det billede for tre årtier siden, har levet i udkanten af samfundet. Han var en stærkt dedikeret fan af både The Beatles og John Lennon, der over tid havde opbygget et venskabeligt forhold til Lennon og også fulgte ham på gåture rundt i Central Park.»Det var det, Goresh levede for,« siger Andy Blackman, Waldmans researcher, der brugte måneder på at opspore Goresh i USA.»Den dag ændrede alt for ham, og på et eller andet niveau ønskede han slet ikke at blive fundet af mig.«Dokumentarholdet interviewede Goresh på en diner nær drabsstedet, hvor han forklarede, at Lennons morder Mark Chapman tidligere på dagen den 8. december var landet fra Hawaii. Han mødte ham foran Lennons hoveddør, hvor Chapman bad om at få signeret albummetDouble Fantasy,hvortil Lennon svarede: »Var det alt du ville« - og så tog Paul Goresh sit billede. Da Goresh senere hørte, at Lennon var blevet skudt af en fan fra Hawaii, fyldtes han med væmmelse.»Jeg vidste med det samme, hvem det var, og du kan slet ikke forestille dig den vrede og afsky, jeg følte,« fortæller han Waldman. Goresh ringede til politiet og fortalte dem, at han havde billedet, der kunne identificere Lennons morder, men de var ikke interesserede. I stedet ringede han til The New York Daily. Salget af billede gjorde Goresh til et hadet figur i fanmiljøet på Manhattan, fortæller Blackman, men hans egentlige formål med at sælge billedet var som bevismateriale.Genkaldelse af dagenI dokumentaren interviewes også den journalist, der lavede det sidste interview med Lennon på dødsdagen: Man hører den første politimand på stedet fortælle, hvordan Mark Chapman stadig stod og så John Lennon dø, da han ankom, og man hører hospitalslæger fortælle om Yoko Onos skrig, da de måtte fortælle hende, at hendes mand ikke havde overlevet.»Selv om det er 30 år siden, har de mennesker, der var der den dag, en hel ekstraordinær detaljeret genkaldelse af dagen,« fortæller Michael Waldman.Lige som John F. Kennedys voldsomme død, eller mere nyligt prinsesse Dianas, fremprovokerede drabet på John Lennon en selvransagende undersøgelse af hændelsen og af hele samfundet. Og, som de andre chokerende dødsfald, medførte Lennons død også sin del af konspirationsteorier. Lige som der i Kennedy-sagen var spekulationer om, hvor skuddet kom fra, og Diana-sagen konspirationer mystisk hvid Fiat Uno, er der i sagen om Lennons død vedholdende rygter om, at dørmanden Jose Perdomo, der arbejdede i Dakota-bygningen, havde noget med drabet at gøre.Mystik dørmandUnder researchen til dokumentaren stillede Blackman sig tilfreds med, at Perdomo nu er død, men han slipper ikke helt tanken om, at cubaneren tidligere havde haft kontakt med CIA under det fejlslagne kup mod Castro i 1961. Men med Chapmans efterfølgende bekendelser og de underbyggende beviser fra andre, der kendte ham, mener Blackman ikke, at der er grundlag for at påstå, at der var tale om en professionel likvidering.Tiden har uundgåeligt  ændret betydningen af mordet. I oktober i år var otte bachelorstuderende, der deltog i en univeristets-konkurrence, ikke i stand til at identificere Lennon-singlen 'Starting over', der lå i Top-10 i november 1980 og nåede førstepladsen på hitlisten efter hans død.'Hvad enten Lennon stadig rumsterer i folks bevidsthed eller ej, så har Waldman i hvert fald været omhyggelig med at nedtone hans morders betydning i filmen. Chapman nævnes aldrig ved navn, og filmmagerne lader Goresh om at afvise hans vigtighed. 'Med dødsfaldet opnåede den skamplet af en mand det, han ville. Han knyttede for altid sit navn til John Lennons.'© The Guardian og InformtionOversat af Lasse Lavrsen og Majken Klintø
