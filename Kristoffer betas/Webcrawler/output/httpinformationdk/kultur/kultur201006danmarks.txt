Danmarks mangel på realisme
Hvorfor har så at sige ingen faghistorikere beskæftiget sig med 1864? Spørgsmålet melder sig i forlængelse af Tom Buk-Swientys succes med sin bog Slagtebænk Dybbøl. Tre faghistorikere peger på selvovervurdering og mytologisering  i dag som dengang
Faghistorikere påpeger, at nederlaget ved Dybbøl i 1864 var resultatet af én lang række danske tåbeligheder. På billedet ses den tyske arméfører, prins Friedrich Karl von Preussen med sin stab efter stormen på Dybbøl Skanse.

Hvorfor har så mange skrevet så meget om Anden Verdenskrig og næsten ingen faghistorikere om 1864? Historikeren Søren Mørchs forklaring på tavsheden er kontant:»Det skyldes da, at det var et sviende nederlag! Der foregik jo en helt sygelig opbygning af Danmark som stormagt forud for 1864  som så beviste, hvor vanvittig den tanke var,« erklærer Søren Mørch.I den seneste generation er 1864 blevet opfattet som fortærsket, mener Steffen Heiberg, forskningschef ved Det Nationalhistoriske Museum på Frederiksborg, og professor Uffe Østergaard giver ham ret.»Da jeg begyndte på historie, var der tre emner, vi ikke ville høre mere om: 1864, Sønderjylland og Anden Verdenskrig. Vi havde fået dem ind fra barnsben som heroiske historier, så vi havde fået nok!«Men der er skam blevet skrevet indsigtsfuldt om 1864, blot ikke af faghistorikere fastslår Uffe Østergaard, og peger på Johannes Nielsens bogDa Europa gik af lavesom en indsigtsfuld forløber for Tom Buk-Swienty. Men ligesom Tom Buk-Swienty var Johannes Nielsen ikke historiker, han var højskolelærer, bemærker han, »den dygtigste militærhistoriker, vi har haft.« Også Søren Mørch hæfter sig ved, at Tom Buk-Swienty ikke skriver som faghistoriker:»At skrive om 1864 som ung historiker er ikke noget, man gør, hvis man vil frem i verden. Tom Buk-Swienty skal ikke videre med en ph.d. og han er ikke ansat på et institut, der nok skal vare sig for at få ørerne i maskinen.«SelvopgøretDet er en sandhed med store modifikationer, at der ikke er blevet skrevet om 1864, mener også Steffen Heiberg, for de første 70 år efter nederlaget blev der faktisk skrevet og debatteret meget om, hvad der gik galt. Det var et selvopgør, som eksempelvis gik gennem Det Moderne Gennembrud, påpeger han, »man opfattede den danske politik som urealistisk og tåbelig. Det er også denne opfattelse, der ligger til grund for forholdet til Tyskland de næste 70 år. Danmark havde udfordret Tyskland på en tåbelig måde, Bismarck havde jo tilbudt danskerne en grænsedragning, der gik syd om Flensborg, men det afslog de. Tyskerne forstod ikke en lyd af det hele.«Uffe Østergaard går, hvad dette angår, så langt som til at mene, at det var Danmarks afslag på Bismarcks kompromis, der gav Bismarck muligheden for at samle Tyskland og dermed til slut førte til Hitler og Det Tredje Rige.»Så sig ikke, at Danmark ikke har haft indflydelse på europæisk politik. 1864 har haft en enorm virknings- historie. Det er ligeledes forestillingen om, at vi endelig er kommet ud af skyggen fra 1864, som ligger bag Anders Fogh Rasmussens aktivistiske udenrigspolitik.«Musen og elefanten1864 var resultatet af én lang række af dumheder, mener også Steffen Heiberg. Men med besættelsen skifter mytologien, påpeger han, »besættelsen bliver det næste mytologiserende element, og man har ikke brug for 1864 længere.«Med mytologi sigter Steffen Heiberg blandt andet til debatten om 9. april, hvor konservative kræfter, som for eksempel Kaj Munk, var af den opfattelse, at hvis vi blot havde sat stærkere ind militært, så var Danmark ikke blevet besat. »Hvilket var det rene bavl!«Søren Mørch forklarer forskellen i interesse mellem 1864 og besættelsen med, at vi  »du og jeg«  jo sejrede over Tyskland!»Vi var jo modstands- bevægelsen, du og jeg, og i Afghanistan er vi jo nu også ved at vinde, det ved jeg ikke, om du har bemærket? At Obama fyrer general McChrystal kommer da ikke os ved,« bemærker han ironisk.Selvfølgelig er der opbakning til krigen, fortsætter han i samme spor, »soldaterne dør jo for Danmark! Spørg dem med gul sløjfe på bilen, hvad de siger til 1864!«Steffen Heiberg ser en direkte sammenhæng mellem Danmarks holdning i 1864 og i dag.»I mellemkrigstiden var der splittelse mellem dem, der så manglen på realisme i nationalchauvinismen og den konservative fløj, men chauvinisterne var der ikke plads til efter Anden Verdenskrig. Under Den Kolde krig var velfærdsstaten det bedst opnåelige, men den konsensus brød sammen med Murens fald, og så dukkede højrekræfterne frem igen overalt,« forklarer Steffen Heiberg, »også i Danmark, og nu helt åndssvagt!«.»USA vil ud af Afghanistan, og det bliver nærmest modarbejdet af Danmark! Musen bliver vred på elefanten. Det den samme mangel på realisme, som førte til 1864!«
