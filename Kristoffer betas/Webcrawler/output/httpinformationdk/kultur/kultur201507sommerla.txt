Sommerlæsning
Et udvalg af Informations litterære feinsmeckere giver deres bud på bøger, alle bør læse i sommer. Punktum.


En klassiker og en, der ikke klarede skæreneAfThomas ThurahLige meget hvilken sommer der er tale om, efterårssommer, vintersommer eller helt almindelig sommersommer, skal man læse Virginia WoolfsTil fyret. Den tyste skildring af bevidsthedernes myreliv gennem en lang sommer er gribende. Forstemmende, opløftende, rensende og en bunke andet. Og læst i den lange feries mærkeligt standsede tid glider man særlig ubesværet ind i romanens melankolske mysterier. Romanen udkom i 1927 og er i øvrigt lavet i en seværdig tv-version fra 1983.Apropos tid, dens krumninger og ejendommeligheder: Læser man først en klassiker, kan man bagefter læse et af de værker, der ikke klarede skærene. Jeg tænkte på anbefale et af Jørgen Nashs underholdende og ret moderne romaneksperimenter, for eksempelGalgenfuglenfra 1949 ellerPistolenfra 1959. Nu fik jeg dem nævnt og vil så i stedet foreslå DDR-forfatteren Stefan Heyms roman om arbejderopstanden i DDR i juni 1953,Fem dage i junifra 1974. Historien følger i en halvt dokumentarisk form og fra skiftende synsvinkler hovedpersonerne i konflikten, der nær havde kostet den unge stat livet &ndash; eller nær havde forynget den. En af de spændende ting ved Heyms roman er dens helt igennem umoderne verdenssyn. Heym tilhørte DDR&rsquo;s reformfløj helt frem til og med 1989, han mente med andre ord, at DDR-staten stod til at redde.Fem dage i junier trods sin systemkritik et bidrag til samme reformplan. Den er opbyggelig, et litterært lærestykke.&nbsp;Virginia Woolf: &rsquo;Til fyret&rsquo; (&rsquo;To the Lighthouse&rsquo;). 1927. Senest udgivet på dansk af Rosinante i 2009 med forord af Merete Pryds Helle###Svulstige reportager og fremragende portrætterAf Rasmus Øhlenschlæger MadsenDer tradition for at smide store romanklassikere på bordet som sommeranbefalinger; Pontoppidan, Mann eller Melville. Men der findes også en kanon for nonfiction. På min liste står Joan Didions essaysamlingThe White Albumfra 1979 højt. Det er svulstige reportager, fortællinger og essays fra USA i en brydningstid. Didion skriver om hippier, Hollywood, Manson-mordene og Californiens vandforsyning. Og om sig selv. Hendes essays er gennemtrukket af en sitrende sårbarhed og en personlighed, der svinger mellem megalomani og lammende migræner. Vi fortæller os selv historier for at leve, skriver hun. Man fornemmer, at det udsagn for Didion ikke er en kliché.IThe Unwinding: An Inner History of the New Americafra 2013 fortsætter forfatter og journalist ved The New Yorker, George Packer, den amerikanske historie, hvorThe White Albumstoppede. I portrætter af &rsquo;almindelige&rsquo; amerikanere flettet sammen med biografiske skitser af verdensstjerner og millionærer som Jay Z, Oprah Winfrey og grundlæggeren af supermarkedsgiganten Walmart forfølger Packer den amerikanske drøms afvikling fra sidst i 70&rsquo;erne til i dag. Packers politiske indsigter er ikke i sig selv revolutionerende, men hans portrætmosaik samler sig til en fængende fortælling om en lille økonomisk elites afkobling fra den virkelighed, resten af befolkningen lever i.The Unwindinger en historie om de få, for hvem institutioner som offentlige skoler, fagforeninger og det lokale forretningsliv ikke har nogen betydning, men mest af alt om de mange, for hvem selvsamme institutioners sammenbrud er fatalt.&nbsp;Joan Didion: &rsquo;The White Album&rsquo;. 1979. Simon &amp; Schuster. George Packer: &rsquo;The Unwinding: An Inner History of the New America&rsquo;. 2013. Farrar, Straus and Giroux###Orgasme og askese&nbsp;Af Tue Andersen NexøTo historiske bøger, men på hver deres måde, til sommerlandet. I løbet af Lea Korsgaards fine og letløbende, men ikke helt korte rekonstruktion af 1930&rsquo;ernes danske sexpol-bevægelse,Orgasmeland, når man at lære om bipersoner i Hans Scherfigs romaner, om illegale aborter i mellemkrigstiden, om Wilhelm Reichs utrolige orgon-apparat, om faderopgør og om Freuds stramtantede disciple, om desperate, tyske flygtninge og om Hitlers villige hjælpere i København. Og især lærer man om den halvt afsindige pionergruppe, der var med til at gøre fri sex til en nødvendig del af det gode liv. Efter endt læsning ville man bare ønske, at man fik lov til at høre, hvordan det siden gik med alle de mange bipersoner.Harald VoetmannsSyner og fristelserer en mere koncentreret læseoplevelse. Historien om middelaldermunken Othlo, der fra sit sygeleje rejser gennem både himmel og helvede er også forårets bedste danske roman, skiftevis utroligt smuk, utroligt morsom, utroligt ulækker og utroligt rørende. Det sidste er nyt for Harald Voetmann, til gengæld er de fantastiske, særegne sætninger så slyngede og fulde af musik som altid. En sjældent god bog.&nbsp;Lea Korsgaard: &rsquo;Orgasmeland&rsquo;. 2014. Gyldendal. Harald Voetmann: &rsquo;Syner og fristelser&rsquo;. 2015. Gyldendal###Rifbjergs nærværende fjerne somreAf Erik Skyum-NielsenEn sommerferielæsningsanbefaling, der virkelig for alvor har med ferien og sommer at gøre, og som lige nu føles smerteligt aktuel, må blive Klaus Rifbjergs tætte, intenst sansede opvækstromanEn hugorm i solenfra 1974.Den selvbiografiske baggrund træder tydeligt frem, når det om hovedfiguren og synsvinkelbæreren Morten hedder, at han &rsquo;som sædvanlig&rsquo; lige har været syg og midt om sommeren skal gå med hue, lange strømper og sweater. Men af Rifbjergs nænsomt indlevede beskrivelse af børn og voksne, samvær og lege, herunder forbudte lege, i Asserbo i 1939 og (for den korte slutdels vedkommende) 1940 løfter der sig almen digtning over uskylden, der står for fald, og om slangen i Paradis.Som Jørgen Bonde Jensen gjorde opmærksom på i en samtidig anmeldelse, må titlens hugorm næsten være det nærmeste, man kommer et klassisk fallossymbol. Derfor overraskes og gribes man, da en farlig hugorm i bogen tæskes ihjel, så bugen flækker og viser sig at rumme små bitte sorte levende unger. Slangen var altså en hun; mandligt og kvindeligt er filtret sammen, ligesom i øvrigt venskab og seksualitet, såvel som natur og socialitet.Ønsker man læsningen uddybet, kan man supplere romanen med erindringsbogenSådan. En livsreportage(1999), hvor de samme to somre fortættes i afsnit syv og otte. Men tager du først fat påSådan, kan du nok ikke slippe den igen. Og hvad så? kan man spørge. Sommertid fortjener at blive forvandlet til et oplevelsesrum, ligesom i Rifbjergs sublimt fornemmende skildring af Morten, der forsigtigt skifter ham og lidt efter lidt begynder at tro på, at der af den søgende, lidt for sygelige dreng engang kan blive en voksen mand &ndash; af en eller anden slags.Klaus Rifbjerg: &rsquo;En hugorm i solen&rsquo;. 1974. Gyldendal. Klaus Rifbjerg: &rsquo;Sådan. En livsreportage&rsquo;. 1999. Gyldendal###Svalende prosa og perlende polyfoniAf Solveig DaugaardSelv om dansk sommervejr er omtrent så ustadigt som sit rygte, er sommeren en årstid, der kalder på svalende læsning. I Amalie SmithsMarbledriver en kølig, nærmest geologisk, logik handlingen frem, og romanen har fornyet aktualitet med tilspidsningen af den græske krise. Kvinden Marble ser på græske marmorskulpturer i Athen. Oprindeligt synæstetiske totalkunstværker, som den nord- og centraleuropæiske renæssance med ammoniak, kobberværktøj og kunsthistorisk idealisme har renset for farver for at konstruere fortællingen om den evige, hvide skønhed i den ubemalede overflade.Således skabtes det antikke Europas ideal som stabil kontrast til alverdens bestialske vildskab af afrikanske masker og løssluppen adfærd. Associationer til disse dages politiske slagsmål mellem Grækenlands og det øvrige Europas ledere trænger sig på, og Marble befinder sig da også midt i den græske krise. Når hun kradser i lakken med sit infrarøde kamera, afsløres materielle forankringer i form af farverester, men også digitale og økonomiske informationsstrømme som internettet,hedge fundsog kriseramte euro mister deres uangribelige immaterialitet.Herpå vil jeg anbefale en (gen)læsning afLulus sange og taler; Ursula Andkær Olsens perlende debut som sparkede indeværende årtusind i gang i dansk poesi med en ny alliance mellem sproget på gadehjørnet og i litteraturhistorien fra antikken til nu, dengang der endnu ikke fandtes fysiske euro i Grækenland. Ursula Ursprung, Anna Kronisma og digtenes øvrige vidunderligt og selvfølgeligt docerende stemmer, der samtidig spænder ben for egen selvfølgelighed og går i ordspillende opløsning, sætter hele verden på plads, blot for at lade den flyve til vejrs igen. De blæser dit hoved igennem, så der bliver plads til nye tanker, og dem er der altid brug for.&nbsp;Amalie Smith: &rsquo;Marble&rsquo;. 2014 Gladiator. Ursula Andkær Olsen: &rsquo;Lulus sange og taler&rsquo;. 2000. Lindhardt og Ringhof/Arena###Virkelige tegninger&nbsp;og debutdigteAf Kamilla LöfströmDen fransk-syriske tegner Riad Sattouf (f. 1978) har tegnet for Charlie Hebdo, og i 2014 udgav han tegneserienL&rsquo;arabe du futur, som lige er blevet oversat til dansk. Det er Riads syriske far, der taler om &rsquo;fremtidens araber&rsquo; &ndash; den moderne araber, der går i skole og uddanner sig. Selv tager han som ung fra en lille landsby nær Homs i Syrien til Paris for at læse historie. Riad lærer at beundre Muammar Gaddafi i Libyen og Hafiz al-Assad i Syrien, fordi hans far gør det. Faren er fortællingens komiske og kontrastfyldte figur, som hans lille søn med de lyse lokker fra sin franske mor iagttager i detaljer og måske prøver at forstå.Rolf Sparre Johanssons (f. 1985) debutdigte fra i år udspiller sig i første afdeling i et lillebitte intimt rum med mor, far, baby og linjer som &raquo;hey bølle, var du tørstig?&laquo; og i anden afdeling i byrummet &raquo;lige før//lige ovre/ved//der hvor//der hvor/den der gade/der går/fra hvor istedgade starter nede ved hovedbanen/dernede ved grønthandlerne/og/bagindgangen til hovedbanen er det vel/hvor der står narkomaner//og pushere//og//ja/okay en bager på hjørnet/og en 7-Eleven på det andet hjørne&laquo;. Digtene står længe på samme fysiske sted, og bevægelserne sker i små sproglige vrid, der får mig til at tro på, at poesien faktisk kan nærme sig en sandhed.&nbsp;Riad Sattouf: &rsquo;Fremtidens Araber. En barndom i Mellemøsten&rsquo; (1978-1984). Oversat fra fransk af Francois-Eric Grodin. 2015. Cobolt.&nbsp;Rolf Sparre Johansson: &rsquo;Søvn&rsquo;. 2015. KronstorkDansk skole- og lyrikhistorieAf Georg MetzMed udgivelsen af femte og sidste bind erDansk Skolehistorienu fuldbragt. En ordentlig kleppert af et værk på over 2.100 sider, rigt illustreret og velskrevet af en lang række forfattere. En imponerende bedrift om udviklingen af det nationale dannelsesgrundlag fra middelalderskolens ris og ferle til det seneste skoleforlig med lektiecafeer og faglighed med øjnene stift rettet mod fakturaen. Alt er jo ikkekunfremskridt. PH sagde, at vi selv er historie. Som ældre alumne ser man sig nu anbragt i fjerde bind og genoplever her metoder, miljøer og mennesker. Sådan så vi sgu ud! Ærgerligt, at man ikke vidste, hvad man nu her kan læse sig til, så man dengang kunne have gjort lidt mere vrøvl. Værket er et gigantisk snit gennem landets historie og fortællingen om et evigt omstridt skolevæsen, som ikke altid eller sjældent blev indrettet for børnenes skyld.En ældre udgivelse fra 2001, som man nu må tage frem igen og læse fra første til sidste side &ndash; i savn og fortsat vemod over tabet af Klaus Rifbjerg: Torben Brostrøms fine og velredigerede udvalg af forfatterskabets lyrik.Hvad er et hjem uden trykkoger?/ Aldrig vil dens eksplosion/ kunne overdøve vores kys. Mangfoldigheden i udtrykket er svimlende i denne samling, der jo må suppleres med adskillige senere samlinger. Men her finder man så at sige rygraden i det uoverskueligt store digterværk, hvor &hellip;alting blomstrer dobbelt rigt/ i fantasiens øjeblik/ som vi er fælles om/ og som er ganske gratis.&rsquo;Dansk Skolehistorie 1-5&rsquo;. Red: Ning de Coninck-Smith og Charlotte Appel. 2013-2015. Aarhus Universitetsforlag. Klaus Rifbjerg: &rsquo;Rifbjergs digte &ndash; udvalgt af Brostrøm&rsquo;. 2001. Gyldendal
