H. C. Andersen-medalje til schweizer og italiener



 Vinderne af børne- og ungdomslitteraturprisen H.C. Andersen Medaljen bliver i år den schweiziske forfatter og illustrator Jürg Schubiger og den italienske illustrator Roberto Innocenti. 
Prisen, der blev stiftet i 1956, uddeles hvert andet år til en forfatter og en illustrator, der har bidraget med et bemærkelsesværdig værk inden for børne- og ungdomslitteratur. 
Medaljen vil blive overrakt til september i forbindelse med åbningen af den internationale litteraturkongres International Board on Books For Young People (IBBY), som vil finde sted i Tivoli.

