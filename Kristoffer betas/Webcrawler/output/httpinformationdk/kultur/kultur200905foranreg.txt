Foran det regnbue-farvede bagtæppe
Det er blevet populært for politikere at være i homoernes selskab. Nogle gange er det dog et temmelig dårligt selskab for homoerne
Bekvemmelighedsflag. Politikere, der ellers ikke har meget tilovers for minoriteter, har i disse tider travlt med at tage afstand fra andres undertrykkelse af bøsser.

"Bøsser og lesbiske skal dø i synden" og "bøsser = aids". Sådan står der på to af skiltene, som mængden af moddemonstranter holder i vejret under homo-praden i Riga sidste weekend. Skrappe sager kun en times flyvetur fra lille Dannevang.For at beskytte paraden har Amnesty International inviteret danske politikere med. Og det giver god mening, for jo mere opmærksom fra omverdenen des bedre sikkerhed for homo-paraden, viser erfaringerne.Johanne, Kemal og ...Politikerne hedder Johanne og Kamal, og de har travlt med at tale i mobiltelefon, mens de er i Riga. Hele tiden. Med TV 2 News, Politiken, Ritzau og alle mulige journalister.Og sådan er det: Politikerne tager med for at sikre beskyttelse, og samtidig skaber de opmærksomhed - om paraden og om sig selv.  Og det er vel fair nok - for politikere besøger vel heller ikke plejehjem eller slagterier i valgkampen udelukkende for at hilse på de gamle eller arbejderne. Nej, der er noget i det for begge parter. Og igen: Det er vel fair nok, for Johanne og Kamal har det med at trykke på de rigtige afstemningsknapper, når man snakker og vedtager ting om homoseksuelle i folketingssalen. Og så går regnestykket jo ligesom op.Men så er der nogle andre politikere, både herhjemme og ude i verden, som også har travlt med at blive set i selskab med homoseksuelle. Fordi det signalerer, at de er moderne og progressive. Fordi homoseksuelle er festlige og ikke så farlige som de har været - og slet ikke så farlige som indvandrere. Og fordi homoseksuelle nogen gange kan bruges til noget, de ikke selv altid helt kan gennemskue, at de bliver brugt til - måske fordi minoriteter har så travlt med at glæde sig over, at politikerne nu øjensynligt godt kan lide dem.Det er sådan nogle politikere, som stiller sig op på en vogn og går med i homo-paraden i København, selvom de både selv eller resten af deres parti hele tiden trykker på den forkerte afstemningsknap eller i det hele taget har et temmelig forstokket billede af familien, køn, seksualitet osv.Det er også sådan nogle som Frankrigs Sarkozy, der under sidste præsidentvalgkamp kørte en målrettet kampagne for at få homoseksuelle til at stemme på ham - mens han samtidig kørte en skrap lov og orden-politik i stilling, der på ingen måder gavner nogle som helst minoriteter i Frankrig. Og så går regnestykket jo ligesom ikke op, og nogen bliver snydt.Gennem de seneste år har flere og flere politikere valg at dukke op til homoseksuelle begivenheder. At indrykke annoncer i homoseksuelle medier. Og i det hele taget at bruge regnbueflaget som et farverigt og progressivt baggrundstæppe for sig selv. Og selv politikere og partier, der ellers år efter år har trykket forkert, begynder nu at snakke om homoseksuelles ve og vel. Og her går regnestykket så decideret i minus.Bisser og bisserFor at vende tilbage til Riga i sidste uge, så udsendte Dansk Folkepartis ligestillingsordfører dette statement: "Jeg nærer stor respekt for de modige homoseksuelle, der gennemfører homoparader i Rusland og Baltikum trods stor risiko for overfald og myndighedernes til tider passive accept af de frastødende og utilbørlige overfald på en gruppe fredelige mennesker, der blot ønsker at markere, at de har ret til en ligeværdig plads i samfundet."Her er vi ovre i den særlige genre, hvor man ikke kun bruger homoseksuelle som baggrundstæppe. Man bruger også homoseksuelle som en markør, der kan bruges til at slå andre lande eller befolkningsgrupper i nøden med. Her: Østeuropæerne er nogle bisser, fordi de ikke vil give homoseksuelle en ligeværdig plads i samfundet.Det, der mangler for, at dette regnestykke skulle gå op, er dels, at homoseksuelle rent faktisk har en ligeværdig plads i det danske samfund (for ellers er danskerne jo selv nogle bisser). Og at Dansk Folkeparti rent faktisk ville arbejde for det i stedet for at sige, at homoseksuelle er handicappede og alt muligt andet. For ellers er DF'erne jo selv nogle med-bisser.Så hold øje med regnbueflaget i løbet af det næste år, hvor vi både skal til europaparlaments- og kommunalvalg. Og ikke mindst med hvem der står foran det - og hvad de egentligt står for.Sune Prahl Knudsen er journalist
