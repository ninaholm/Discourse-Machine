Selvbiografi efter mange års stilhed



 I starten af 80'erne var britiske Graham Swift en af de forfattere, som sammen med blandt andre Martin Amis, Salman Rushdie og Ian McEwan, blev udråbt som en af landets største unge talenter. Men hvor de andre gennem årene har nydt ganske megen medieopmærksomhed, har Swift gået stille med dørene og værnet om sit privatliv. Men nu, i en alder af 59, åbner han op og deler sine mere personlige sider med eventuelle læsere. Det sker i hans første non-fiction bog, Making an Elephant, hvori han blandt andet fortæller om livet som ung og ambitiøs forfatterspirre. 
Han betegner sig selv som en slow starter, eftersom det faktisk varede ret længe inden han tog skridtet og efterlevede sine visioner. Som 25-årig tog han til Grækenland for at skrive sin første roman. Det blev der dog ikke meget af, eftersom manuskriptet, i følge ham selv, var intet mindre end rædselsfuldt. Men hvor andre i samme alder måske nok ville have givet op og indstillet sig på en mere beskeden karriere, insisterede Swift på at leve forfatter-drømmen ud. 
Enogtredive år gammel debuterede ham, og har siden været et af Englands mest respekterede navne. Titlen på hans nye værk er dog ikke noget symbol på det store livsprojekt, men bunder tværtimod i at han som barn snittede en elefant af træ for at imponere sin far.

