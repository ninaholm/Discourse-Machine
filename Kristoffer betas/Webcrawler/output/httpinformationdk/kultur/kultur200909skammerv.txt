Jeg skammer mig over at være dansk
Danmarks nationaldigter Benny Andersen  vil efter episoden i Brorsons Kirke  ikke længere være folkekær  og folkelig digter
Mellemfolkelig. Jeg vil gerne være med til at forny Danmarks ry, for jeg har efterhånden fået en så stor opsparet vrede, at jeg ikke længere vil have den opsparet. Nu hæver jeg den, siger Benny Andersen, der efter balladen i Brorsons Kirke hellere vil være mellemfolkelig end folkelig digter i Danmark.

»Jeg skammer mig over at være dansk, når over 6o procent af den danske befolkning finder det i orden, det, der skete i Brorsons Kirke den sørgelige nat og den efterfølgende tid, hvor dansk lov er erstattet af irakisk med støtte fra rigspolitiet og dansk regering samt andre ellers fornuftige politikere.«Benny Andersen, vores allesammens digter, som synger os ind i livet og ud af livet, og som har lært os, at »fuglene flyver i flok, når de er mange nok«, er virkelig gal, og vil ikke længere være folkelig digter i Danmark, men i stedet mellemfolkelig.Han tramper i gulvet af ærgelse over, at det er kommet så vidt i Danmark, men han er opildnet og fuld af kraft og styrke efter et lille beskedent læserbrev i Information, fordi så mange har tilkendegivet, og det gælder både i ind- og udland, at de er enige med ham og vil støtte ham i kampen for et land, man ikke skammer sig over at være borger i.»Jeg har skrevet et digt, der i dag piner mig at have skrevet, og det hedderI begyndelsen, og der skriver jeg om alle de positive ting, vi er kendt for ude i verden. Tolerance og ditten og datten, og når jeg læser det nu, synes jeg, at det er så pinligt at læse, for det handler om alt det, jeg er stolt af, og som jeg var stolt af, men som nu er gået fløjten, så det ville jeg ønske, at jeg kunne slette af mine samlede digte,« siger Benny Andersen og fortsætter:»Jeg er forpint og skamfuld over det, der sker, men man bliver så opmuntret, når man oplever, at vi er flere, end politikerne regner med, der går imod. Vi kan blive endnu flere, hvis vi mander og kvinder os op og får forklaret de 62 procent medløbere, at de er galt afmarcherede.«Nej til barbariet- Hvad vil du sige til dem Benny Andersen?»Vågn nu op af jeres dvale!«»Prøv at høre, hvad vi siger, os, der ikke tilhører mainstream, måske har vi noget at fortælle jer. Jeg tror, at ungdommen mangler nogle bannerførere, og der vil jeg gerne i min høje alder være med til at hejse bannerne.- Du har ikke mistet modet?»Absolut ikke. Barbariet skal ikke få overhånd, og vi er flere og flere, der siger nej, så længe vi er til her på jorden, får barbariet ikke lov til at få herredømmet, i hvert fald ikke i Danmark.«- Forstår du slet ikke de 6o procents frygt ?»I Brorsons Kirke drejede det sig om få hundrede mennesker, og det er dem, det drejer sig om i første omgang. Og de kan ifølge den gamle lovgivning blive i Danmark, og det, der sker, er lovbrud på lovbrud, mens vi, der går imod, bare vil have lovgivningen overholdt.«»Jeg vil gerne være med til at forny Danmarks ry, for jeg har efterhånden fået en så stor opsparet vrede, at jeg ikke længere vil have den opsparet. Nu hæver jeg den!« siger Benny Andersen.- Du er gået ind i kampen?»Det er en glæde for mig, for måske kan vi få flertallet til at vågne op og vise, at vi er nogle, der sætter hælene i og siger: Nu er nok nok!« siger digteren.»Mit håb er, at det kan give andre mod til at være med, når de ser, at den og den tør, så vil vi kunne brede ringe i vandet.«- Du bliver 80 i år Benny Andersen, når du at opleve ringene i vandet?»Ja, for jeg har lovet min kone at blive i hvert fald 96 år ligesom min oldemor.«- Så du har 16 år at kæmpe i ?»Ja, og så tager vi den derfra,« siger Benny Andersen.
