Folk



 
	Samuelsen-fans

	Brænder man efter at vide mere om Liberal Alliance-lederen, Anders Samuelsen, er chancen der nu. I dag udkommer beretningen om hans liv, sådan som han har fortalt den til journalisten Hanne Sindbæk. Bogen har titlen ’Comeback kid’.

	Genrejsere

	’Comeback kid’ er ifølge ordbogopslag engelsk for en person, der (en eller flere gange) har rejst sig efter (en eller flere gange) at være faldet i unåde. Denne floskel har været brugt om de fleste amerikanske præsidenter siden Richard Nixon.

	Store mænd

	I et forord til bogen skriver Naser Khader om sin og Samuelsens fortid: ’Virkeligheden var grusom, jeg begik mine fejl, og historien har ikke været nådig ved Ny Alliance. Men man kan ikke tage fra os, at vi har gjort noget stort sammen.’

	Bankforbindelser

	Samuelsen afslører, at Saxodirektør Lars Seier i 2010 tilbød at forlade Liberal Alliance for ikke at skade. Samuelsen fik ham til at blive. Årsag: Seier har ikke bare investeret ’millioner af kr.’ i partiet, men også ’sin personlige troværdighed’.

