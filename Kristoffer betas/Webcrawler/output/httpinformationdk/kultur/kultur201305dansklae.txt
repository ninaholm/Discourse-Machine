Dansklærere



Dansklærerforeningens udgivelser af litteratur var berygtede i min skoletid. Ikke på grund af deres egentlige indhold, men fordi der altid var et større noteapparat til forklaring af det, der stod. Ikke desto mindre var min absolutte yndlingslærebog i gymnasietDansk Lyrik 1915-55, som var udgivet af Dansklærerforeningen. Jeg læste den til laser.Min første dansklærer havde en særlig metode, som Undervisningsministeriet ikke ville have accepteret, ikke dengang, ikke i dag. Når eksamen nærmede sig, dikterede han et lille stykke, han havde forfattet om hver enkelt af de værker, vi havde læst. Vi skrev det artigt ind i vore stilehefter. &raquo;Hvis bare I lærer det, kan det ikke gå helt galt,&laquo; lød hans mantra. Uautoriseret, men effektivt.Så fik vi en ny, yngre lærer. Han var &rsquo;på græs&rsquo;, som det kaldtes, når en nyudklækket lærer det første år blev kastet for løverne. Først var han til grin &ndash; skoleelever kan være nådesløse &ndash; men snart blev han elsket, fordi han viste sig at være helt okay. Han havde en stor lidenskab for litteraturen, især samtidslyrikken.Han gik videre end til at lære os om Tom Kristensen og Frank Jæger, som stod for nogle af slagnumrene iDansk Lyrik 1915-55. F.eks. gennemgik han Klaus Rifbjergs nyudgivneCamouflage, et ambitiøst digt, som fyldte en hel bog. Jeg husker også hans gennemgang af digtet &raquo;M/S Nelly i modlyd&laquo; af Per Højholt. Sådan begynder det:&raquo;Hvid over mine følelsers abstrakte landskib/selvmordsælen. Flimrende som sprut i vand/min hånd mod disse hard facts:/Skabet stinker af mine følelsers dåd/og hverdagens trivialetater: Teak. Teak.!/Matema. Tematema. Matetak. Teametik&laquo;.Det var eddermame avanceret.Finn Stein Larsen døde for et par uger siden, 83 år. Tak for det alt sammen! Jeg fandt min lasede udgave afDansk lyrik 1915-55frem &ndash; og opdagede, at noteapparatet ikke var så omfattende endda. Slet ikke noget mod, hvad litterater i dag disker op med, når tekster skal forklares. En god dansklærer er guld værd for sundheden. Fagets sundhed.
