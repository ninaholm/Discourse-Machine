Folk



 
	@pomaEB

	Tirsdag stod alt i Yahya Hassans tegn; den unge digter optrådte i Vollsmose. ’Yahya er fantastisk,’ tweetede Ekstra Bladets Poul Madsen og citerede Hassan: ’Alle har en dagsorden. Nogen skriver deres mening på Facebook – jeg skriver digte.’

	@christianevejlo

	Elektronista Christiane Vejlø var også glad og citerede digteren: ’Jeg ku sagtens læse op for eliten i Politikens boglade og på Lousiana, men det er herude, man skal komme for at rykke noget.’

	@LineHolm1

	Og så kom der et service-tweet fra Berlingskes Line Holm Nielsen – hvis man nu gerne vil kunne snakke med: ’Yahya udtales ikke ’Jaja’ eller ’ja-HI-a’, men ’JE-Hia’ – h’et er ikke kradsende, men et dybt, næsten støn-ish-H fra maven.’ Tak for det.

	@skyumpumpe

	Der sker også andet på twitter: ’Ja, Bendtner må være skidt opdraget,’ skriver journalist Rune Skyum-Nielsen om hans seneste eskapade. ’Men WTF er det for nogle medløbervenner, der gang på gang undlader at stoppe hans nedsmeltninger?’.

