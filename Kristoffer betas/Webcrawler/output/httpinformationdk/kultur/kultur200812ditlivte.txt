Hvis dit liv var en tegneserie ...
... ville du så have hovedrollen? Det spørgsmål må Steve Dildarian have stillet sig selv, inden han lavede tegneserien 'The Life and Times of Tim'. Serien er købt af tv-selskabet HBO og viser den amerikanske hverdagshelt, Tim, i akavede situationer
Tim er en tegneseriefigur, en ung fyr fra New York, som i næsten enhver hverdagssituation vader fra i den ene fejltagelse til den anden.

Det blev tv-selskabet Home Box Office, der købte den amerikanske tegneserie The Life and Times of Tim af Steve Dildarian. HBO er med sine 30 millioner abonnenter USA's mest sete betalingskanal, der sender biograffilm, egenproducerede tv-serier og diverse originalserier.Forfatteren og idéudvikleren bag serien, den tidligere reklamemand, Steve Dildarian, har en vis ydre lighed med karakteren Tim og en identisk stemme, idet han selv speaker Tims replikker. Og hvem er så Tim, hvis ikke han er Steve? Tim er en tegneseriefigur, en ung fyr fra New York, som i næsten enhver hverdagssituation vader ind i den ene fejltagelse efter den anden.På HBO's hjemmeside kan man finde Bonus Akward Moments, der, som navnet antyder, viser Tim i forskellige akavede situationer. For eksempel kommer Tim til at kalde sin kollega gay-Gary, fordi Gary er bøsse, og fordi det er et tilnavn, alle bruger om ham. I et andet afsnit bliver Tim diskvalificeret til pladsen ved udgangen i flyet, fordi hans medpassagerer ikke tror på, at han kan åbne nødudgangen, hvis det bliver nødvendigt: Han er alt for slap og tynd. Da han modsætter sig, ender han med at lægge arm med en gammel dame - og tabe. Tim giver en hjemløs de usleste småmønter og tilbyder ham på fornærmende vis resten af en tunsandwich, da den hjemløse brokker sig over beløbet. I videobutikken går det ikke meget bedre: Tim skal lave filmaften med sin kæreste. Da de kommer op til kassen i videobutikken for at betale, siger ekspedienten, at der er en ekstraleje, der skal betales først. På hvilken film? Gæt selv. Kæresten skrider med en sur bemærkning om, at Tim må have en hyggelig aften med den pornofilm, han ikke har afleveret i flere uger.SkolebladstegningerThe Simpsons,Serien er ikke farlig eller satirisk, som den folkekære tegnefilm  ikke så karrikeret som Family Guy og slet ikke så syret som Southpark. Den minder mere om en sit-com, hvor hverdagshelten løber ind i problemer eller situationer, man kender fra tv-serier som Friends eller Seinfeld. Animationen er skøn i sin uskønhed, figurerne ligner tegninger fra et skoleblad, en blanding mellem Alfons Åberg og Beavis and Butt-Head. Figurernes ansigter er skæve, som om animatorerne har tegnet ved siden af stregerne, men det fungerer glimrende i forhold til situationskomikken, som er 'en grimasse, der kan passe'.Til forskel fra de førnævnte serier, behøver man ikke kende Tims liv og univers for at kende Tim. Alle, der har haft et Bonus Awkward Moment, kender Tim fra sig selv. Det er netop den 'åh-shit'-charme, der gør, at man lige tager endnu et afsnit af The Life and Times of Tim. De korte animationssekvenser virker som visuelle pindemadder: Perfekt pakket hver for sig, forskelligt indhold, variationer over samme form. Haps. Velbekomme. Smagsprøver findes på www.hbo.com/tim
