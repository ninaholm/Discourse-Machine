Nye Ginsberg-breve udgivet



 I slutningen af det forgangne år udkom endnu en brevsamling fra den amerikanske legende, beatpoeten Allen Ginsberg. 
Denne gang drejer det sig nu først og fremmest om brevudvekslingen mellem Ginsberg og vennen Gary Snyder, heraf titlen The Selected Letters of Allen Ginsberg and Gary Snyder. Ginsberg og Snyder mødte hinanden i 1956, og 12 år senere er det Snyder, som Ginsberg henvender sig til, da han efter at være blevet arresteret under en oplæsning, er desillusioneret på hele samfundets vegne. 
Ginsberg begræder, hvordan autoriteterne har fået så megen magt, at alle alternativer synes opbrugte. Snyder, som må siges at udleve flere af datidens mere ekstreme trends, har bosat sig i et japansk zen-kloster, overtaler Ginsberg til at slutte sig til ham - med lokkende ord om, at der hverken findes aviser eller litteratur i miles omkreds. Selv om rejsen bliver en relativt skuffende oplevelse for Ginsberg, bevarer de to både venskabet og stor gensidig respekt. 
James Campbell, som er forfatter til bogen This Is the Beat Generation, skriver i denne uge rosende ord om bogen i New York Times. Han kunne dog godt have foretrukket noget mere litterær kritik fra Ginsbergs side. Noget andre breve har vidnet om Ginsbergs glimrende talent overfor.

