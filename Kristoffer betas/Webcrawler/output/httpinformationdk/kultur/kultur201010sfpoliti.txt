SF: Politisk arrogance dræber musikken
Regeringen har overset musikken og alene satset på de målbare fag, som dansk og matematik, siger SF. Mens Venstre derimod klandrer utilstrækkelige musiklærere og et civilsamfund, der ikke værner om sangskatten for at dræbe musikken


Det kan blive svært at holde liv i musikfaget. Ifølge en ny rapport fra DPU, Danmars Pædagogiske Universitetsskole Aarhus Universitet, er det særligt siden 2000, at musikken er trådt i baggrunden i alle dele af undervisningslagene. Fra folkeskole og gymnasier til seminarier og konservatorier. Forskerne bag rapporten peger på, at det politiske fokus på målbare præstationer har overskygget de kreative fag, og at Danmarks ønske om at have »verdens bedste folkeskole« har drejet sig om at optimere fagene dansk, matematik og naturfag. De abstrakte musisk-æstetiske fag er svære at måle og derfor bagerst i køen, når der skal prioriteres.»Det ligner politiske prioriteringer, for ministerierne har bestilt den ene rapport efter den anden, der har anbefalet, at musikundervisningen skal styrkes. Derfor kunne man fristes til at tro, at der var blevet grebet ind tidligere. Men man har simpelthen villet signalere, at man ville gøre det rigtigt når det så kom til stykket, er der ingenting sket,« siger Sven-Erik Holgersen, en af forskerne bag rapporten, og fortsætter:»Det handlede mest om PISAtest, og så blev det dansk, matematik og naturfag, der var de vigtigste fag. Musik og de andre kreative fag rangerede så som sekundært fag, men det kommer i praksis til at betyde, at folkeskolen mister sin primære rolle som almendannende.«Tomme løfterKulturordfører fra SF, Pernille Frahm, er, udover at være politiker, selv uddannet musiklærer. Og hun mener, at musikfagets smertelige tilværelse er et direkte resultat af den borgerlige regerings arrogance over for kulturlivet. Både Sven-Erik Holgersen og Pernille Frahm lægger vægt på, at regeringen igennem de sidste 10 år har været helt klar over, i hvilken retning musikfaget gik, og Pernille Frahm gik i 2007 til daværende undervisningsminister Bertel Haarder for at få problemet på dagsordenen. Men siden da er det kun blevet værre, siger hun.»Jeg har intet tilovers for de løfter, regeringen vedvarende gentager om forbedringer af musikfaget. Det er en borgerlig regering, der tror, den kan løse folkeskolens krise ved at udstede tests. Og det fortæller, at regeringen ikke har fattet en brik af, hvordan indlæring foregår det fortæller, at regeringen af populistiske årsager er villig til at lovgive i modstrid med forskning og viden. Det betaler folkeskolen en høj pris for,« siger hun.Pernille Frahm har på baggrund af rapporten kaldt undervisningsminister Tina Nedergaard i samråd.Civilsamfundets ansvarDet har Venstres kulturordfører, Troels Christensen, også. Selvom han grundlæggende ikke mener, det drejer sig om regeringens prioritering, men bunder i et musik-uinteresseret civilsamfund, der ikke længere har respekt for den danske kulturarv.»Det er en ond cirkel der kører rundt. Det er den onde cirkel, når lærerne ikke vil undervise i deres fag, fordi de ikke kan klare mosten. Jeg er meget utilfreds med, at man ikke får mere ud af musikundervisningen, end man gør i dag. Lærerne er ikke dygtige nok,« siger Troels Christensen, der pointerer at han selv i 1980erne underviste 14-16 timers musikundervisning i folkeskolen ugentligt, og at det undrer ham, hvorfor de uddannede musiklærere ikke vil undervise i deres fag.- Hvem har det overordnede ansvar for, at der ikke bliver uddannet tilstrækkeligt med musiklærere og at de ikke er dygtige nok, som du siger?»I har så travlt med at skulle give os skylden for alverdens ulykker. Men jo, jo, det er ministeren, der har ansvaret for det. Men det er ligeså meget civilsamfundet. Det handler mest om, hvordan skolerne og kommunerne prioriterer. I vil kun snakke midler hele tiden, men det handler om en prioritering ude i de forskellige led« siger Troels Christensen.- Men hvordan skal kommunerne og folkeskolerne prioritere anderledes, når der er så stor mangel på musiklærere?»Du mangler musiklærere, det er rigtigt nok. Men hvad havde du forestillet dig? Skulle vi bare sende flere penge eller hvad, og så ville det løse alle problemerne? Vi kan heller ikke lovgive os ud af alt det her. Hvis ikke det bliver prioriteret ude på lærerværelserne eller på seminarierne og ude i civilsamfundet, så er det svært at stille noget op,« siger Troels Christensen.Han understreger, at han er gået til ministeren og har forlangt en forklaring på, hvordan hun vil ændre på situationen.
