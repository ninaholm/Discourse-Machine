Børnelottteriet
Det er ikke småting man skal lægge ører til, når heteroerne debatterer hvorvidt de skal tildele os homoer, biseksuelle og transer de samme rettigheder som de selv tager for givet


Det er forår og parringssæson. Blomsterne springer ud, bierne summer. Nede i min baggård står en masse unger og skriger moaaar! dagen lang.Så er det, at en uendelig træthed melder sig. Den bliver støt værre i takt med, at debatten om børn i homoseksuelle familier blusser op igen. Denne gang på foranledning af et forslag fra de radikale om at ligestille homoseksuelle med heteroseksuelle i forhold til ægteskabslovgivningen. Hvis forslaget vedtages, vil det medføre noget så oplagt som, at lesbiske medmødre automatisk anerkendes som forældre til deres egne børn. Samt at homoseksuelle får adgang til at søge om at adoption på linje med heteroseksuelle. Relativt simple spørgsmål om lighed for loven. Alligevel anses de af mange for at være dybt kontroversielle.B-menneskerDet er ikke småting man skal lægge ører til, når heteroerne debatterer, hvorvidt de kan bekvemme sig til at tildele os homoer, biseksuelle og transer de samme rettigheder, som de selv tager for givet. Da de er flest, bestemmer de over os. Sådan er demokratiets spilleregler.Mens heteroerne beslutter sig for, hvordan de vil skalte og valte over vores liv, kan vi seksuelle og kønslige afvigere sideløbende læse spalte op og spalte ned om de mange årsager til, at vi, hvad angår forældreskab, fortsat skal være B-mennesker i Danmark, i modsætning til situationen i Spanien, Sydafrika, Sverige og Holland .FolkeoplysningI debatten kommer selv de mest indlysende selvfølgeligheder åbenbart som en overraskelse. Således finder fortalerne for ligestilling det nødvendigt at bidrage til folkeoplysningen ved at påpege, at homoseksuelles forældreevne ikke er dårligere end heteroernes. Homoseksuelle mennesker er i stand til at være lige så kærlige og ansvarlige som heteroseksuelle ditto. Ser man det. Modstandernes argumenter er som sædvanlig noget usammenhængende ævl om kønsroller og naturens orden. Og så vist nok også noget med, at samfundets opgave er at sætte grænser for det normale. Derfor bør homoseksuelle ifølge et medlem af Etisk Råd, ikke engang kunne godkendes som plejeforældre for udsatte og af heteroseksuelle forældre misrøgtede børnBarnets tarvMange mener også, at homoseksuelle er nogle egoister, der kun tænker på deres rettigheder og slet ikke tager hensyn til barnets tarv. Argumentet går ud på, at børn ikke bør belastes af at leve under anderledes forhold end flertallet, da dette medfører mobning.I stedet for at gøre samfundet mere rummeligt, skal man altså sørge for at kommende generationer tilpasses de eksisterende forhold, allerede inden de er kommet til verden."Vores børn mobber jeres børn, derfor må I ikke få nogen," som en eller anden så kløgtigt har udlagt det.Barnets tarv er efter alt at dømme ensbetydende med at bevare samfundet i dets nuværende form længst muligt. Er der noget at sige til, at man bliver træt?Her gik jeg i øvrigt og troede, at det at få børn virkede stærkt normaliserende. Det er jo sket, at tidligere så feministisk bevidste, lesbiske mødre pludselig går amok i overkompensation af angst for at afvige fra den normale standard i småbørnsfamilier. Så udstyrer de drengene med krigslegetøj og pigerne med prinsessepåklædning og udfritter ivrigt de stakkels børn om, hvem af modsat køn i børnehaven de mon er kærester med.Vind et barnMen ifølge adskillige debattører og tilbagevendende ledere i visse borgerlige aviser vil børn i homoseksuelle familier føre til såvel ødelæggelse af kernefamilien samt opløsning af samfundet.Tænk engang, på den måde er vi er en næsten ligeså indflydelsesrig gruppe, som folk, der er tilhængere af en vis religion. Nogle få tusinde af os - og samfundet er i overhængende fare. Faktisk er det gode udsigter! Hvis en masse lebber skynder sig at blive gravide nu, vil det nuværende system bukke under om en ni måneders tid. De, der ikke lige kan overskue en graviditet, kan deltage i konkurrencen i stedet: Indsend de mest lamme og usammenhængende heteroargumenter imod børn i homoseksuelle familier.Man kan vinde et af de, tilsyneladende forældreløse, børn, der står nede i min baggård og skriger moaaaaar! dagen lang.
