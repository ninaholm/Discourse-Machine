Britiske hovednavne i Skanderborg



 Skanderborg Festival har offentliggjort to hovednavne til dette års udgave af Danmarks Smukkeste Festival. Det er britiske Mike Skinner og Norman Cook, der nok begge er mere kendte under deres kunstnernavne The Streets og Fatboy Slim.
Der er også allerede planlagt koncerter med en række danske navne. Hej Matematik, Sys Bjerre, Gnags, Poul Krebs og den lokale sanghelt Peter Sommer er nogle af dem, man i august vil kunne høre under bøgetræerne.
Sidste år var festivalplakatens øverste navne også britiske. Dengang spillede Kaiser Chiefs, Franz Ferdinand og Eric Clapton.

