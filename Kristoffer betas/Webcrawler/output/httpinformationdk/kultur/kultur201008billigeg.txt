Billige grin



Bedømmelse: 2/6Moderne kunst for arabere er ligesom mavedans for danskere. Det er muligt, at vi alle har maver, men ve de egyptere, der skal tage imod den første danske mavedanserdelegation på kulturel udvekslingsrejse.Abdullah Al Saadi maler for eksempel søde kartofler og laver videoer, hvor han går omridset af en sød kartoffel, fordi han med kunsten kan komme ind i den grøntsag, der ellers kun kan komme ind i ham. Og Ebtisam Abdulaziz tager affald og støber det i bronze for at vise, hvordan noget, der ikke har nogen værdi, pludselig kan have værdi, og når hun skriver et digt om den økonomiske krise hen over et maleri, vender hun det på hovedet.Karima Al Shoumali har måske lavet de groveste forbrydelser mod samtidskunsten med sine gennemsigtige rør med ikke helt så gennemsigtige tegninger og påmonterede masker, der skal fortælle os noget om, hvordan vi mennesker i virkeligheden er. Gennemsigtige og så alligevel ikke. Eller også tager ham, der har ladet sin gule bamse fotografere med forskellige mennesker over hele jorden, prisen.Hvis et billigt grin fremmer forståelsen og samarbejdet mellem forskellige folk og kulturer, så er udstillingen vel en succes for museet og sultanen, der har udlånt den, men et retfærdigt billede af det, Emiraterne har at byde på kunstnerisk, er det forhåbentligt ikke.Sharjah: kunst fra Emiraterne på Nationalmuseet, Frederiksholms Kanal 12, København til den 31. oktober
