Duellen: ’Tag ansvar for egen lykke’
Forfatter Cammilla Rysgaard har skrevet selvhjælpsbogen ’Din Guide til positivt selvværd’. Hun anerkender, at det lykkelige liv ikke er uden bekymringer, men mener, at det negative kan bruges som drivkraft


Cammilla Rysgaard kender ikke nogen, som er lykkelig alene. Selv den mest isolerede person, som drikker dagen væk eller mediterer alene, har brug for at forestille sig selv som en del af et fællesskab. Lige meget om det er et fysisk fællesskab eller et fællesskab i tankerne.Men for at komme dertil, hvor man kan være noget for andre og tage aktiv del i et fællesskab, mener hun, at man skal have styr på sit indre.&raquo;Man kan ikke være noget for andre, hvis man saboterer sig selv og putter sig selv i en offerrolle,&laquo; siger Cammilla Rysgaard.I sin selvhjælpsbog giver hun læseren redskaber til at forandre de ting, som gør dem utilfredse og ulykkelige.&raquo;Efter min mening handler det om at tage ansvar for sin egen lykke. Det er jo bevist, at vi kun har plads til én tanke af gangen. Og tanken er en selvopfyldende profeti, så bekymringer er fine nok, men man skal bruge dem konstruktivt,&laquo; siger hun.Hvis man går rundt og frygter for at blive arbejdsløs, mener Rysgaard, at man skal bruge energien fra tankerne fornuftigt ved at forsøge at gardere sig mod arbejdsløshed. For eksempel ved at investere i egen viden eller færdigheder på en måde, som gør det mindre sandsynligt, at man mister sit job.Hvad er lykke?Ganske få mennesker ved, hvad der gør dem lykkelige, hævder Cammilla Rysgaard. Hun mener&nbsp; derfor, at mennesket har brug for at betragte tankerne som en udslagsgiver for, hvor man skal bevæge sig hen for at opnå størst mulig lykke.&raquo;Man får en bevidsthed ved at dykke ned i selvhjælpen og tage ansvar for sig selv. Man må gerne bekymre sig, være ked af det og sur, men vi skaber selv vores eget liv ved at handle på vores tanker,&laquo; siger hun og forsætter:&raquo;I min bog skriver jeg, at det er vigtigt at handle på sine drømme og følelser. Man skal gøre noget konkret &ndash; for følelsen af at arbejde på sine drømme er en god følelse. Lykken er følelsen af egen indflydelse.&laquo;canj@information.dk
