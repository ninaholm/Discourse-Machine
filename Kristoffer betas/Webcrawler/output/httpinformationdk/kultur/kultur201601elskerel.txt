Elsker, elsker ikke: Shadi Angelina Bazeghi
Explosives, at lade sig diktere, chemical explosives, magthavere, primary explosives, diskurs, secondary explosives, konsensus, tertiary explosives, angst, l


 Elsker
Jeg elsker vintersolhverv, granatæbler, blodappelsiner, lyden af dine tunge skridt i decembersolen (og i hvilken retning?), at gå langs vandet, at gå langs vandet i mørket og skrive på mobilen: »Jeg ender med at gå i brædderne« midt i de lykkeligste øjeblikke, jeg sover det meste af tiden de første tre feriedage og står op til dåd torsdag formiddag, kaffe og blå neglelak, høj musik, mascara og den slags, og pludselig står du i døren, tungere og vildere end jeg husker, jeg har forandret mig, og det er ikke til det bedre, jeg har lyst, og det er ikke til at flå tøjet af dig (such games we play against all those we love), at kaste håret tilbage, frem for at sige et eller andet ligegyldigt, traditionelt eller normativt (jeg elsker dit og dat), at rede sine lokker i vinden.
Elsker ikke
Explosives, at lade sig diktere, chemical explosives, magthavere, primary explosives, diskurs, secondary explosives, konsensus, tertiary explosives, angst, low explosives, tabuer, high explosives, anmeldere, der ligestiller krig med fodbold, sensitivity explosives, (who fucking cares om det rimer på f eller r eller s), exotic explosives, våbenproducenter, nuclear explosives, stigning i deres aktiekurser, når vi beslutter os for at gå i krig, det kapitalistiske paradis indeed (resistance is priceless).

