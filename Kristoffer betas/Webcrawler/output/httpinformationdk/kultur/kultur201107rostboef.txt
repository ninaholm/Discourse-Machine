Er dette en rostbøf eller en roastbeef?
Det danske sprog er nøglen til at forstå vores historie og kultur, så lad os fordanske flere engelske ord, som som vi f.eks.med held har gjort med snabel-a, siger Arild Hald Kirkegaard
Det er kikset at fordanske det engelske udtryk 'roastbeef' og sige 'rustbøf', mener de fleste. Men Danmark er faktisk det nordiske land, hvor man i største grad ukritisk optager angelsaksiske ord i sproget, mens de andre lande laver deres egne versioner af importede ord.

»Fælles sprog giver vore tanker mæle, fælles vilje gør kampdagen skøn ...«Sådan lyder et par linjer fra sangen »Det haver så nyligen regnet«, som blev skrevet i 1890, hvor det var forbudt at tale dansk i den tyskbesatte del af Sønderjylland.Jeg ved ikke, om mine tre teenagesønner overhovedet kender den sang, men jeg ved, at når de taler indbyrdes eller med kammeraterne, så bruger de mange engelske ord og udtryk. Mit enkle spørgsmål er så, om jeg som forælder skal bekymre mig, hvis det danske sprog er ved at blive angliseret?Ja, mener Arild Hald Kierkegaard, som er ved at være færdig som universitetskandidat i historie og nordisk sprogvidenskab ved Københavns Universitet på Amager.»Det danske sprog er vores fornemmeste redskab til at tænke med, og det er nøglen til hele vores tradition og kultur. Modersmålet er simpelthen kernen i det at være danskere,« siger han og peger som et negativt eksempel på et udtryk som 'politisk korrekthed'.»Det er oversat fra engelsk, men bagved ligger en angelsaksisk måde at anskue verden på, som vi alt for nemt overtager. Det samme gælder ordet 'spin' og 'spindoktor'. Med engelske ord overtager vi de angelsaksiske landes tænkemåde.«Fucking stupideDen stigende brug af engelske ord er ifølge Arild Hald Kierkegaard et vidnesbyrd om, at det engelske sprog har høj prestige.»Det er svært at se bort fra det signal, at det danske modersmål er bondsk og gammeldags,« siger han og fortsætter: »Engelsk erinog det sprog, man helst skal kunne for at være en del af den globale landsby.«Ifølge Arild Hald Kierkegaard er der ikke mindst tale om et demokratisk problem, fordi den stigende brug af engelsk i stedet for dansk betyder, at den store del af befolkningen, der ikke er gode til engelsk, dermed reduceres til andenrangsborgere. Det drejer sig om så mange som 20 procent.Dertil kommer, at mange engelske ord ifølge Arild Hald Kierkegaard ikke er nemme at tilpasse og fordanske. Tidligere franske låneord som f.eks. 'kontor' og 'nervøs' staves og bøjes således i dag efter danske sprogregler og ikke efter franske, hvor det ville hedde 'comptoir' og 'nerveux', påpeger han.Endelig betyder den stigende mængde engelske ord, at nye orddannelser vanskeliggøres: »Tag som eksemplet ordet 'sige'. Det kan danne afledninger som f.eks. 'opsige', 'afsige', 'domsafsigelse', 'taksigelse' eller 'tilsige', men sproget risikerer at blive en samling stivnede brokker, fordi de engelske ord er svære at aflede og sammensætte til nye ord,« mener Arild Hald Kierkegaard.Tid til en modbevægelseMange sprogforskere er for ubekymrede eller bagatelliserende i forhold til det engelske sprogs indtrængen, og det fatter Arild Hald Kierkegaard ikke.»I dag kommer over 90 procent af alle ord, vi låner udefra, fra angelsaksisk, og mellem 60 og 70 procent af nye ord i dansk er direkte eller indirekte engelske lån. Men hvis man bekymres over det, så afvises man bare som en sur gammel mand,« fortsætter han.Arild Hald Kierkegaard har talt antallet af engelske låneord op for ord, der starter med j og y.»Omkring 17 procent af alle ord startende med j i Nudansk Ordbog er således engelske låneord, mens 13 procent af ordene startende med y er engelske,« siger han.Er der en overgrænse for, hvad det danske sprog kan kapere?»Det er svært at sige. Men det er ikke svært at konstatere, at antallet stiger. Der kommer flere og flere engelske ord i takt med især internettet og den teknologiske udvikling,« siger Arild Hald Kierkegaard, der derfor håber på en dansk 'modbevægelse'.»En bevægelse, der siger: Nu er det nok! Nu er vi blevet trætte af det ... I lande som Norge og Island er man mere sprogbevidste, og der gør man en indsats for at konstruere norske eller islandske ord i stedet for bare at bruge de engelske udtryk.«Dansk er eksempelvis det eneste nordiske sprog, hvor ordet 'computer' anvendes i sin engelske form. På svensk heder detdator, på norsk hedder detdatamaskin, på islandsktölvaog på færøsktelda, forklarer han.»I Danmark tror vi, at vores måde at gøre det på med at bruge det engelske ord er det eneste naturlige, men sådan tænker man ikke i de øvrige nordiske lande. Så jeg er tilhænger af en bevidst sprogpolitik i et fornuftigt omfang, hvor vi bevidst fordansker de engelske ord,« siger Arild Hald Kierkegaard og henviser til ordet 'snabel-a' som et vellykket eksempel på en fordanskning.Tilbage i 1700- og 1800-tallet var der ifølge Arild Hald Kierkegaard også en dansk modbevægelse mod de dengang mange franske og latinske låneord.»En fysiker som H. C. Ørsted dannede flere end 3.000 nye danske ord, som i dag er helt almindelige: 'ilt', 'brint', 'rumfang' ord, som vi slet ikke i dag tænker over.«Hvorfor fordansker vi så ikke engelske ord?»Det kan kun være på grund af den høje prestige, som engelsk har. Det giver prestige at kunne sigeroastbeefpå engelsk, hvorimod man opfattes som smådum og umoderne, hvis man udtaler det på dansk: 'rustbøf'. Og det er der selvfølgelig ikke nogen, der har lyst til og slet ikke de unge.«Arild Hald Kierkegaard mener dog ikke, at det danske sprog er truet i den forstand, at alle danskere om en eller to generationer kun skulle tale engelsk.»Men dansk er truet som et fuldgyldigt sprog, der kan bruges på alle områder i samfundet. Vi skal ikke give køb på vores sprog, som det efter min opfattelse sker, når hele uddannelser i dag kun tilbydes på engelsk, selv om det må give problemer for niveauet. Men signalet om at være moderne er åbenbart vigtigere.«Skal jeg sige til mine drenge: Tal mere dansk?»Jeg er ikke tilhænger af løftede pegefingre, men jeg synes, at du skal tale med dine børn, så de er bevidste om, hvordan de taler, og hvorfor de gør det. Men selvfølgelig er det harmløst, når børn sigerniceellercool.«
