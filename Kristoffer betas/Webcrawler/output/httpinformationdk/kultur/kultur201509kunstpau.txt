Kunstpausen: Skrald og skrammel
Henry Heerup og Albert Mertz havde et fælles udgangspunkt i en legende, dada-lignende brug af hverdagens genstande
Albert Mertz og Henry Heerup skabte skrammelskulpturer, der på den ene side ligner hinanden og på den anden side bærer de to kunstneres tydelige særkende. 


 De er kendt for henholdsvis farvestrålende, fabulerende cobrakunst og stram rød-blå-konceptkunst. Men Henry Heerup og Albert Mertz havde faktisk et fælles udgangspunkt i en legende, dada-lignende brug af hverdagens genstande. Begge lavede skraldeskulpturer og skrammel-assemblager, der stillede materialer sammen på overraskende måder, og som blæste på god smag og finkultur. I maleriet nåede de begge ad forskellige veje frem til et enkelt, signalstærkt udtryk.
Sorø Kunstmuseum viser i udstillingen Heerup og Mertz. Skrammel-avantgarde ligheder og forskelle mellem de to kunstnere.
Udstillingen havde åbning i går og løber frem til 10. januar 2016.
Kunstpausen kurateres af Jesse Jacob (jeja@information.dk)

