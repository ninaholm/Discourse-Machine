Kunstsamlernyt



 
Flere alternative messer er på vej til messeweekenden i slutningen af august. Larm Galleri står blandt andet bag en i Museumsbygningen på Østerbro.

IMO Projects er ikke længere et galleri, men kun et udstillingssted. Trist for de faste kunstnere, men godt for kunstpublikummet, der i de seneste år har haft mange store oplevelser, når kurator Toke Lykkeberg har hentet skæve og store kunstnere fra hele verden ind.

I Basel siger rygterne, at det går mindre godt for de danske gallerier. Dog skulle Nils Stærk have haft succes med Michael Kvium. Også Danh Vo er det gået godt for. Et af hans 400 stykker af Frihedsgudinden – hvoraf nogle kan ses i Skulpturgaden på Statens Museum for Kunst – gik for 65.000 dollar hos franske Galerie Crousel.

Det meget omtalte Andy Warhol-portræt af Hans Preben Schmidt, der var på Bruun-Rasmussen tidligere på ugen, blev ikke solgt. Det gik til gengæld utrolig godt for Carl-Henning Pedersen.

