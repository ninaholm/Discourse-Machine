Folk



 
	Hekse

	I dag er det sankthansdag, og i går sendte vi heksene til Bloksbjerg og sang ’Vi elsker vort land’. Den sidste henrettelse ved hekseafbrænding i Danmark fandt sted i 1693, længe inden vi begyndte at sætte heksen på sankthansbålet.

	Blokerede folk

	I dag er det 65 år siden, Sovjetunionen blokerede for trafik fra Vesttyskland til Vestberlin. Blokaden var en af de første konflikter i Den Kolde Krig, og resultatet blev, at USA etablerede en luftbro for at flyve forsyninger til Vestberlin.

	Ubesejrede folk

	I torsdags tabte Nigeria 1-2 til Uruguay i fodboldturneringen Confederations Cup. Det betyder, at der nu kun er ét ubesejret hold tilbage i turneringens historie – Danmark. Det kan vi jo glæde os over, mens vi ikke er til VM næste år.

	Dovne Robert

	Stjernen i årets udgave af Robinson Ekspeditionen på TV 3 er den arbejdsløse nihilist Dovne Robert. Til TV 3 siger han, at han vil gå efter navnet ’Vinder Robert’. Hvis det lykkes, er det nok et navn, han må efterlade på øen.

