Europas største bank undskylder ’forurenet kultur’
At hvidvaske mexicanske narkopenge var ’set i bakspejlet’ ufint, medgiver Europas største bank


 I går måtte Europas største bank, britiske HSBC, så bide al skam i sig og undskylde efter en blodig gennemhegling af det amerikanske senat.
Mandag offentliggjorde et undersøgelsesudvalg under senatet en rapport, der beskylder banken for gennem et årti at lave forretninger med internationale narkobaroner og lande, der finansierer terrorisme.
David Bagley, en af HSBC topchefer, bøjede sig i støvet for udvalget. »Trods en stærk indsats og de bedste intentioner fra mange dedikerede medarbejdere har HSBC ikke evnet at leve op til sine egne og kontrolmyndighedernes forventninger,« sagde han.
I rapporten anklages banken for at have bevæget sig hjemmevant i den kriminelle gråzone igennem et helt årti. Anklagerne går på, at banken har været indblandet i lyssky aktiviteter i Mexico, Iran, Saudi-Arabien, Syrien og det notoriske skattely Cayman Islands, hvor banken havde 50.000 kunder med en samlet kassebeholdning på 2.1 milliarder dollar, men ikke en eneste ansat.
»Kulturen i HSBC var gennemgribende forurenet i lang tid,« fastslog senator Carl Levin, formand for Senatets undersøgelsesudvalg.
Anklagerne
De hårdeste anklager går på, at HSBC’s filialer i Mexico i perioden 2007 og 2008 overførte omkring syv milliarder dollar til sine filialer i USA og Cayman Islands – ifølge en ansat stod den britiske bank deved for op mod 60 procent af hvidvaskningen af narkopenge i landet, penge, der med stor sandsynlighed har været med til at finansiere den narkokrig, der har kostet 47.000 mennesker livet siden 2006.
Ifølge rapporten havde både de mexicanske og de amerikanske myndigheder advaret om, at så store beløb udelukkende kunne stamme fra narkorelaterede aktiviteter.
En advarsel som banken sad belejligt overhørig. Blandt de specifikke anklager er, at banken lod mexicanske narkobaroner købe privatfly med penge hvidvasket via bankens konti på Cayman Islands.
En anden anklage går på at at HSBC’s forbindelser til den saudiske Al Rajhi Bank, der ifølge bevismateriale efter terrorangrebet på USA den 11. september 2001 er med til at finansiere terrorisme.
Bagklogskabens lys
Under høringen tirsdag indrømmede David Bagley at banken havde ignoreret den ’forurenede kultur,’ der havde etableret sig.
»Set i bakspejlet tror jeg at vi alle sammen nogle gange tillod os at fokusere på, havde der var inden for loven i stedet for på, hvad der skulle have været den bedste praksis.«
Til det responderende senator Carl Levin skarpt: »Glem bagklogskabens lys. Kan man på nogen made forsvare at I tillod at det skete?«
»Nej, senator,« medgav Bagley og lovede at der nu vil blive rettet op på tingene, at HSBC havde tilegnet sig globale retningslinjer, og fordoblet de penge som banken bruger på kontrol af sine egne aktiviteter, »kriminelle organisationerer opererer globalt og skal man bekæmpe dem og stoppe, at de misbruger det finansielle system. Institutioner, der opererer internationalt vil bliver udset af disse kriminelle, og vores oplevelser i Mexico viser, at man ikke er stærkere end sit svageste led.«
Presset finanssektor
Rapporten kommer på et i forvejen belastet tidspunkt for særligt den britiske finanssektor. I sidste måned blev den britiske storbank Barclays idømt en bøde på over 2,6 milliarder kroner for at manipulere med den såkaldte interbankrente.
Og historien om de kriminelle forbindelser slutter nok ikke med HSBC. Ved høringens afslutning blev det antydet, at der var lignede forhold i andre finansinstitutioner herunder Citigroup, Wachovia og Western Union.

