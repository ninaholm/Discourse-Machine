Opbrud fra Gyldendal
Forfatter og tidligere rektor for Forfatterskolen Hans Otto Jørgensen forlader sit forlag Gyldendal for fremover at udgive sine bøger på det nye forlag, Gladiator, som blandt andre han selv står bag. Han håber at kunne trække gode forfattere med sig og gøre Gladiator til et vigtigt dansk forlag, der især også skal rehabilitere danske kvindelige forfattere fra tiden omkring det moderne gennembrud
Efter 17 bøger på Gyldendal stifter Hans Otto Jørgensen sit eget forlag, Gladiator. ’Det bliver en mærkelig situation at udkomme på sit eget forlag. Men jeg er ked af det, for Simon Pasternak (Hans Otto Jørgensens redaktør på Gyldendal, red.) har gennem årene lavet et fantastisk arbejde med mine bøger,’ siger han.

De to første titler på det nye forlag Gladiator er klassikere. Det drejer sig om genudgivelsen af Henrik Bjelkes spektakulære romanHundrede postkort fra Helvedefra 1980 og Helga Johansens psykologiske romanHinsidesfra 1900.Men ellers vil det nye forlag være et forlag for ny dansk litteratur, der kommer til at »være konkurrenter og supplement« til de andre forlag. Det siger den ene af bagmændene bag det nye forlag, forfatter og tidligere rektor for Forfatterskolen Hans Otto Jørgensen.Han har stillet sig selv i spidsen for den udvikling ved efter 17 bøger på samme forlag at have afviklet sin tilknytning til Gyldendal. Det hænger for ham ikke længere sammen at udgive sine bøge der.– Så du vil fremover udgive bøger på Gladiator?»Ja, det tror jeg. Det kan ikke blive andet, så må jeg se hvordan. Det er en mærkelig situation at udkomme på sit eget forlag, men både Peter Seeberg og Poul Vad gjorde det jo også på Arena-forlaget i sin tid. Men jeg er ked af det, for Simon Pasternak (Hans Otto Jørgensens redaktør på Gyldendal, red.) har gennem årene lavet et fantastisk arbejde med mine bøger.«– Kan du komme med nogle navne på kommende danske forfattere, du trækker med over til dit nye forlag?»Ikke nu. Jeg kan kun sige, at der vil udkomme nogle danske forfattere allerede til efteråret.«– Forfattere, der kommer fra Gyldendal?»Der udkommer ikke andre fra Gyldendal til efteråret.«– Men senere så?»Det kan man ikke vide. Det kommer jo an på, om det er attraktivt at udkomme hos os. Jeg ved ikke, hvad der kommer til at ske. Men jeg er en talentspejder. Ligesom John Steen Olsen har været talentspejder for Ajax, har jeg været det for Gyldendal. Og nu er jeg ikke talentspejder for Gyldendal mere.«Nye forlagsprincipperMere vil Hans Otto Jørgensen ikke afsløre på nuværende tidspunkt, men han nævner, at Jakob Sandvad, der også står bag det nye forlag, netop kommer fra en redaktørstilling på Gyldendal, og at de »ting, der skulle afklares der, er blevet det«. Og at de vil udgive ny dansk litteratur. »Ikke eksklusiveAfter hand-udgivelser, men dansk litteratur i al almindelighed.«På det nye forlag kommer de også til at bryde med traditionelle måder at drive forlag på, og Hans Otto Jørgensen er fortrøstningsfuld.»Det må kunne lade sig gøre at flytte nogle flere penge over til forfatterne. I stedet for at boghandlerne får kæmpeavancer, og at eventuelle overskud går til dyre huslejer og høje direktørlønninger. Jeg forstår ikke rigtig, hvorfor de er der, for med den teknologi, vi har, kan vi sidde i en kolonihave og redigere og producere. Vi skal have et helt andet salgsapparatur end boghandlerne, som jo i forvejen stort set har afskrevet litteraturen.«– Så I tænker ikke boghandlerne som distributionskanal?»Jeg tror, at inden for kort tid bliver boghandlere en sekundær ting i forhold til kvalitetslitteratur.«– Hvor meget skal forfatterne have hos jer, 50 procent?»Ja, efter at have solgt et par tusind eksemplarer, og efter at omkostningerne er dækket, så deromkring. Men vi sidder og regner på det lige nu.«Kvindelig kanon– I skriver i pressemeddelelsen om det nye forlag, at I vil revolutionere den eksisterende kanon: Ud med Henrik Pontoppidan og ind med Helga. Ud med Karen Blixen og ind med Bjelke! Hvad er der galt med Pontoppidan og Blixen?»Der er ikke noget galt med Pontoppidan eller Blixen. Jeg elsker Blixen. Men der er noget galt i, at når man har lavet en kanon, så skubbes en mangfoldighed væk. Det er en farlig tendens, som litteraturhistorien har praktiseret og gentaget igen og igen. Vi vil gerne vise, hvilken mangfoldighed litteraturen i virkeligheden repræsenterer.«Forlaget kommer især til at have fokus på det såkaldte moderne gennembrud, altså perioden fra 1870 og frem til Første Verdenskrig, for på den måde at få rehabiliteret en række frem for alt kvindelige forfattere fra perioden.»Det er blevet mændenes gennembrud. Det er J.P. Jacobsen, Herman Bang, Johannes V. Jensen i en lang smøre, og alle de stærke kvindelige forfattere er fuldstændig væk. Det gælder Olivia Levison, en intelligent kvinde, som man mangler at have med, en tænker, som var i dialog med Strindberg og indirekte med Brandes; en kvinde, som favner, hvad der er på færde i det moderne, og meget bedre end Brandes. Og Ravnhild Ravnkilde mangler, en satiriker som Gustav Wied og Ingeborg Stuckenberg, som man kun ser på som hustru og femme fatale, mens man aldrig har læst hendes eget værk.«– Så hvad er jeres næste udgivelse?»Ingeborg StuckenbergsSamlede Værker.«
