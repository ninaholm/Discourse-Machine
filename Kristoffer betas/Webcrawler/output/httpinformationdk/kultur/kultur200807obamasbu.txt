Obamas budskaber udstilles i Denver



 Amerikanske popkunstnere, grafiske designere og illustratorer er så begejstrede for Barack Obama, at Demokraternes præsidentkandidats politiske budskaber bliver temaet for en kommende kunstudstilling. Den 3.500 kvm store udstilling i to gallerier hedder 'Manifest Hope' og indeholder "alt fra kridttegninger til anerkendte kunstnere som Ross Bleckner og Justin Bua," siger en af de frivillige arrangører, Yosi Sergant. Hovedværkerne er dog de ikoniske valgplakater fra Demokraternes valgmøder, som bliver trykt på T-shirts, hånddukker og klistermærker med slagord som Håb, Forandring, eller Fremskridt. Udstillingen kører i slutningen af august. 

