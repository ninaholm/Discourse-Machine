’Intet af det, som skrives i dag, er sublimt’
Litteraturens forfald er også demokratiets forfald, siger amerikansk litteraturkritiks grand old man og advarer imod overdreven tiltro til ’metodiske’ læsestrategier. For den 85-årige Harold Bloom, der netop er aktuel med en bog om dæmoni og det sublime i amerikansk litteratur, er det vigtigere at blive bevidst om litteraturhistoriens store kanon – og at frisætte individualitet og subjektivitet
Litteratur er vigtig, fordi den i dag er formen og den modus, hvor tænkning og bevidsthed er i konstant i bevægelse, forklarer litteraturkritiker og Yale-professor Harold Bloom.

&raquo;Vi har mødtes før,&laquo; siger Harold Bloom venligt, da hans kone har rakt ham telefonrøret, &raquo;men vi kan ikke tale sammen lige nu. Jeg sover ikke for tiden, og jeg skal have hvilet mig for at kunne koncentrere mig. Prøv igen i morgen&laquo;.Som sagt, så gjort: Næste dag, cirka samme tid, ringer jeg op igen, men nej, siger Blooms kone &ndash; &raquo;det er heller ikke så godt lige nu. Han er ikke rigtig i form, prøv igen i morgen&laquo;.Historien gentager sig. Og gentager sig igen. Jeg ser de lyse nætter passere mig forbi, mens jeg sidder inden døre kl 21, nervøs og forberedt. Jeg begynde at overveje, om disse afvisninger kan være den aldrende litteraturprofessors kneb til at sende mig tilbage i bøgernes verden frem for at gå ud i livet. Det ville være lettere at satse på et interview med hans kone, som jeg hurtigt kommer på fornavn med.Men så er han der pludselig. Klar til samtale, og &ndash; må jeg indskyde &ndash; med den noget usædvanlige åbningsreplik:&raquo;I remember you as a beautiful lady child&laquo;.Et testamenteDet er fire år siden, jeg sidst interviewede Harold Bloom. Dengang havde han efter længere tids alvorlig sygdom udgivetThe Anatomy of Influence, som han selv kaldte for &raquo;sin svanesang&laquo;. Det er et mirakel, jeg stadig er her, sagde han dengang. Den 11. juli fylder han 85 år, og han underviser stadig på Yale, hvilket han har gjort i over 60 år. For nylig udgav han sin bog nummer 45.&raquo;Eller sådan noget. Jeg har ikke rigtig tal på det længere&laquo;.Dette års bog bærer titlenThe Daemon Knows.Literary Greatness and the American Sublime. Titlen kunne antyde, at Bloom &ndash; tyve år efterThe Western Canon&ndash; nu vil lancere sin amerikanske kanon, men det er slet ikke hans ærinde, insisterer han selv.&ndash; Hvordan vil du beskrive din sidste bog?&raquo;Skal jeg være ærlig, så er den mit forsøg på at efterlade mig et mesterværk. Et testamente. En bog, der ... &laquo;Han afbryder sig selv.&raquo;Nogle vil sikkert finde mig pralende og forfængelig her, men jeg tænker på min bog som et værk fuld af litterære kvaliteter. En bog, som selv har sublime og transcendentale aspekter, kognitiv kraft og æstetisk skønhed &hellip; og visdom! Håber jeg. Sådan som alle tolv forfattere, jeg skriver om, har det&laquo;.Mens selve kernen i Blooms forfatterskab er den såkaldte litterære indflydelsesteori, handler det i årets udgivelse overraskende lidt om traditionens magt til at påvirke en forfatter. Langt mere handler det om, hvad en forfatter kan nære ved sin egen barm. Eller rettere: er i stand til at åbne op for og slippe løs. Fælles for de forfattere, Bloom skriver om &ndash; som Hart Crane, Walt Whitman, Emily Dickinson, RW Emerson &ndash; er, hvad han kalder en særlig modtagelighed for det dæmoniske.Daimoner det græske ord for gud, og bruges i reglen om væsener, der hverken er helt gud eller helt menneske &ndash; men en mellemform. Ordet anvendes også mere generelt. Når Sokrates for eksempel taler om det dæmoniske, forestiller han sig en indre stemme, der griber ind i ens liv i et afgørende øjeblik. Hvordan kobler Bloom så det dæmoniske med det sublime?&raquo;Det sublime i litteraturen er oprindeligt det ophøjede, det fremragende eller det storslåede, og benævner en erfaring, som også læseren kan tage del i og overvældes af. Longinos bruger ordet hypsos, der betyder netop &rsquo;højde&rsquo; eller &rsquo;højdepunkt&rsquo;. Den amerikanske tradition for det sublime adskiller sig imidlertid fra den europæiske&laquo;.&ndash;Hvordan det?&raquo;Med Emerson, der indleder traditionen i USA, bliver det sublime endnu mere dæmonisk, endnu mere selvudslettende. Det, som har interesseret mig i denne omgang, er de digtere, som overskrider det menneskelige i, hvad de skriver, men gør det inden for en humanistisk ramme&laquo;.Den usynlige tråd&raquo;Der findes i amerikansk litteraturhistorie en lang tradition for at se sammenhænge mellem unikke religiøse visioner og almindelig perception eller sansning. Man ser det på Walt Whitman i den måde, verden vækkes til live på for hans vandringsmand. Man ser det hos Emily Dickinsons særlige måde glimtvis at opleve sine omgivelser på. Og man ser det, hvis jeg skal nævne en forfatter fra vores egen samtid, hos Mari Lynne Robinson, i hendes måder at skrive en personlighed frem på. Hvad de alle fortæller, er dette: Verden er meningsfuld, fordi den er meningsfuld for lige akkurat dig.&laquo;&raquo;Kald det individualisme, kald det skepsis, kald det relativisme. Uanset hvad det dybest set betyder, er det for mig at se R.W. Emerson, som giver den mest åbnende forklaring. &rsquo;Alle er vi naturligt troend&rsquo;, skriver han et sted iRepresentative Men: &rsquo;Alle er vi overbeviste om, at der går en tråd igennem alting: At verdener er trukket på denne tråd som perler, og at mennesker og begivenheder og liv kun kommer til syne for os takket være denne tråd&rsquo;. For mig at se siger Emerson her noget væsentligt om at være menneske og lede efter sammenhænge. Hvordan kan vi overleve uden? Har vi ikke alle en naturlig tilbøjelighed til at skabe forbindelser mellem livsverdenens forskellige dele, til at rekonfigurere vores spredte erindringer til en livshistorie, ja, til at ræsonnere for at forklare alt? Selv det meningsløse vil vi jo forklare: Der må jo være en grund til, at jeg er her, på Jorden, i lige disse årtier, og så: ikke er her længere. Er det ikke det, troen gør? Giver os en grund?&laquo;&raquo;Men Emerson fortæller os også noget andet. Nemlig at sammenhængen, den usynlige tråd, er os selv &ndash; den person, hver og en af os er: subjektiviteten. Dette betyder ikke, at der ikke findes nogen ydre verden, en realitet at beskæftige sig med, men at det er mig, der skaber de sammenhænge, hvori verden træder frem for mig: at verden så at sige bliver til i min tro, mit håb, min tillid til det, jeg erfarer. Og at en sådan verden også kan falde fra hinanden i min smerte, min længsel, min utryghed&laquo;.&raquo;Jeg begyndte at læse Emersons dagbøger i 1965, da jeg havde en slags midtlivskrise, og jeg læser dem fortsat, når jeg ikke kan sove&laquo;.&ndash; Hvad er det særlige ved dem?&raquo;De viser på deres helt egen måde, hvor stor og åben hans tænkning er, hvor meget den rummer&laquo;.Kabbalah-traditionEfter sigende lærte Bloom at tale jiddisch, før han lærte engelsk (engelsk skal han igen have lært sig ved at læse den engelske romantiker William Blake), og han har igennem hele sit forfatterskab ladet sig inspirere af gnosticisme og den jødiske Kabbala-tradition, men som jeg læser ham, er han i første række en sekulær tænker, selv om han bruger et religiøst ordforråd og en religiøs ramme til at belyse fænomener, der ikke er specielt religiøse for ham. Som en læsestrategi. Dette er navnlig tydeligt i indflydelsesteorien, hvor han iKabbalah and Criticismfor eksempel bruger skabelsesberetningen til ganske enkelt at sige noget om, hvordan litteraturkritikken burde tage form.Da jeg spørger til hans værks religiøse klangbund, svarer han:&raquo;Det, jeg nu arbejder med om dagen &ndash; og som jeg tror, jeg har arbejdet med hele livet, også iThe Daemon Knows&ndash; er at finde en måde, hvorpå jeg kan skrive om teurgiens ældgamle praksis &hellip; du kender sikker ordet, ikke? Skriv det ned: t-e-u-r-g-i.&laquo;Han udtaler ordet bogstav for bogstav.&raquo;Ved du, hvad det er?&laquo;&ndash; Jeg kan regne ud, at det må have noget at gøre med at genoplive en gud.&raquo;Ja, det er en praksis, der kredser om at styrke &ndash; eller genoplive, som du siger &ndash; en svækket, døende eller helt død gud. Jeg har i hele mit liv været jødisk gnostiker eller en gnostisk jøde, og jeg tror på de store kabbalister og valentinianske gnostikere, der holdt til i Alexandria i 100-tallet&laquo;.Bloom taler så kompakt, som han skriver. De valentinianske gnostikere, kan man læse sig til, var dem, der forenedes under den kristne teolog Valentinus&rsquo; lære. Denne doktrin var i lang tid alene kendt af eftertiden gennem fragmenter, men da de såkaldte Nag Hammadi-teksterne &ndash; en samling kildeskrifter &ndash; blev fundet i Egypten i 1945, fik man bl.a. adgang tilSandhedens evangelium, som Valentinus selv skal have skrevet. I bog efter bog vender Bloom tilbage til dette tankegods.&raquo;Alexandrias gnostikere talte om Jesus &ndash; og det gør jeg ikke, men jeg tror, at for hver og en af os er det sådan, at vi genopstår &ndash; og først da dør vi. Og jeg tror, at det, som genopstår, er den indre Gud i os selv, som vi søger at komme i kontakt med gennem andre former for liv. I bogen, jeg skriver på nu, og mere indirekte iThe Daemon Knowshenvender jeg mig til læseren og siger: &rsquo;Du har en Gud i dig, men det er op til dig at få Ham eller Den eller Hun &ndash; ja, Hun, vil jeg sige, for denne Gud er som en muse &ndash; til at tale. Du må selv hjælpe med til at genoplive, selv give større plads til denne Gud, denne gnist, dette pust, som ligger dybt begravet i dit eget indre &ndash; i selve kernen af dit jeg. Og dette gøres bedst gennem dyb læsning, gennem dybe forståelser af det allerbedste, som er sagt og skrevet igennem århundreder&laquo;.Han taler langsomt, indlevende, næsten messende. Så henfalder han i tavshed for en stund, før han brat siger.&raquo;Stærke sager, jeg fik sagt her&laquo;.&ndash; Var det sådan Hart Cranes digte åbnede sig for dig?Jeg spørger, fordi Bloom igennem hele bogen fremhæver Crane som sin store favorit.&raquo;I den bog jeg skriver på nu, tager jeg udgangspunkt i Crane, som jeg afsluttede dette års bogudgivelse med:&raquo;One Song, one Bridge of Fire!&laquo;.Han citerer fra &raquo;Atlantis&laquo;, et af de mest gådefulde digte i samlingenThe Bridge.&raquo;Det, Crane siger til læseren, er: Lyt til den stemme, du hørte, før verden blev til. Dette minder naturligvis meget om William Butler Yeats, der skriver i et digt: &rsquo;I am looking for the face I had/Before the world was made&rsquo;.&laquo;Ingen metodeUndervejs i samtalen kommer jeg til at tænke på den engelske 1800-talskritiker kritiker Walter Pater, som Bloom selv ved flere lejligheder har fremhævet som et ideal. De mest overbevisende forfattere, skriver Pater i et essay, gør det vanskeligt for læseren præcis at afgøre, hvad der skal tælle som fakta, og hvad Pater med en smuk formulering kalder forsoul facts&ndash; sjælelige fakta, dvs. fakta som har taget farve af den enkelte forfatters indre. Det handler om de steder i en tekst, hvor det, vi kalder virkelighed, næsten umærkeligt omdannes til forfatterens oplevelse af den. Om der, hvor ræsonnementer ikke længere fremstår som argumenter, men som en bøn til læseren om at tænke med forfatteren.&ndash; Du skriver et sted i &rsquo;The Daemon knows&rsquo;, at der i kritikken og litteraturvidenskaben ikke findes nogen metode &ndash; eller læsemåde &ndash; andet end en selv. Kan du uddybe, hvad du mener med det?&raquo;Da jeg var yngre, talte mange om metode &ndash; især alle dem, der tilhørte min gode ven, Paul De Mans skole. Jeg sørger stadig over, at han ikke er mere&laquo;.De to, fortæller Bloom, lå i stadig strid om akademiske spørgsmål og blev bestemt ikke enige i synet på dekonstruktionens frontfigur, Jacques Derrida, som Bloom aldrig har forstået sig på. Bloom tog det uhyre tungt, da det kom frem, at De Man i sine ungdomsår i Belgien, hvor han voksede op, skrev artikler til den nazivenlige avis,Le Soir.Jeg plejede at sige&laquo;, fortsætter Bloom, &raquo;især til Paul, fordi det var ham jeg satte pris på og respekterede: &rsquo;Paul! Det du gør, er at klone. Dine studerende bliver bare til en version af dig selv. Du tror, du er besiddelse af sandheden&rsquo;, sagde jeg, &rsquo;og at sandheden vokser ud af metoden&rsquo;. Til det vil jeg nu sige, hvad jeg også sagde dengang: Der findes ingen metode! Vi er selv alt, hvad vi har. Så længe selvet er tilstrækkeligt kultiveret og har indoptaget hele traditionen, den vitale lærdom, den høje himmel, der hvælver sig over kanón, er selvet det, som altid åbner litteraturen for os. Ja, jeg vil gå endnu videre: De, der går ind for en metode, taler i grunden kun på deres helt egne vegne. Når man accepterer andres metoder og gør dem til sine egne, risikerer man at sætte sin afhængighed over styr. Det eneste, jeg ønsker for mine studerende, er, at de skal være sig selv. Ikke nogen anden og ikke mig&laquo;.Harry Potter-kritikNu hører det med til historien, at Bloom &ndash; for den større offentlighed &ndash; jo i nok så høj grad er kendt for at ville mene noget på netop vegne af andre. Da han for en del år siden anmeldte første bind af J.K. RowlingsHarry Pottergjorde han det under overskriftenKan 30 millioner læsere tage fejl? Ja, de kan. Bloom skal også have hånet den feministiske litteraturforsker Camille Paglia, som han specialevejleder for, for at plagiere Susan Sontag. Og så har jeg endnu ikke nævnt &rsquo;den hævngerrige skole&rsquo;, som er det prædikat, Bloom ikke tøver med at anvende om de såkaldte kulturstudiers indtog i litteraturvidenskaben. Hermed refererer han til forskydningen imod politiske, sociale og historiske læsninger på bekostning af analyser af litteraturens formelle, sproglige og æstetiske kvaliteter. Dog citerer Bloom også med forkærlighed sin gamle lærer William K. Wimsatt, Jr., som om sin elev skal have sagt, at han ikke så meget var kanon, men snarere som skibskanon: &raquo;Han skyder med voldsom kraft, men misser altid det kognitive mål&laquo;.At spørge Bloom, hvad vi skal med en litterær kanón, kan kun kan afkaste et allerede kendt svar, så jeg spørger i stedet, om han har favoritter i amerikansk samtidslitteratur:&raquo;Du mener levende forfattere?&laquo;Han synes overrasket.&ndash; Ja.Derefter følger en kort pause.&raquo;John Ashbury, en god ven og en vidunderlig digter. Jeg er ikke sikker på, om jeg kan placere nogen anden person på det samme niveau. Flere af de virkeligt store i mit liv er jo døde nu, som for eksempel Elizabeth Bishop og Robert Penn Warren. Men ok, lad mig tænke ... Richard Wilbur er i live, og han er god.Ny pause.&raquo;Hm, men af højeste kvalitet? Nej, det ved jeg ikke&laquo;.Han sender spørgsmålet videre til sin kone, som pusler med et eller andet i baggrunden: Den bedste moderne romanforfatter? Philip Roth, lyder svaret med det samme.&raquo;Philip Roth? Jo, Roth vil sandsynligvis overleve med to bøger,Amerikansk pastoraleogSabbaths teater. Men han er klogelig holdt op med at skrive. Cormac McCarthy vil sandsynligvis også overleve, men kun med én bog,Blodmeridianen. Det, han skriver i dag, er ikke særlig vidunderligt. Don DeLillo, en god ven, har skrevet en glimrende bog,Underverden, selv om den er for lang. Ja &ndash; og sidst, men ikke mindst har vi den bedste af alle disse, Thomas Pynchon, som vil blive stående med den tidlige og fabelagtige romanKatalognummer 49 udbydes, nogle episoder afGravity&rsquo;s Rainbowog mesterværketMason og Dixon. Alt hvad han skriver nu, og han seneste offentliggjorte bøger, er bras. Forfattere som Jonathan Franzen og David Foster Wallace får megen ros i dag &ndash; for mig er de ulæselige. De endnu yngre forfattere har jeg ikke haft tid til at skaffe mig overblik over. Og siden Tennesee Williams&rsquo; død er der inden for dramatikken ikke skrevet spor af den højeste kvalitet&laquo;.Dommen er altså klar:&raquo;Intet af det, som skrives i dag, er sublimt&laquo;.Et bedrøveligt landMeget af det, Bloom siger under vores samtale, er farvet af en vis melankoli. Han fortæller om venner, der dør eller mister ægtefæller og bliver alene. Jeg håber, vi mødes igen engang, fortæller han mig, før det er for sent. Vi har talt i et stykke tid. Han begynder at blive træt, og antyder, at nu må interviewet snart have ende.&ndash; Hvorfor læse? Hvad gør litteratur så vigtig?&raquo;Uden litteratur dør tænkningen. Bare se på USA, dette elendige land. Vi kalder os selv et demokrati, men det er vi ikke. USA er for det første et plutokrati, for det andet et oligarki og for det tredje &ndash; og det er forfærdeligt &ndash; noget, der begynder at ligne et teokrati. Og hvorfor er det blevet sådan? Det er, fordi de, som bor her, har glemt, hvordan man læser. Hvis man ikke kan læse dybt og godt, kan man heller ikke tænke. Og kan man ikke tænke, er demokratiet ikke længere muligt.&laquo;Han ånder tungt, hoster lidt og fortsætter:&raquo;Litteratur er vigtig, fordi den i dag er formen og den modus, hvor tænkning og bevidsthed er i konstant i bevægelse, og dette i langt højere grad end i filosofi eller teologi eller den freudianske psykoanalyse eller nogen anden tilstødende disciplin og sådan har det været i lidt over to århundreder &ndash; i al fald siden den europæiske højromantik. Litteratur er den sande disciplin og den menneskelige kerne, i den forstand, at ... den altid fører os tilbage til Homer, tilbage til Dante, tilbage til Shakespeare. Og det, kære du, er den vej, vi må gå.&laquo;&copy; Klassekampen og Information&nbsp;Oversat af Niels Ivar Larsen
