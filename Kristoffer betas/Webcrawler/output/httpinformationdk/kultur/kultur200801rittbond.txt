Ritt og Bondam får medhold



 Københavns overborgmester Ritt Bjerregaard (S) og byens teknik- og miljøborgmester Klaus Bondam (R) tilsidesatte ikke reglerne, da de på vegne af kommunen takkede nej til en bro over havneløbet, uden at byens politikere var blevet hørt. Det konkluderer Statsforvaltningen i sagen om broen til Operaen i København, der var en gave fra fonden Realdania. Ifølge Statsforvaltningen var der nemlig strengt taget ikke tale om et afslag fra borgmestrenes side. Det begrundes blandt andet med, at fonden efterfølgende fremsatte et endeligt tilbud. 
ritzau

