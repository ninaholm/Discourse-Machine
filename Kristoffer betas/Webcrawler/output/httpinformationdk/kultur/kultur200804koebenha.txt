København klar til at lukke kirker



 Københavnerne får snart vished for, om deres lokale kirke skal omdannes til kultur- eller idrætscenter. Lige nu grubler medlemmerne i Københavns Stiftsråd over et forslag om at lukke 10 navngivne bykirker i blandt andet brokvartererne, og deres anbefaling ventes klar i begyndelsen af maj. Kirkelukningerne sker som led i et strukturforslag, der også vil slå et større antal sogne sammen. Når stiftsrådet afgiver sin endelige anbefaling, skal den ud til menighedsrådene. Derefter skal en åben international arkitektkonkurrence give ideer til, hvordan de smukke bygninger på en ny måde kan fungere som aktivitetscentrum i nærmiljøet. 
ritzau

