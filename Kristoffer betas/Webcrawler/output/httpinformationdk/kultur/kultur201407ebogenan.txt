E-bogen og andre teknologiske trusler
Engang var det paperbacken og trykpressen, der truede bogen. I dag er det e-bogen. Det er aura og autoritet, der er på spil for litteraturen, når den skal genopfinde sig selv i et nyt medie. Men måske findes eksklusivitet også på nettet?


Et kort øjeblik var der hul igennem til krystalkuglen. Så tog Amazon igen den side ned, hvoraf det fremgik, at de barsler med et streamingprojekt med titlen Kindle Unlimited. I dansk sammenhæng er vi allerede blevet præsenteret for streamingtjenesten Mofibo, og i udlandet høster lignende e-bog-streamingtjenester som Oyster og Scribr for tiden stor succes.Men som altid, når det gælder den amerikanske mastodont, er der tale om helt andre dimensioner. Kindle Unlimited forventes at levere fri adgang til minimum 600.000 bøger for den nette sum af ca. 9,99 dollar om måneden, og da alt tyder på, at det kun er et spørgsmål om tid, før Amazon bevæger sig ind på det danske marked, er streamingtjenestens epoke måske for alvor kommet til bøgernes verden. Dermed bliver det stadigt sværere som forbruger at ignorere en digital produktverden, der på sigt kan underbyde de fysiske produkter markant.Men er det et tab for litteraturen som sådan? Får den amerikanske bestsellerforfatter Jonathan Franzen ret i, at bogens magi ikke kan overføres til e-bogen, eller betyder det et farvel til en vigtig eksklusivitet, der knytter sig til det enkelte fysiske værk og den autoritet, som bogen traditionelt har været forbundet med?ForfaldsfortællingenMan kan ikke ignorere den fetichværdi, der knytter sig til litteraturen, og på den måde får den til at minde mere om billedkunsten end om musikken og filmen, som den ofte sammenlignes med, mener Henrik Kaare Nielsen, professor ved Institut for Æstetik og Kultur på Aarhus Universitet.&raquo;Der knytter sig stadigvæk en kolossal kulturel og social prestige til billedkunst og til det originale, fysiske værk. Den type fetichisme er også til stede inden for litteraturen, f.eks. i form af bibliofil sværmen for førsteudgaver.&laquo;Når litteraturen hakker og hoster sig hen imod en ny digital dagsorden, skyldes det ifølge Henrik Kaare Nielsen netop, at litteraturen er et relativt smalt medie, og at det er et relativt smalt segment af befolkningen, der forholder sig til den.&raquo;Langt større dele af befolkningen har kontakt med film og populærmusik, og disse har hyppigere gennemgået mediale fornyelser. Derfor er det også nemmere at introducere streamingtjenesterne på disse områder end på litteraturens, fordi den minder mere om den klassiske kunst.&laquo;Den klassiske kunst er den kunst fra oldtidens Grækenland, man i 1800-tallet helst skulle rejse ud for at se i den sol, den var frembragt under. Hvis man vel at mærke ville være et dannet menneske. Her fik man den unikke, autentiske og kontemplative kunstoplevelse, der kontrasteres af den flygtige, adspredte og kopiorienterede kunstoplevelse, som er central i forfaldsfortællingen om moderne medie- og kunstforbrug.Det var den tyske kulturteoretiker Walter Benjamin, der diagnosticerede det prestigetab, kunsten oplever i det moderne samfund, hvor alt kan masseproduceres. Ifølge ham var det ikke muligt at opnå den samme ophøjede, klassiske dannelse i mødet med et masseproduceret kunstværk, som man kunne få i mødet med det unikke, originale kunstværk.Men ifølge Henrik Kaare Nielsen er der et skævt ræsonnement gemt i den forestilling om aura- og prestigetab, som har overlevet helt til i dag.&raquo;Det er vanskeligt at opretholde en idé om, at masseproduktionen pr. definition giver en kvalitativt ringere oplevelse af kunsten. Hvad skulle det gøre ved værkerne, at de bliver tilgængeliggjort? Deres æstetiske erfaringsværdi bliver ikke nødvendigvis dårligere. At læse et litterært værk på en iPad giver f.eks. ikke en ringere læseoplevelse, end en bog gør.&laquo;Truslen fra paperbackenFaktisk er boghistorien generelt et udtryk for menneskets frygt for at stå på tærsklen til de sidste tider. I dag er det e-bøger og streamingtjenester, der truer. For 80 år siden var det et format, vi i dag tager fuldstændig for givet, der var den store trussel.I 1932 besøgte forlæggeren Allan Lane sin krimiforfatter Agatha Christie uden for London. Efter middagen, og inden toget gik tilbage til London, indså han, at han havde glemt at tage bøger med og begyndte ihærdigt at lede efter læsestof til hjemturen. Butikkerne kunne dog kun tilbyde ham populærmagasiner og genoptryk af trivialvictoriansk litteratur. Kvalitetslitteraturen var stadig for de få, mente man dengang. Almuen var hverken interesseret eller uddannet nok til at læse ordentlig litteratur, men det satte Lane sig for at lave om på.Han mente, at det måtte være et spørgsmål om noget så simpelt som tilgængelighed og pris. I 1935 introducerede han de første 10 bøger i Penguins paperbackserie, der blev trykt på billigt papir og kunne erhverves for kun seks pence. Et år senere var der solgt en million paperbacks, og i dag sælger Penguin Random House i omegnen af 600 millioner paperbacks på verdensplan om året. Paperbacken er sågar Jonathan Franzens yndlingsmedie. Som han udtalte i 2012: &raquo;Den teknologi, jeg kan lide, er den amerikanske paperbackudgave afFrihed(Franzens seneste roman,red.). Jeg kan spilde vand på den og stadig læse den. Det er en rimelig god teknologi. Og så vil den endda virke 10 år fra nu. Det er ikke overraskende, at forretningsfolk hader den. Det er en dårlig forretningsmodel.&laquo;Dengang i 1930&rsquo;erne var alle dog ikke lige begejstrede for udviklingen. Kritiske røster begræd de teknologiske begrænsninger for typografiske udtryksformer, som paperbacken betød.&raquo;Paperbacken var sin tids trussel mod bogens ve og vel. Den indstiftede en materialitetsform, der begrænsede det grafiske udtryk, men til gengæld gav den nogle andre muligheder. I dag er den jo bare et vilkår blandt alle andre for litteraturen. Den har hverken vist sig at udslette eller true litteraturen,&laquo; siger Toke Riis Ebbesen, der er adjunkt ved Institut for Design og Kommunikation på Syddansk Universitet.TrykpressenTruslen mod litteraturens eksklusivitet og autoritet kan endda spores længere tilbage. Under industrialiseringen i 1800-tallet var det massetrykkeriet, der truede det etablerede boghåndværk. F.eks. lavede en af foregangsmændene for Arts and crafts-bevægelsen, William Morris, sit eget trykkeri som en reaktion mod &raquo;forarmelsen af bogen&laquo;. Længere tilbage i historien var det den katolske kirkes autoritative udlægning af bibelen, der kom under pres, da Gutenberg i midten af 1400-tallet opfandt trykpressen. Den gav nemlig mulighed for, at Martin Luther kunne sprede sine kætterske skrifter til den katolske kirkes store fortvivlelse.Det autoritetstab, bogen og det skrevne ord oplever, skyldes dog ikke så meget den teknologiske udvikling som den generelle senmodernitet, vi lever i, mener Toke Riis Ebbesen. &raquo;Litteraturen taber autoritet, men det skyldes ikke digitaliseringen, men snarere samfundets generelle udspaltning i subsystemer, der ikke forstår hinanden. Hvis man ser på ungdommens medieforbrug, er litteraturen en marginaliseret størrelse, og på den måde bliver eksklusiviteten mindre, men den findes stadig,&laquo; siger han.MulighederFor litteraturen mister ikke nødvendigvis sin eksklusivitet, hvis man spørger Toke Riis Ebbesen.&raquo;Den del af litteraturen, der har haft en særlig aura knyttet til sig, flyttes også over på internettet. Rigtig mange af de prisnominerede og omtalte smalle værker er faktisk internetværker. Ikke e-bøger i den forstand, Mofibo og Saxo udgiver e-bøger, men pdf&rsquo;er, blogs og andre internetformer.&laquo;Ifølge ham giver e-bogen og udgivelser på internettet faktisk flere muligheder for at skabe og udtrykke eksklusivitet.&raquo;Bogen som form er en rigtig gammel kulturel form med en bestemt materialitet, som har været en nyttig konvention for, hvordan vi udtrykker os litterært. Et indhæftet ark af papir, som har været samlet i en bestemt rækkefølge. Men hvis man arbejder med, hvordan man udtrykker sig, er det i virkeligheden vældigt begrænsende. På internettet er der flere muligheder for at skabe eksklusive særlommer, som er uforståelige for den almindelige læser.&laquo;Litteraturens eksklusivitet har på den måde fine vilkår, mener han.&raquo;Den udforsker bare nogle andre udtryksformer og har fået foræret nogle nye muligheder i, at der findes en anden form for materialitet, som er forskellig fra den klassiske bog.&laquo;De nye teknologier åbner altså op for nye eksklusive formater. Men først og fremmest indeholder de muligheden for at åbne for nye modtagere. Der sker nemlig uundgåeligt en form for afelitisering af kunsten i og med, at den bliver nemmere og billigere tilgængelig, mener Henrik Kaare Nielsen.&raquo;Det, der er interessant, er, om de nye medier også samler nye læsere op, eller om det bare er de samme læsere, der skifter medieplatform. Hvis der kommer nye læsere til litteraturen, fordi den skifter platform, er det en klar demokratiseringsproces.&laquo;Men også demokratiseringen og tilgængeligheden af kunsten har sine naturlige barrierer. Ifølge Toke Riis Ebbesen skal litteraturens store udfordring findes et helt andet sted end i den digitale udvikling.&raquo;Problemet er ikke, at e-bogen forarmer litteraturen, men at vi er så småt et sprogområde. E-bogen gør rigtig meget godt for de forfattere, der ellers ikke ville kunne deres finde læsere. En forfatter i Melbourne kan f.eks. finde læserskarer over hele verden nu, men det er ikke muligt for danske forfattere, fordi det kun er os, der læser og skriver dansk.&laquo;
