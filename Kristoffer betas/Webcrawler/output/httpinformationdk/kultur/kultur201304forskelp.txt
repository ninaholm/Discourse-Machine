Der er forskel på at mene noget og vide noget
I en ny bog fremhæver ni meningsdannere deres bud på en moderne folkeoplysning: Den skal turde diskutere elitens magt, og den skal understrege forskellen på at ’mene’ og at ’vide’, siger – paradoksalt nok – meningsdannerne
&raquo;Vi står over for nye udfordringer som samfund og som borgere. Udfordringer præget af globalisering, samarbejdet med EU, klimaforandringer. Men vi har vænnet os til i alle mulige forskellige kredse at diskutere de ting, der optager os som borgere såvel som mennesker i forhold til de udfordringer, samfundet står over for,&laquo; siger kulturminister Marianne Jelved (R). Foto: Scanpix

Den myndige borger bliver til gennem viden og indsigt fra god litteratur. En elite, der virkelig ved noget om litteratur, må hjælpe borgeren til at finde noget at læse, som hun rent faktisk blive klogere af. For der er forskel på at vide noget og mene noget, og samfundet skal blive bedre til at belønne viden &ndash; og måske skrue ned for belønningen, når det gælder holdning.Det er nogle af de budskaber, der udtrykkes i en ny debatbog,Myndige borgere og forpligtende fællesskaber. Selv om bogen i sin udførsel måske umiddelbart sender associationerne mod en samfundsfagbog fra 1990&rsquo;erne, indeholder den en fremadrettet kritik af den folkeoplysning, vi kender i dag.Kredsen af ni debattører, der tæller en politolog, en forfatter, en chefredaktør, et folketingsmedlem, en regionsrådsformand, en minister, to professorer og en højskoleforstander, blev samlet i begyndelsen af 2012 på Marianne Jelveds initiativ (inden hun blev kulturminister) og Dansk Folkeoplysnings Samråd.Siden har de flere gange mødtes og diskuteret folkeoplysning, og resultatet er 14 personlige debatindlæg samt otte &rsquo;visioner om folkeoplysningen som folkelig bevægelse&rsquo;, som de alle har skrevet under på.&raquo;Folkeoplysning er en god tradition og en vigtig del af det danske demokratis opbygning,&laquo; siger en af de ni debattører, Troels Mylenberg, som til daglig er chefredaktør på Fyns Amts Avis. &raquo;Men folkeoplysningen skal tro lidt mere på sig selv. Og den skal tro på, at det ikke bare handler om at give sin mening til kende. Mange steder i samfundet står vi og klapper, hver gang nogen bare siger noget, fordi det er godt bare at sige noget &ndash; at have en mening. Vi må genfinde respekten for og anerkendelsen af at vide noget i stedet for bare at mene noget. Dér skal folkeoplysningen gå ind og sige, at viden og visdom er vigtigere end blot det at turde sige sin mening,&laquo; siger han.Det lige gyldige er ligegyldigtI Kulturministeriet afholdes i dag en konference med det overordnede formål at bidrage med input til en national vision for folkeoplysningen. Den skal beskrive, hvilken rolle folkeoplysningen skal spille i fremtidens samfund, og det er hensigten at skabe et fælles dokument for alle aktører.Ifølge kulturminister Marianne Jelved (R) skal konferencen være en tilbagevendende begivenhed. En årlig folkeoplysningsdag. Hun ømmer sig over formuleringen &raquo;den folkeoplysning, samfundet savner&laquo;, siger hun, da Information ringer til hende &ndash; for folkeoplysningen har længe været central for samfundet:&raquo;Vi står over for nye udfordringer som samfund og som borgere. Udfordringer præget af globalisering, samarbejdet med EU, klimaforandringer. Men vi har vænnet os til i alle mulige forskellige kredse at diskutere de ting, der optager os som borgere såvel som mennesker i forhold til de udfordringer, samfundet står over for,&laquo; siger hun og mener, at folkeoplysningen således har været utrolig vigtig for udviklingen af demokratiet i Danmark.Og bundlinjen er, at folkeoplysning er vigtigt. Det er de ni debattører enige om. Forfatter og satiriker Lene Andersen mener, at den for at sikre kvalitet må insistere på behovet for en elite.&raquo;I Danmark har vi været enormt dårlige til at stå ved, at der findes en elite &ndash; og at der er behov for en elite,&laquo; siger hun.Det er først og fremmest vigtigt at opretholde et højt niveau i kvaliteten på universiteterne, siger hun og bemærker, at det gamle mediebillede, hvor redaktører sørgede for, at der &raquo;havnede noget kvalitet der, hvor almuen kunne læse sine aviser&laquo;, i dag er væk.&raquo;Og det vil sige, at kvalitetssansen hos os alle er nødt til at blive hævet. Når der på nettet er så meget hø, må den enkelte borger i langt højere grad hæve bunden,&laquo; siger hun.Troels Mylenberg er enig i, at der er behov for at understrege, at noget er klogere, og noget er vigtigere end andet: &raquo;Jeg er selv en del af et mediebillede, som ophøjer enhver mening til at være gyldig, så længe den er skarp og sjov og one-liner-agtig. Men det har en degenererende effekt, hvis ikke vi fortæller kommende generationer, at noget er vigtigere end noget andet,&laquo; siger han.Fordi chefredaktørens børn er dygtige til at få alting til at handle om samfundsforhold, kan de slippe af sted med at lave skoleopgaver om Premier League (første række i den engelske fodboldliga,red.), hvis de vil, forklarer han.&raquo;Og det er på mange måder ganske fint, hvis det kan bruges som motor til at tilegne sig en anden, reel viden. Men det er vigtigt, at vi har nogen, der kan stille sig op som autoriteter og redigere lidt i alt lortet. For der er så mange tilgængelige oplysninger, at hvis det hele bliver gjort lige gyldigt, så er der ikke langt til, at det også er ligegyldigt,&laquo; siger han,Lene Andersen tilføjer, at der er forskel på juks og kvalitet &ndash; og på viden og formodninger, og at litteraturen kan vise vej:&raquo;Når man har et fundament at trække på, som er bredt og dybt &ndash; når man har læst noget skønlitteratur &ndash; har man et andet udgangspunkt,&laquo; siger hun og forklarer, at når man læser, identificerer man sig med hovedpersonerne. Figurerne oplever noget, man aldrig selv ville opleve i løbet af sit liv, og det gør, at man kan identificere sig med mennesker, der er i andre livssituationer. Det udvider ens horisont, mener hun.&raquo;Jeg kan &ndash; som den akademiker, jeg er &ndash; identificere mig med Tove Ditlevsens arbejderbaggrund. Og dét, at man kan forstå andres livssituation, gør, at man kan tale bedre med dem. Jeg mener: Jeg kan bedre forstå en indvandrer i Danmark, når jeg har læst Vilhelm MobergsUdvandrerne, end hvis jeg ikke havde læst den. Det er en del af dannelsen.&laquo;Gammeldags aktivistiskEn fjerde af de ni bidragsydere, professor og institutleder ved Institut for Statskundskab på Københavns Universitet Lars Bo Kaspersen, er bekymret for demokratiets udvikling i Danmark. Folkeoplysningen i bred forstand er &ndash; hævder han &ndash; en af demokratiets forudsætninger, fordi kommunikation og aktiv deltagelse i hans øjne er noget af det vigtigste i demokratiet.&raquo;Jeg er betænkelig omkring den aktive deltagelse i udviklingen og fastholdelsen af demokratiets institutioner &ndash; og frem for alt den måde, kommunikationen foregår vertikalt mellem den politisk økonomiske elite og befolkningen. Den kommunikation er af flere grunde svækket, og lige præcis derfor mener jeg, at folkeoplysningen i bred forstand skal spille en større rolle,&laquo; siger han.Den kommunikation, der foregår gennem det organiserede Danmark, er de seneste 20 år blevet reduceret og erstattet med lobbyisme, mener han. Samtidig mister kommunerne i det danske forvaltningssystem magt i forhold til staten, og i statsapparaterne mister ministerierne magt i forhold til stats- og finansministeriet. Således centraliseres magten i toppen, og kommunikationen med borgerne forringes, er hans pointe. For at revitalisere vores demokratitraditioner argumenterer professoren for, at han &ndash; og folk, der som han er del af en elite &ndash; bør støtte initiativer i højskoleregi, som rækker ud over skolen, og gennem forældrebestyrelser og lignende lægge pres på, for at fag som dansk og historie tages seriøst i skolen.&raquo;Det lyder gammeldags aktivistisk, og det er det måske også, men jeg kan ikke se nogen anden udvej,&laquo; siger han.&nbsp;
