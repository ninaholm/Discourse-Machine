Pøj, pøj på rejsen!
Er der én ting, billedet af den spyttende mand har lært os, er det dette: Næstekærlighed er aldrig mere end en spytklat herfra


Der var fotografer, som tog andre billeder den dag, men ingen havde helt den samme appel.Billedet af den spyttende mand på motorvej E47, som blev bragt i Information tirsdag, bar på en indsigt, der ikke var til at rumme. Det var et billede på selvtilstrækkelighed, hvor der skulle have været barmhjertighed; et billede på foragt, hvor der skulle have været medfølelse. Det var et ubærligt billede, som på få timer fik internettet til at flyde over med reaktioner, der var forskellige og dog psykologisk forbundne: Nogen valgte i vantro benægtelsen, andre valgte demonstrativt fordømmelsen, mens atter andre kanaliserede deres frustration ud i fotomanipulationer, der forsøgte at omskabe den spyttende mand til en glad fløjtenist, en entusiastisk ballonpuster og en kindkyssende fredselsker, der med trutmund og lukkede øjne ønskede held og lykke på rejsen.Reaktionerne var forskellige. Men de var forenet i den samme følelse af, at vi måtte synke dette i fællesskab: Den spyttende mand kunne ikke stå tilbage som billedet på danskhed.Tilbage står i stedet spørgsmålet: Hvad er det ved spytklatten som fænomen, der vækker så stærke følelser? Hvorfor reagerer vi så skarpt på lige netop denne farveløse, biologiske væske?I kulturhistorisk forstand har spyt i århundreder tjent som symbol på både en skabende og en nedbrydende kraft. ISnorres Eddaspytter aserne og vanerne ved deres fredsslutning i et kar, og ud af spyttet opstår skikkelsen Kvaser, der ifølge nordisk mytologi er så vis, at han kan svare på alle spørgsmål i verden. Også i Bibelen bruges spyt i mindst tre tilfælde til at helbrede syge mennesker, og forestillingen om den livgivende væske lever videre i vores egne overtroiske ritualer, når vi med en spytklat over skulderen opsøger heldet eller afværger en forbandelse.Spot og speMen det er ikke de billeder, som den spyttende mand på broen aktiverer i vores hoveder. For vi kender også spyttet fra andre historier med mindst lige så dybe rødder i vores fælles kulturarv. Vender vi tilbage til Bibelen optræder spyt også her som et middel til ydmygelse: &raquo;Han har gjort mig til spot og spe blandt folk, jeg er blevet én, man spytter i ansigtet&laquo;, siger den udstødte Job midt i sin elendighed &ndash; og også Jesus må se sig spyttet på, da han foran Rådet af ypperstepræster udråbes som en ussel &rsquo;gudsbespotter&rsquo;.Rent etymologisk er ordet spyt da også beslægtet med &rsquo;spot&rsquo; og &rsquo;spe&rsquo; &ndash; et sammenfald, som ikke er gået ubemærket hen i teaterverdenen, der i århundreder har været søbet ind i den klæbrige væske. Ikke mindst i Shakespeares dramaer er spyt et genkommende motiv, hvilket digterpræsten Johannes Møllehave har gjort detaljeret rede for i bogenLæsehest med teaterkikkert:&raquo;Anne spytter Richard III i ansigtet, da han frier til hende lige efter, at han har dræbt hendes mand og hans far. IRomeo &amp; Juliespytter modstanderne på hinanden, før de fægter, og iHamletspytter Hamlet på Ofelia, fordi hun er kvinde som hans mor,&laquo; skriver Møllehave, der ikke tøver med at udpege spyttet som det ypperste symbol på despekt: &raquo;Spyt er et menneskes højeste udtryk for foragt. Ja, et menneske foragter endda sit eget spyt så dybt, at det nægter at drikke af et glas, som det selv har spyttet i. Der skal en vild kærlighed til at overvinde den modvilje &ndash; en kærlighed, der ikke alene får os til at acceptere vores eget spyt, men til at tilbringe natten med at blande spyt med den elskede.&laquo;Klæbrig kærlighedPå den engelske punkrockscene i 1970&rsquo;erne blev spytteriet en alternativ form for kærlighedsytring. I bogenEngland&rsquo;s Dreamingfortæller den britiske forfatter Jon Savage, hvordan publikum til koncerter sendte grønharkere af sted mod bandene på scenen som en slags &raquo;solidaritetserklæring&laquo; med punken som idé: &raquo;Flere bands i perioden klagede imidlertid over, at de blev nødt til at stoppe med at spille og gå backstage, fordi deres fingre gled på guitarerne, og hvis man ser på fotos fra tiden &ndash; der er nogen af The Clash i 1977 &ndash; så står de midt i en byge af spyt,&laquo; siger han til den britiske avis The Guardian.Traditionen med at spytte til punkkoncerter nåede ifølge Savage sit højdepunkt, da forsangeren i The Clash, Joe Strummer, fik hepatitis efter at være blevet spyttet i munden til en koncert.Vild kærlighed var ikke den bærende følelse, da en 24-årig dansk mand i 2004 spyttede en ekspedient i ansigtet, efter et mislykket forsøg på at købe en sandwich med æg og rejer i en bagerbutik. Manden blev tiltalt, og sagen kom for retten, både byretten og landsretten, hvor dommerne imidlertid var så uenige, at den principielle strid til sidst måtte afgøres i Højesteret. Her argumenterede anklageren, vicestatsadvokat Jesper Hjortenberg, for, at en spytklat var på niveau med vold, og henviste til et fortilfælde, hvor en mand var blevet straffet, fordi han havde kastet en kage i hovedet på en ekspedient: &raquo;Jeg vil have svært ved at forklare, hvorfor kagekast er vold, hvis en spytklat ikke skulle være det. Jeg tror faktisk, at de fleste mennesker vil synes, at en klam spytklat i ansigtet er værre end at få et let slag på kinden,&laquo; sagde han.Hvorfor? Måske fordi det spruttende mundvand ikke bare strejfer os overfladisk, men også rammer noget indeni; noget vi kunne kalde for værdighed eller måske menneskelighed. Det var i hvert fald sådan, Højesteret ræsonnerede, da den i 2006 satte punktum for den to år lange, juridiske diskussion med en principiel dom, der sidestiller spytklatter med enhver anden voldshandling.Og så er vi tilbage ved broen over motorvej E47: For hvad stiller vi op med den voldelige symbolik? Sprogminuttet på P1 tilbød uforvarende et muligt svar allerede i 2011, da Jørgen Nørby Jensen fra Dansk Sprognævn forklarede, hvorfor vi siger &rsquo;pøj, pøj&rsquo;, når vi ønsker nogen held og lykke. Han henviste til en gammel udgave afOrdbog over det Danske Sprog, hvor udtrykket &rsquo;spytte efter&rsquo; forklares som et &raquo;udtryk for den overtro, at det bringer en bortdragende, optrædende og lignende held, naar en anden slynger en spytteklat efter ham&laquo;.Det var formentlig ikke den fortolkning, den spyttende mand havde i tankerne, da han spyede sit mundvand ned over gruppen af flygtninge, men det skal ikke forhindre os andre i at overtage fortolkningen. Når det kommer til stykket, er næstekærlighed aldrig mere en spytklat herfra. Vi sender to hurtige af sted og ønsker pøj, pøj på rejsen!
