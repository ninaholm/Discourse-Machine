Sultestrejke til døden
Den systemkritiske iranske filminstruktør Jafar Panahi, der har siddet i fængsel i Iran i snart tre måneder, er begyndt at sultestrejke – til døden, meddeler han fra sin fængselscelle


 1. marts 2010 blev den iranske filminstruktør Jafar Panahi og flere af hans kolleger, venner og familiemedlemmer fængslet i Tehran.
Den iranske kulturminister forklarede den 14. april, at Panahi blev arresteret, fordi han »var i færd med at lave en film mod regimet, og den handlede om de begivenheder, der fulgte valget.«
Den roste og respekterede instruktør – han har lavet film som Crimson Gold, Cirklen, Offside – er da også kendt for åbenlyst systemkritisk virksomhed og støtte til Ahmadinejads modstander under valget i Iran i 2009.
Allerede i juli 2009 blev Panahi første gang arresteret, men hurtigt løsladt igen – dog med forbud mod at forlade landet. Blandt andet fik han ikke lov til at rejse til filmfestivalen i Berlin i februar, hvor han skulle have deltaget i en paneldiskussion om iransk film.
Symbolsk gestus
Siden 1. marts er alle de arresterede blevet løsladt igen på nær Panahi selv, der stadig sidder fængslet. En særdeles aktiv Facebook-gruppe, Free JAFAR PANAHI!, har forsøgt og lykkedes med at skabe international opmærksomhed omkring Panahis situation, europæiske politikere har kritiseret de iranske myndigheders fremfærd, mens en underskriftsindsamling har fået opbakning fra mange prominente filmfolk verden over – senest her i Cannes, hvor den har cirkuleret, og man har talt om Panahis situation.
Som en symbolsk gestus har festivalledelsen inviteret den iranske filminstruktør til at sidde i juryen, og fordi han altså ikke har kunnet komme, har man holdt hans plads i juryen åben.
Jafar Panahi selv har ved gode venners mellemkomst kommunikeret fra sin fængselscelle og har tilsyneladende været ved godt mod. Derfor kom det også som en overraskelse, da han i går meddelte, at han var gået i sultestrejke – en sultestrejke til døden.
På pressemødet for landsmanden Abbas Kiarostamis konkurrencefilm, Certified Copy, forklarede Kiarostami, at han kort forinden havde talt med Panahis kone, og at der var håb om, at Panahi snart ville blive løsladt.
Det fik en journalist til at rejse sig og grædende fortælle, at Panahi ikke var på vej ud af fængslet, men i stedet var begyndt at sultestrejke. Det kom som lidt af en bombe på pressemødet, hvor den franske skuespillerinde Juliette Binoche, der har hovedrollen i Certified Copy, også begyndte at græde.
Her til aften sendte Free JAFAR PANAHI! så en meddelelse ud til alle sine medlemmer – ca. 4.000 i alt – som rummede Panahis egne ord om sin sultestrejke.
Ulykkelig læsning
Her følger Panahis besked i sin helhed – det er ulykkelig læsning.
»I hereby declare that I have been subject to ill treatment in Evin prison.
On Saturday May 15, 2010, prison guards suddenly entered our cell, n° 56. They took us away, my cell mates and I, made us strip and kept us in the cold for an hour and a half.
Sunday morning, they brought me to the interrogation room and accused me of having filmed the interior of my cell, which is completely untrue. Then they threatened to imprison my entire family at Evin and to mistreat my daughter in an unsafe prison in the city of Rejayi Shahr.
I have eaten and drunk nothing since Sunday morning, and I declare that if my wishes are not respected, I will continue to abstain from drinking and eating. I do not want to be a rat in a laboratory, victim of their sick games, threatened and psychologically tortured.
My wishes are:
– The possibility to contact and see my family, and the complete assurance that they are safe.
– The right to retain and communicate with an attorney, after 77 days of imprisonment.
– Unconditional liberty until the day of my judgment and the final verdict.
– Finally, I swear upon what I believe in, the cinema: I will not cease my hunger strike until my wishes are satisfied.
My final wish is that my remains be returned to my family, so that they may bury me in the place they choose.«

