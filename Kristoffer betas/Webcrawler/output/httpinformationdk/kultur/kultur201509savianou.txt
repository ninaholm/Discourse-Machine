Er Saviano utroværdig?
I USA bliver det italienske antimafiaikon Roberto Savianos seneste bog beskyldt for at være ’forbløffende uærlig’. En kritik, der ikke forstår værkets egenart og ikke kender de sociale og historiske vilkår, er værdiløs, lyder svaret fra Italien


Da jeg sidste år interviewede Roberto Savianoi forbindelse med udgivelsen af hans seneste bog,ZeroZeroZero, på dansk, byttede vi pludselig roller. I stedet for at tale om den 36-årige napolitanske forfatters værker og hans liv under permanent politibeskyttelse udspurgte han mig om mine iagttagelser og overvejelser som udlænding i Italien.Jeg fortalte ham om dengang, hvor en skolelærer fra Savianos hjemegn kort efter udgivelsen af hans første bog, Gomorra, sagde til mig, at den efter hans mening var den sandeste skildring af det italienske samfund, og om dengang, hvor jeg så ham ankomme til en stor demonstration mod Silvio Berlusconis regime på Piazza del Popolo i Rom og blive mødt af et bifald, der blev ved og ved og ved.To dage senere kunne jeg i La Repubblica læse det, vi havde talt om, i et åbent brev til Italiens dengang nyudnævnte ministerpræsident, Matteo Renzi:&raquo;Kampen mod mafiaen skal føres med politiske beslutninger,&laquo; skrev Saviano i sin opfordring til regeringen om at udvise en større vilje til at bekæmpe hvidvaskningen af de kriminelle organisationers enorme indtjening og til at gøre resten af Europa opmærksom på mafiaproblemernes alarmerende omfang i Italien:&raquo;Vi skal vise resten af Europa vores blod og smerte &ndash; ikke skjule det &ndash; for at påpege, at Europa mangler mafiabekæmpelseslove. Narkosmuglernes kapital og formuer fra skattesnyd befinder sig stadig mindre i oversøiske skattely og stadig mere i europæiske banker.&laquo;Rushdie fra RomEfter at være blevet udgivet på 15 forskellige sprog erZeroZeroZeronu udkommet i USA. Webmediet The Daily Beast bringer i den forbindelseen lang, kritisk anmeldelse, som beskylder Saviano for at have et stort troværdighedsproblem:&raquo;I sit gyldne bur er Saviano blevet lidt af en global berømthed, en af de få journalister, hvis skriverier er blevet forvandlet til stor rigdom (og han er blandt de få forfattere med over en million følgere på Twitter). Den litterære rockstjerne holder nu rigtige rockstjerner med selskab,&laquo; skriver The Daily Beasts kulturredaktør Michael Moynihan og kalder Saviano for &raquo;Rushdie fra Rom&laquo;:&raquo;Ved at analysere tilfældige passager fraZeroZeroZerofandt jeg hyppigt eksempler på research og sprog rapset fra andre journalister, men uden hverken citationstegn eller kildeangivelser.&laquo;ZeroZeroZeroer ikke bare &raquo;en dårlig bog&laquo; &ndash; &raquo;en række historier på jagt efter en sammenhængende fortælling, hvor globalt ubetydelige begivenheder bliver tilskrevet stor historisk betydning, og hvor hver anden indsamlet oplysning bliver blæst ud af proportioner og overlæsset med skrift&laquo; &ndash; men også &raquo;en forbløffende uærlig bog&laquo;, skriver Moynihan. Han hævder, at Saviano foruden plagiaterne har opfundet personer og interviews, der fremstilles som virkelige.Italieneren har jo i forvejen en dom for at plagiere, påpeger kulturredaktøren og latterliggør forfatterens påstand om, at søgsmålene fra napolitanske lokalaviser skulle indgå i mafiaens forsøg på at miskreditere hans arbejde:&raquo;Selv om den italienske mafia givetvis er kyndig i mord og trusler, har Saviano ikke bevist, at den kan rejse i tiden, så hans fjender bliver i stand til at indsætte passager fra Gomorra i artikler, der blev skrevet, inden bogen udkom.&laquo;Bagvaskelse eller plagiatSaviano tager til genmæle i La Repubblica og forklarer, hvorfor den italienske højesteret i juli pålagde ham at ændre fremtidige udgaver af Gomorra, så der et par steder kommer til at stå &raquo;i Corriere di Caserta&laquo; i stedet for &raquo;i lokalaviser&laquo;. I bogen gengiver han lange passager fra den lokale presse for at vise, hvordan nogle aviser fungerer som klanernes talerør.Ved at undlade en præcis kildeangivelse undgik han en bagvaskelsessag, da bogen udkom i 2006, men da han tog temaet op igen i en tv-monolog i 2009, sagsøgte udgiverne ham for at have plagieret tre artikler:&raquo;Står det nu klart, hvorfor jeg bliver angrebet? Fordi jeg er et symbol, der skal ødelægges,&laquo; skriver Saviano.Den nedladende, men også lidt misundelige tone i The Daily Beast opfatter han som bevis på, at han medZeroZeroZerohar ramt plet igen. Det er et forsøg på at standse debatten om bogens emne &ndash; kokainens rolle i økonomien og samfundet &ndash; ved at bringe forfatteren i miskredit, og som konsekvens havner en hel litterær genre på anklagebænken, mener Saviano.Han skriver nemlig hverken journalistik, essaystik eller fiktion, men &raquo;noget andet&laquo;, hævder han:&raquo;Det hedder nonfiction novel og er, tror jeg, den eneste effektive måde at formidle svært forståelige problemstillinger til et stort og ofte ikke særlig interesseret publikum.&laquo;Succes og ansvarDebatten om grænserne mellem virkelighed og fiktion i Savianos værk er ikke ny, men har længe udfoldet sig på universiteterne, påpeger den britiske mafiaforsker John Dickie:&raquo;Det er interessant at tænke over, hvad det ville være sket, hvis Saviano midt i dødstrusselsstormen efter Gomorra havde sagt, at han blander facts og fiktion,&laquo; tweeter han.Forskellen på Gomorra ogZeroZeroZeroer ifølge Saviano selv, at den første indeholdt fiktive elementer, mens den anden er ren dokumentarisme. Federico Varese, professor i kriminologi ved Oxford University, påpegede allerede for to år siden i La Stampa, at Saviano har kopieret fra Wikipedia. Men i stedet for at vurdere Saviano med en journalistisk målestok &ndash; som Moynihan gør &ndash; bør man ifølge Varese betragte ZeroZeroZero som en eksperimenterende collageroman, der ikke skaber overblik, men snarere en oplevelse af &raquo;en hallucineret, kaotisk verden&laquo;.Og ifølge litteraten Albero Asor Rosa spiller Saviano en absolut hovedrolle på den postmoderne scene i italiensk litteratur:&raquo;Sjældent er Italien blevet gennemtrængt på denne måde, helt ind i sine indvolde og helt ned i sine mørkeste dybder, af en fortæller,&laquo; skriver Asor Rosa.Sociologiprofessoren Nando Dalla Chiesa &ndash; søn af et af Italiens mange &raquo;celebre lig&laquo;, Carlo Alberto Dalla Chiesa, der i 1982 blev dræbt efter knap 100 dage som præfekt i Palermo &ndash; skriver i en kommentar i Il Fatto Quotidiano, at Moynihans kritik udfoldes &raquo;i et totalt historisk og socialt tomrum&laquo;. Saviano har gjort historiske domme mod en kriminel elite, som indtil da havde nydt institutionel beskyttelse, mulige &ndash; snarere end at sige noget nyt, har han &raquo;gjort noget nyt&laquo;, mener Dalla Chiesa:&raquo;Saviano har brugt sin succes til at sige det, der ellers ville være blevet forbigået i tavshed i pressen.&laquo;
