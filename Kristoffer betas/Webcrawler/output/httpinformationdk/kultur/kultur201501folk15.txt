Folk



 Prisfest
Udover en flot kulør har Karsten Ree og Frederik Fetterlein blandt andet det til fælles, at de er nominerede i kategorien ’Årets bedste mandlige reality-deltager’. Hvem der løber med trofæet, bliver afgjort i aften ved ’Reality Awards 2015’.
Cirkus
Det sjoveste, vildeste og mest uforudsigelige show på dansk jord. Sådan omtaler Se & Hør, der er arrangør, aftenens event i Cirkusbygningen. Et vildt og uforudsigeligt show kunne også passe på andre af ugebladets beskæftigelser.
Reality-tjek
Milliardæren Karsten Ree er nomineret for sin medvirken i reportageserien ’Janni og Karsten – kærlighed mod alle odds’ om hans og Janni Christensens, bedre kendt som den barmfagre Oddset-Janni, kæresteri inden sidstnævntes fængselsdom.
Udgang
I Horserød Statsfængsel måtte Janni undvære seriens premiere i efteråret. Men i aften går hun ikke glip af festen. Sin bedrageridom har Oddset-baben nemlig afsonet og er i aften nomineret til ’Årets bedste kvindelige reality-deltager’.

