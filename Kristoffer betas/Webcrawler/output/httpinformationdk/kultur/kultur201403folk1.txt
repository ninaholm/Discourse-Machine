Folk



 
	Royalister

	DK4 er på vej med en dramaserie sat i Kongehuset. Ifølge den første trailer består serien af glidende overgange mellem billeder af hofmarskal Ulf Pilgaard og af avisforsider, der altid handler om de kongelige. Kan allerede opleves i 2016.

	Disney

	Hvis du er mere til Andebys indbyggere, så kan du glæde dig over, at Disney åbenbart har en række krydstogtskibe, som de åbenbart vil placere et af i Københavns Havn til sommer. Det bliver åbenbart sjovt.

	Pjerrot

	Bakken er åbnet igen, og den hvide klovn er ude af sit vinterhi. Klar til at underholde alverdens børn, mens du undrer dig over om en candyfloss virkelig kun er sukker, og hvem det er, som gemmer sig i Hakkebakkeskovens dansende dyr.

	Superjournalister

	Bravo for BT. Det kræver sin journalist at få overskriften ’Danmark bliver mindre – landets største oversvømmelse er på vej’ øverst på netsiden, når historien er om den kommercielle formning af en lagune på Fyn. Men de gjorde det søreme.

