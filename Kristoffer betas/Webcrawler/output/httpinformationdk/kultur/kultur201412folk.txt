FOLK



 Kong Frederik IX
Sidste monark indledte i 1959 traditionen med at lade regenten se sit folk i øjnene på årets sidste dag. Af disse taler huskes i dag ikke stort andet end Sømandskongens omsorgsfulde tanker til ’søens folk’.
Margrethe II
Som bekendt består den rituelle øvelse i at formulere forbindtlige floskler renset for tilløb til farlige pointer. Dog må hendes siddende majestæt krediteres for i ny og næ at ramme et og andet, der turde kalde på eftertanke.
Margrethe II igen
Fra 1992, og nok en gentagelse værd, da folket som altid er tungnemt, f.eks.: ’Det skal ikke være sådan, at alt dansk er godt ubetinget, blot fordi det er dansk, og alt fremmed mistænkeligt, blot fordi det er fremmed.’
Vladimir Putin
Ruslands enehersker kan i dag se tilbage på 15 års regeringsembede, så populær blandt sit eget folk som nogensinde. Dog styrtdykker rublen, og oligarker murrer i krogene. Rinder tiden ud for ’Nationens Frelser’?

