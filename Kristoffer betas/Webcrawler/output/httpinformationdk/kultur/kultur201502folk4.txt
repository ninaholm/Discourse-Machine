FOLK



 Businessmen
Danish-Chinese Business Forum mfl. afholder i dag konferencen ’Vejen til succes i Kina’, hvor en bog om dansk erhvervsliv i Kina præsenteres for centrale personer fra Christiansborg og den finansielle sektor. Regel nr. 1: Hold dig væk fra Dalai Lama.
Forældre
En mere jordnær konference finder sted på Christiansborg, hvor Tænketanken CURA, Børns Vilkår, Familiepolitisk Netværk og FOLA har sat sig for at finde en bedre balance mellem familie- og arbejdslivet. Resultatet ventes I spænding.
Karsten og Eriksen
I dag fylder historikeren og balkaneksperten over dem alle, Karsten Fledelius, 75 år. Og forfatteren Jens-Martin Eriksen fylder såmænd 60. Der er kun plads til et billede af én af dem, og sorry Jens-Martin, men det blev altså (en noget yngre) Karsten.
Bagvaskere
En thailandsk domstol afsiger i dag dom over to thailændere, som har kendt sig skyldige i at have bagvasket monarkiet i en teaterforestilling på et universitet. Det lyder som en tabersag. Både for de to bagvaskere og for Thailand som nation.

