Hør, har man ikke set det før?
I 'Somewhere' gentager Sofia Coppola sig selv - og det er hun bestemt ikke ene om. Vi tager et tilbageblik på filminstruktører, der laver den 'samme' film flere gange
Det er ikke usædvanligt, at instruktører laver den 'samme' film flere gange. Men hvornår er der tale om en kunstnerisk signatur, og hvornår er idékassen bare tom? Sofia Coppola er aktuel med filmen 'Somewhere', og der er helt klare gentagelser fra en af hendes tidligere film, 'Lost in Translation' (øverst). I Richard Linklaters 'Before Sunrise' og 'Before Sunset' følger vi de samme hovedpersoner, men gentagelsen har et formål.

For syv år siden fik Sofia Coppola stor succes medLost in Translation,der handler om en blasert og fordrukken skuespiller, som bor på et hotel i Tokyo. Filmen udforsker temaer som berømmelsens bagside, fremmedgjorthed, kultursammenstød og underholdningsindustriens skabagtighed.Nu har Sofia Coppola så lavetSomewhere,der handler om en blasert og fordrukken skuespiller, som bor på et hotel i Los Angeles. Filmen udforsker temaer som berømmelsens bagside, fremmedgjorthed, kultursammenstød og underholdningsindustriens skabagtighed.Begge film er i den grad båret af stemning, snarere end drevet frem af plot, og i begge gør Coppola brug af lange indstillinger og en hovedrolleindehaver, der har taget enetimer i underspil. I begge ses desuden en yngre kvindelig figur, som måske kan hale ham ud af den eksistentielle trance.Tilstår tyverietCoppola forsøger da heller ikke at skjule strandhugsten fra eget bagkatalog: DaSomewhereshovedperson afleverer en vigtig replik hen over støjen fra en helikopters rotorblade, er det svært ikke at associere til scenen iLost in Translation,hvor Bill Murray hvisker noget, vi aldrig får at høre i Scarlett Johanssons øre. Det er derfor oplagt at tolke dette som en vittigmea culpafra Coppolas side.At næsten alle kunstnere gentager sig selv i et eller andet omfang, burde være indlysende. Det er jo det, der er med til at definere deres signatur, og dermed til dels det, der forklarer, at de har en fanskare, som ser frem til deres næste værk. Men hvor grænsen går mellem variation over et eller flere tilbagevendende temaer og fantasiforladt genbrug, er der utvivlsomt mange meninger om.Personlig visionFaktisk handler en af filmhistoriens mest omdiskuterede teorier om netop gentagelse. Auteur-teorien (for det franske ord for 'forfatter') blev søsat i 1954 af den 21-årige filmskribent Francois Truffaut, der jo få år senere som prominent medlem af den franske ny bølge for alvor skrev sig ind i international filmhistorie.Teorien går ud på, at visse instruktører har en særlig stil og/eller kredser om de samme temaer i deres film - nogle gange endda på tværs af vidt forskelligartede genrer. Således handler Howard Hawks' film ofte om blandt andet mandlige fællesskaber og det at leve efter et kodeks. Dermed fik Hawks og andre Hollywood-skikkelser ifølge franskmændene en personlig vision igennem, selv om de jo var en del af 'drømmefabrikkens' ellers så samlebåndsagtige og profitorienterede måde at lave film på.Hawks selv morede sig efter sigende over, at hans værker blev studeret så nøje på den anden side af Atlanten, og ifølge nogle overvurderer auteur-teorien da også instruktørens indflydelse på bekostning af eksempelvis manuskriptforfatterens.Mening med gentagelsenHawks' samtidige Hitchcock gik så vidt som til at indspille den samme film,Manden, der vidste for meget,to gange med 22 års mellemrum.»Den første version var lavet af en talentfuld amatør, den anden af en professionel,« udtalte den store mand selv.Også en af japansk films giganter, Yasujiro Ozu, genindspillede et af sine egne værker, nemlig den sort-hvide stumfilmStory of Floating Weedsfra 1934, der genopstod som farve- og tonefilm i 1959.Selv om Hollywood har for vane at malke en filmisk formel, så længe den kaster profit af sig, er der masser af eksempler på gentagelse fra filmmagere, der arbejder andetsteds.Jim Jarmuschs sort-hvide gennembrudsfilm fra midtfirserne,Stranger Than ParadiseogDown by Law,handler begge om blaserte amerikanere, der møder en mindre street-wise europæer, og begge er fortalt i samme sindige tempo og med sammedead pan-humor.Richard LinklatersBefore SunriseogBefore Sunsetskildrer, med ni års mellemrum, samme snakkesalige amerikanske mand og ditto franske kvindes lange gåtur i henholdsvis Wien og Paris. Her tjener gentagelsen dog et ret konkret formål, nemlig at belyse, hvorledes det forgangne årti har modnet personerne.Det samme tre gangeEt af de mest interessante tilfælde, hvad gentagelse og variation angår, er Hal Hartley, som i begyndelsen af 1990'erne var en af amerikansk independent-films hotte unge talenter. Hvert år kom en ny Hartley-film, som imidlertid havde klare ligheder med sidste års model: En meta-vittig fortælletone, bevidst grovkarikerede figurer og temaer som generationsopgør samt mænd og kvinders besværlige sameksistens.I 1995 tog Hartley skridtet fuldt ud medFlirt,der lader nøjagtigt samme historie udspille sig i henholdsvis New York, Berlin og Tokyo. Formentlig en forløsende oplevelse, for to år efter lavede han sit bedste og mest ambitiøse værk,Henry Fool,der er mere dybsindig og mindre selvbevidst end hans tidligere værker.I det nye årtusinde kastede Hartley al forsigtighed over bord og skabte to svært besynderlige og lidet vellykkede genrefilm, monstersagaenNo Such Thingog science fiction-filmenThe Girl From Monday.I 2006 forsøgte han sig så med en efterfølger tilHenry Fool,den klart inferiøreFay Grim,så  hverken gentagelse eller variation har fungeret for  Hartley, der synes at have tømt idékontoen på blot  otte år - eller i hvert fald  den, hvorpå de gode af slagsen står.Tyv med egen agendaDet varede trods alt cirka 20 år før snart 75-årige Woody Allen nåede dertil. Men i de sidste par årtier har han - til begejstring for nogle fans og frustration for andre - ufortrødent foretaget årlige variationer over sine faste temaer: Fysisk forgængelighed, kunsten at leve uden tro på en højere mening med tilværelsen, kunstens evne til at lindre smerten ved at leve uden tro på en højere mening med tilværelsen, osv.Endelig er der fem år yngre Brian De Palma, der adskiller sig fra alle de ovenstående, fordi han har skabt sig en stor karriere på at gentage andre - primært Hitchcock, som nu i Psycho-hyldestenDressed to Kill.Dog tager De Palma sig heldigvis store kreative friheder, hvorfor gentagelsen mest er et udgangspunkt: Antonionis meditation over billedmediets væsen,Blow-up,blev i De Palmas hænder tilBlow Out,hvor det er lydlandskaber, som er i fokus.Phantom of the Operablev (med yderligere lån fraFaustogBilledet af Dorian Gray)til den teatralske musikindustrisatirePhantom of the Paradise.Det klassiske gangsterdramaScarfaceblev til en (alt for) lang fortælling om to cubanere, der i begyndelsen af 1980'erne gør kriminel karriere i Miami.Mest kendt er dog nok De Palmas henvisning til den berømte massakrescene på Odessa-trappen iPanserkrydseren Potemkin,og da trappetrin jo er indbegrebet af gentagelse, får de lov at agere slutmotiv for denne artikel.
