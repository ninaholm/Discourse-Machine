’Jagtens’ priste uskyld



I lørdags uddelte vi danske filmkritikere Bodil-priser. Trods konkurrencen med Nils Malmros’ tematisk kontroversielle drama om egen sorg,Sorg og glæde, og Lars von Triers drilske filmværk,Nymphomaniac, vandt Thomas Vinterbergs internationalt forgyldteJagtenflest priser – og også prisen for bedste film. Det, synes man, er velfortjent, hvis man elsker smukt filmet melodramatisk velspil, og hvis man synes, at tematikken, den falske pædofilianklage, er et tankevækkende, måske endda vovet, afsæt for et nyt gedigent, dansk drama.Omvendt kunne man mene, atJagtenikke vover nok med sit emne, at den opholder sig ved det evindelige skyldig/ikke skyldig-spørgsmål frem for at udforske skyldens helteløse væsen, mørket i mennesket.Jagtenberører, ligesom VinterbergsFesten, et pædofilitabu i en manisk børnebeskyttende kultur. IFestenvar spørgsmålet ikke, hvorvidt nogen var skyldig eller ej, men hvordan det berøringsangste borgerskab skulle håndtere den uret, det chok, den sorg og den vrede, som hovedpersonen Christians incest-afsløring medførte. Vi så til slut den ydmygede, detroniserede far ligge på gulvet som et ynkeligt, knust menneske. Det syn var nyt, ubehageligt territorium, det var filmstilen i øvrigt også.Jagten, derimod, nærmer sig ikke skylden selv, men forbliver en fortælling om uskyld og uretfærdighed – lidt som når vi i disse dage vender og drejer incestanklagerne mod Woody Allen og spørger os selv og hinanden som offentlighedens dumme domstol: Er han skyldig? Ikke skyldig?IJagtenkunne man i stedet have fremprovokeret sværere, mindre magelige tanker ved at have gjort Lucas skyldig og så spurgt: Hvad gør vi nu? Man kunne have udforsket muligheden for at lade den velspillende hovedperson være skyldig i noget og stadig lade ham være et menneske, som vi skal forholde os til. Det mørke dykker Lars von Trier evig og altid ned i. Det gør Malmros på fascinerende, og lys vis også iSorg og glæde. Det er film, jeg hellere vil sætte (film) pris på.
