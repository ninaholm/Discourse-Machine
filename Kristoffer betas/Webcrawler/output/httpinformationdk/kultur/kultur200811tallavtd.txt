'Tal lavt, der dyrkes sex rundt omkring dig'
Hele ugen har der for første gang nogensinde været Åbent Hus (med tøj på) i Danmarks stadigt mere populære swingerklubber. For selv om organiseret gruppesex er en oldgammel nyhed, så har nypuritanske tider sat det danske frisind i bakgear, mener man i swingermiljøet


Sexrevolutioner har det med at komme og gå. Det opdager man, hvis man vælger at køre gennem Istedgade på vejen ud til det, de kalder Danmarks mest fashionable swingerklub. For mens pornobutikker og prostituerede i 40 år har stået til fri afbenyttelse en spytklat fra Hovedbanegården, så må man straks helt ud i skyggen for at bunkepule.Vi taler tyve minutter i bil. Industrikvarter i Ishøj, blind vej, helt omme bag ved. De fleste farer vild, siger de. Hov, dér er da et 'Swingland'-skilt. Grå opgang, sort metaldør, ring på. Afvent og tænk bare tanker om et slående møde med osende orgier, men hende den smilende pige, der tager imod, er altid fuldt påklædt.Og i denne uge behøver man såmænd også kun at smide overtøj og sko, thi vejen til organiseret gruppesex er stadig så tabubelagt, at en 'Åbent Hus'-aften, med tøj på, er nødvendig for at lokke de nysgerrige til.I 'Swingland' venter man stadig på revolutionen.Med plads til børnVil man i stedet nøjes med at studere, hvordan en flok amerikanere allerede i 70'erne brød med bornertheden og fik skabt verdens mest berømte bunkepulsklub, kan man nøjes med at indløse billet til filmen 'American Swing'. Et af ugens farverige indslag på den københavnske dokumentarfilmfestival 'cphdox', der dykker ned i historien om New York-sexklubben Plato's Retreat. Her kneppede man ikke bare til højre og venstre, mens medierne fik lov at filme og se på. Her arrangerede man i frisindets navn familiedage, hvor også swingerparrenes børn fik lov at hygge sig i swimmingpool, madrasrum og buffetbar. De dage havde alle tøj på, skal siges.Ligesom denne mandag aften, hvor 'Swingland'-værtinden Jette viser rundt i de mennesketomme lokaler. Førstesalen er en hel etage, der med stor finish er indrettet som middelalderborg med gynge, gabestok, mørke fangehuller og skumle vægge i gråmelerede kampesten, skabt i flamingo og sand."Jeg ved godt, det ligner noget til rollespillere. Vi har også snakket om, at hvis det her ikke kommer til at køre rundt, så lejer vi det sgu det ud til børnene - til fritidsklubber og den slags," siger hun med et grin.Humoren fejler ikke noget i 'Swingland', og det er også helt okay, hvis man kan se komikken, når S/M-rummets musikanlæg byder ind med Chris Isaaks 'Wicked Game' - som gregoriansk sang.'No, I don't wanna fall in love', kvæder koret som et lille memento.Det er også mantraet for 24-årige Heidi og Jesper på 27, et af de swingerpar, som er mødt op nede i det sofa-indrettede barområde. Det her handler ikke om romantik."Derhjemme er det elskov, kærlighed og sex med følelser i. Men herude er det bare sex. Og jeg kan jo se, hvordan Heidi nyder at være sammen med andre mænd. Og det tænder mig," forklarer Jesper.Så det sprøjterHeidi og Jesper er på mange måder et helt normalt par. Pænt tøj, pæn bil, pæne jobs. Men de er for længst holdt op med at løfte øjenbryn, når de spadserer rundt på Ishøjs eksklusive voksenlegeplads, hvor intet (på en normal aften) er overladt til fantasien.Lige nu er der dog ingen, der tisser på hinanden i urinrummet. Væggen med de såkaldte 'gloryholes', hvor mænd gennem små huller kan indføre sin manddom mod ukendte kræfter på den anden side, er blottet for liv. Sexgyngen hænger slapt og vugger, tremmeburet er tomt og ingen har endnu lagt sig til at putte i den okseblodsfarvede kiste, ligesom små kighuller og spionspejle afslører, at det er småt med prusten og sveden inde i den såkaldte 'bollekasse'. I et gangbang-rum, hvor sengen er på størrelse med en halv badmintonbane, er pornofilmen p.t. sat på hold."Jeg plejer at sige, at vi i alt har 700 kvadratmeter og fem timers rengøring," oplyser værtinden Jette."Nå, ja, og inde ved siden af skal vi til at indrette massagerum. Der er en gynækologstol lige nu, men der er lidt for mange sprøjteglade piger, så den skal op i urinrummet," forklarer Jette så naturligt, som viste hun rundt på kommunens nye helsecenter.- Når du siger sprøjteglad-"Ja, vi tilbyder kurser i sprøjteorgasmer. Det er noget, alle kvinder kan lære. Der sidder to kirtler ved siden af urinrøret, hvor der kan komme en masse væske ud af," lyder den pædagogiske forklaring.- Aha. Og det pletter på gulvet?"Nej, det pletter ikke. I hvert fald ikke på samme måde som sødmælk. Men det skal jo stadig tørres op," siger Jette med et overbærende skolelærersmil. Og gør opmærksom på, at man gerne selv må tage legetøj med her i klubben. At folk ligefrem kommer slæbende med kufferter. Hun bruger konsekvent udtrykker 'når folk leger'.Som en skiferieJesper var 19 år, da han begyndte at 'lege'. Via datingportalen scor.dk kom ham og hans daværende kæreste i kontakt med et andet par, der inviterede dem i swingerklub. Så var han 'hooked'."Jeg sammenligner det her med at tage på skiferie første gang. Hvis du starter med at tage den største bakke og brækker både arme og ben, så kommer du aldrig tilbage. Men tager du velforberedt af sted, og det bliver en god ferie, så bliver du ellevild med at stå på ski. Sådan er det også med swinging."For to og et halvt år siden mødte han Heidi. Og præsenterede idéen om sex med andre for hende. "Da Jesper sagde det, fik jeg faktisk lidt et chok," siger Heidi."Jeg anede ikke noget om swingerklubber og alt det her, så jeg blev helt: 'Puha, hvad er det for noget?' Men jeg vidste også godt, at hvis jeg sagde til Jesper, at han aldrig måtte swinge, så ville jeg ødelægge noget for ham. Så vi aftalte at prøve, og hvis ikke det fungerede, så ville vi gå hver til sit."I dag tager parret på swingerrejser hver sommer. Til blandt andet Tyskland, Holland og Schweiz, hvor klubberne ikke er gemt af vejen bag skumle autoværksteder, men sagtens kan ligge i et nydeligt parcelhuskvarter med blinkende 'swinger'-reklamer oppe på taget. Med andre ord, swinging er betydeligt mere accepteret i visse af vore nabolande.Som begreb dog lige så oldgammelt som det antikke Grækenlands orgier og de amourøse udskejelser i Romerriget. Indtil kristendom (og andre trosretninger) skubbede gruppeknaldet ind i et skyggefuldt skabsliv.Sekt og flerkoneriFørst i det frimodige år 1969 åbnede verdens første sexklubsforening i Californien, kaldet The Lifestyle Organisation. En kæde, som banede vejen for, at den føromtalte og filmhyldestaktuelle Plato's Retreat kunne få sig en åben og ombejlet tilværelse på 70'ernes udflippede Manhattan. Både Hollywood-stjerner og senatorer kiggede forbi, når den tidligere fastfoodbestyrer Larry Levinson inviterede til fri sex i swimmingpool og puderum, tilsat buffet og disko-DJ.Selv kaldte han Plato's Replace for verdens 8. vidunder og et sted for 'social and sexual intercourse', hvor man kunne møde både sin tidligere og sin kommende kone. Mange af de allermest hippe opfattede ham som cool. Om de kom der eller ej.En fængselsdom for skattesvig sendte dog Larry Levinson til tælling, og hans legendariske bolleklub gik tabt i 80'ernes sexdekadence, hvor 'make love, not war'-budskabet blev afløst af temaaftener med alt fra topløse boksere til ludere på omgang. Så ramte Aids-epidemien og myndighederne lukkede Plato's Replace af frygt for smittefare.Sådan går sexrevolutioner i ring.Det bekræfter Marianne Grums Tyllesen, sexologisk rådgiver og medforfatter til bogen Sex i grænselandet, der handler om sextabuer i Danmark."Selv om swinging for længst er blevet sat i system, så er seksuelle revolutioner altid en cyklus. Der er altid en reaktion og en modreaktion. Swingerklubber provokerer stadig på grund af den nypuritanske tendens. Men der er også det med, at kirken er forankret langt tilbage i vores kulturarv, og har formet den måde, vi mener at man skal leve 'rigtigt' på. Swinging lugter af sekt, flerkoneri og fremmedkultur. Det vil vi ikke sættes i bås med," mener Tyllesen.Hun har selv har været på feltarbejde i sexklubmiljøet og har derfor grublet over den berøringsangst, som stadig omgærder det efterhånden veldokumenterede fænomen."Informationssamfundet har gjort, at vi alle sammen er supervelinformerede om seksuelle retninger. Vi har et visuelt kendskab, men har ikke selv prøvet eller mærket det. Det er en kontrast. Så når swingerklubber kommer tæt på, så kommer usikkerheden og fordommene op i os. Det er også derfor, klubberne ikke ligger inde i Istedgade. De har brug for at skabe en kontrast til porno."Skam, skyld og dæmonerI Swinglands sofaarrangement sidder en anden kvindelig sexekspert, Pia Struck, som faktisk fik idéen til 'Åbent Hus'-ugen sammen med Heidi og Jesper. Hun har i tyve år været psyko-og sexterapeut, og mener, at den typiske dansker er underlagt et skam-og skyldkompleks."Vi tror, vi er så frisindede og frigjorte, men det er vi bare slet ikke. Der er mega meget kropsangst herhjemme. Og folk har stadig masser af pudsige vrangforestillinger om, at i en klub som den her, kan man ikke styre selv og bliver taget."Taget?"Ja, at lige så snart, du er kommet ind ad døren, så ryger du med i et orgie. Derfor er der rigtig mange, der er bange for at dukke op. Men der er jo 110 procents grænserespekt i klubber, og der er ikke nogen, der er ude på at krænke andre."På sit ene bryst har Pia Struck et lille badge, hvor der står 'I love female orgasm'. Faktisk har hun sit eget 'OrgasmeAkademi', hvor hun helt konkret underviser i at give slip. I bred forstand."Vi er stadig hjernevasket til at tro på ord som 'hetero', 'mono', 'romantik', 'ægteskabelig', 'missionær'. På den måde er vi gået baglæns, og oplever i forhold til 70'ernes frisind for alvor seksualundertrykkelse igen. Især inden for de sidste år," siger orgasmeguruen."Kvinder skal lære at få egen finger på egen klit. At stå ved deres seksualitet i stedet for at lade sig føje af en nypuritansk tidsalder, hvor der hersker sådan en prostitutionsvederstyggeliggørelse. Man er efter kvinder, der sælger sex til mænd, men ser vi bort fra de narkoprostituerede, der naturligvis har et problem, så handler det her i virkeligheden om dæmonisering af mænds seksualitet og om dæmonisering af de kvinder, der rent faktisk godt kan lide at have sex med mange mænd."Kvinderne styrer pindenAt kvinder har fået sig et fast greb i styrepinden, mærker man hos swingerklubben 'Adam &amp; Eva' i Vanløse. De åbnede i lørdags også dørene for offentligheden, og det var ikke så få kvinder, der fandt vej gennem den snævre passage mellem 'Skulhøj Auto' og 'Restaurant Seoul' og fik tildelt nøgle til klubbens omklædningsrum. I øvrigt prydet med skiltet 'Lagner til sprøjteorgasme udleveres i receptionen'.I sexklubber er de lavpraktiske beskeder noget af det første, man studser over. For eksempel 'Tal lavt, der dyrkes sex rundt omkring dig/jer' eller 'Lad være med at hænge i lågerne', der er en formaning til dem, som ikke er store nok til at se hen over de westernsaloonagtige låger foran bollerummet. Det afskrækker dog ikke to midaldrende kvinder, der med røde lipgloss-smil straks melder til tre måneders gratis medlemskab. Heidi og Jesper er der også den aften."I dag er det jo ofte kvinden, der afgør, hvad der egentlig skal ske i sengen. Når vi tager på sexmesser for at reklamere for swinging, så får vi masser af henvendelser fra kvinder, mens mændene mere er dem, der hiver dem videre. Kvinderne er ved at overhale os seksuelt, og det er der mange mænd, der ikke kan tackle. Vi får mindreværdskomplekser," smiler Jesper.Er du ikke min fætter Anders?Den sexologiske rådgiver, Marianne Grum Tyllesen, mener også, at kvinden efterhånden er blevet den stærke, når det gælder kønslig omgang."Blandt den nye generation af kvinder mellem 25 og 35 år, er mange opdraget af enemødre. De har fundet ro i deres seksuelle identitet; de er stærke og selvstændige kvinder. Så mens mændene er blevet lidt blødere, er kvinderne blevet dobbelt så stærke. Derfor tager de tingene i egen hånd," påpeger hun.Ligesom Heidi gør det, når hendes Jesper kigger på."Man skal virkelig skal være meget opmærksom på sig selv og overveje alt, hvad man gør," siger Heidi."Nogle vil ikke kysse. Nogle vil ikke dyrke anal. Nogen vil kun sutte pik og ikke kneppe. Eller omvendt. Folk har meget forskellige grænser, men man skal især kende sine egne grænser. Det er derfor, man starter med at sidde i baren. For at snakke om grænserne.""Ja, det er vigtigt," siger Jesper."Hvis vi to vil udvide en grænse og får lyst til at prøve noget nyt, så snakker vi måske om det et helt år først, før vi egentlig går i klub og gør det."At swinge kræver omtanke. Men selv, når man er hoppet ud af skabet og ind i sexklubben, kan man sagtens gå rundt og være anonym.Man kan bare sige som den unge fyr hos 'Adam &amp; Eva', da han bliver spurgt:"Er du ikke min fætter Anders?"Og han svarer:"Ikke i aften."
