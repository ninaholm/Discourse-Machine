Folk



 
	Taberfolk

	I dag er det 198 år siden, den tidligere franske kejser Napoleon Bonaparte led sit endelige nederlag ved den belgiske landsby Waterloo. Ordet ’Waterloo’ bruges i dag som bekendt som betegnelse for et afgørende, fatalt nederlag.

	Vinderfolk

	For præcis 24 år siden spillede Morten Olsen sin afskedskamp som anfører for det danske fodboldlandshold. Modstanderen var mægtige Brasilien, og Morten Olsen scorede et af Danmarks imponerende fire mål. 4-0 blev resultatet.

	Taberfolk II

	4-0 var også resultatet ved Olsens seneste landskamp. Denne gang var han træner, men resultatet var i modstanderens – Armeniens (!) – favør. I hjørnerne hviskes der nu om, at kampen skulle være Olsens Waterloo, men selv afviser han.

	Alvidende folk

	Morten Olsen har kontrakt indtil sommeren 2014, men ifølge den informerede Flemming Toft er det ’planen’, at han allerede træder tilbage i efteråret, hvis VM-kvalifikationen skulle glippe. Hvilket noget kunne tyde på, at den gør.

