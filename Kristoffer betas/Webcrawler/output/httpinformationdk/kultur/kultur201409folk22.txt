FOLK



 Ubesindige
Ak, han besindede sig ikke, ham Søren Pape. Han tilbagetrak ikke sin ansøgning om fritagelse for hvervet som Viborgs borgmester. I går lod Pape byrådet imødekomme den. Det bringer Pape ud i en usikker situation på arbejdsmarkedet.
Forgængere
Pape synes uopmærksom på, hvor grimt konservative partiledere ender: Ninn-Hansen og Haunstrup Clemmensen mobbede hinanden ud af lederposter i partiet, Poul Schlüter væltede i vanære på Tamilsagen. Efterfølgerne gik det også galt.
Efterfølgere
Henning Dyremose blev dolket af Hans Engell, der faldt på spritkørsel lige som sin efterfølger Per Stig Møller. Pia Christmas Møller forlod partiet og Bendt Bendtsen og Lars Barfoed endte med at blive afsat på grund af deres kedsommelighed.
Afbudskandidater
I søndags kunne Politiken afsløre, at Søren Pape bliver formand efter to afbud. Først fra Connie Hedegaard, der betakkede sig, dernæst Høje Taastrups borgmester Michael Ziegler, der først sagde ja, men i allersidste øjeblik fik angst. Tillykke Pape!

