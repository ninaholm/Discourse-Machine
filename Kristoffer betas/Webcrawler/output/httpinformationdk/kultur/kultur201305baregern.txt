’Vi vil bare gerne følges’
Uge 1 - Følg Katrine og Catarina fra Dagbladet Information i deres jagt på followers på instagram


 Strategi – uge 1:
Katrine: Jeg kom bedst fra start ved at networke mine venner og bekendte og sole mig i 6. klasses generøse ’shout out’ samt i reklame fra min nådige filmredaktør, filmverdenens Twitter-konge Christian Monggaard, og i P1 Morgen. Men Instagram-identitetsmæssigt endte jeg hurtigt i en selvforskyldt krise. PUNANI-klistermærker er visuelt ufængende og ultraplat. Og så har jeg forsøgt at skovle unge Bieber-fans som følgere, selv om jeg også prøver at lefle for Informations-læserne med plat ironi. Men jeg har vist ikke nok fotografisk tæft til at vinde de voksenkreatives hjerter og øjne. Så i næste uge gør jeg noget ekstremt chokerende. Følg mig på
Catarina: Over 300 mennesker har valgt at følge min lille isbjørn, Fake Knut, den første uge. For et plastikdyr, som kun kan posere på én måde, er jeg fint tilfreds. Der skal dog en del flere fans til, før jeg er sikker på at vinde, så jeg må være lidt mere kreativ den kommende uge, hvor jeg er tilbage fra badeferie og ikke længere har krystalblåt hav og strålende sol at bruge som lækker baggrund. Undervejs gav livsstilsblogger Emily Salomon mig en anbefaling – et såkaldt ’shout out’ – på sin egen Instagram-profil. »I MÅ følge@fakeknut! Havenissen i Amélie møder uartig isbjørneunge på eventyr. #harsågrinerenoverdet #såsød,« skrev Emily Salomon ud til sine næsten 6.000 følgere. Den beskrivelse vil jeg gerne blive ved med at ramme – og så vil jeg sætte ind på at få endnu flere ’shout outs’. De rykker virkelig.

