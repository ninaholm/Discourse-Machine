Hans Otto Jørgensen hitter på Testrup
Information har spurgt deltagerne på Testrup Højskoles litteraturseminar 'Tag og læs!' om deres bedste læseoplevelse i 2007 og om hvilken bog, der har haft størst betydning i deres liv. Og hvem synes højskolekursisterne, skal modtage Montanas Litteraturpris, der uddeles torsdag aften?  Birgitte Amdisen, pensioneret skoleinspektør


Birgitte Amdisen, pensioneret skoleinspektør- Hvilken bog er den bedste, du har læst det seneste år?"Hans Otto Jørgensens Ida og Axel-trilogi har gjort stort indtryk på mig. Hans beskrivelse af landbrugets afvikling er rigtig god. Bøgerne har åbnet mine øjne for den store kulturelle forskel mellem land og by i Danmark."- Hvilken bog har haft den største betydning i dit liv?"Et bud er Cecil Bødkers Fortællinger omkring Tavs fra 1971. Hendes forfatterskab har en humanistisk indstilling som rammer mig, og hun er god til at fremhæve og fastholde det enkelte menneskes værd. Hun er tidløs."- Hvilken bog bør, efter din mening, modtage Montanas Litteraturpris?"Peter Øvig. Det er genialt, det han har bedrevet. Det er så fantastisk, så det er det værd, og så er bøgerne litterært velskrevne. Men hvis jeg kunne vælge, ville jeg have nomineret Lillys danmarkshistorie af Pia Fris Laneth. Den er fantastisk."Josefine Klougart, stud.mag.- Hvilken bog er den bedste, du har læst det seneste år?"Det er helt sikkert Hans Otto Jørgensen. Hele trilogien er fantastisk, men den sidste Med plads til hundrede køer er bare rigtig god."- Hvilken bog har haft den største betydning i dit liv?"Det lille hus på prærien-serien af Laura Ingalls Wilder. Da jeg læste bøgerne, åbnede der sig for første gang en dør ind til litteraturen for mig. Senere har Virginia Woolf betydet meget med sin unikke evne til at reflektere den menneskelige bevidsthed i sproget."- Hvilken bog bør, efter din mening, modtage Montanas Litteraturpris?"Ikke overraskende Hans Otto Jørgensen. Jeg synes også, at Christina Hesselholdt er god, men det er klart Jørgensen, der skal vinde for sin sproglige begavelse. Hans roman er fantastisk gennemarbejdet, men på en naturlig og rigtig måde, der rammer plet."Jakob Sandvad, stud.mag.- Hvilken bog er den bedste, du har læst det seneste år?"Hans Otto Jørgensens Med plads til hundrede køer. Hele trilogien er virkelig god."- Hvilken bog har haft den største betydning i dit liv?"William Faulkners Lys i august. Den har skærpet min opmærksomhed omkring hvordan man kan konstruere sætninger. Ud over at det er en god bog, så er den også med til at vise erkendelsespotentialet i skønlitteraturen - som kan meget mere end filosofien - synes jeg.- Hvilken bog bør, efter din mening, modtage Montanas Litteraturpris?"Det skal Hans Otto Jørgensen for sin sproglige ekvilibrisme. Han har en dynamik og samtidig en ro, der gør ham uhørt god. Han er den bedste, vi har herhjemme, siden Johannes V. Jensen."
