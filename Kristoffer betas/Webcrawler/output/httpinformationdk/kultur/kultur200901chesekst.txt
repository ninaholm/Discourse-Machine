Ches ekstreme engagement



 Steven Soderbergh har fået kritik, fordi han har lavet en film om Che Guevara, og i anledning af den todelte films amerikanske premiere siger han til Washington Post.
"Folk har formodninger om, hvorfor man laver et eller andet. Denne gang har folk spurgt mig: 'Hvordan kan du lave en film om en morder? En terrorist?' Det, de ikke forstår, er, at jeg bakker op omkring alle, der optræder på lærredet. Det er jeg nødt til at gøre. Jeg sætter mig i alles sted."
"Jeg dømmer dem ikke på den ene eller den anden måde. Jeg er nødt til at præsentere alle på lærredet på den måde, som om de tror på det, de tror på. Det er irrelevant, hvad jeg tror på. Jeg står for meget af det, han forsøgte at udradere. Men det er lige meget. Jeg er interesseret i ham pga. hans ekstreme engagement."

