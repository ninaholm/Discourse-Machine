Folk



 
	Trierfolk

	I anledning af Bodilprisen poserer en flok filmanmeldere i orgastiske positurer magen til Triers Nymphomaniac-stjerner. Vor filmredaktør, Christian Monggaard, er naturligvis den eneste i tilsyneladende direkte øjenkontakt med Gud i det høje.

	Hvorfor

	Hvorfor gør anmelderne det, kunne man passende spørge. Men det er endnu mindre, der interesserer danskerne mest. Det spørgsmål, som flest har stillet Google i 2013, er således den mere ydmyg forundring over eget triste liv: Hvorfor gaber man?

	Svaret

	Og, ja, hvorfor gaber man så? Det er stadig en gåde for forskerne, svarer videnskab.dk. Måske gør vi det for at regulere vores kropstemperatur. Måske bare fordi det er ganske uimodståeligt, når først man begynder at tænke på det?

	Mascha Vang

	Den dansker, flest danskere, tænker på, er Mascha Vang. Hvorfor? Ifølge Google er hun enemor, leder efter en fyr med en ordentligt svaber og har deltaget i programmet Dagens Mand. Her må vi spørge Gud i det høje: Hvorfor lukker TV2 Dagens Mand?!

