Danske navne på amerikansk musikfestival



 Igen i år vil Danmark være godt repræsenteret ved den store Texas-musikfestival, South by Southwest, der løber af stablen den 12 marts. I følge det danske musiksite Undertoner, vil man på festivalen kunne finde navne som Snake and Jet's Amazing Bullet Band, The Raveonettes, The Fashion, The Blue Van og Afenginn, som forhåbentlig vil gøre et stort indtryk på både branchefolk, musikanmeldere og andre musikentusiaster. Slaraffenland og The Kissaway Trail, som også var at finde på festivalen sidste år, vil også være til stede igen i år. Festivalen vil i løbet af fem dage byde på i alt 1.600 koncerter.

