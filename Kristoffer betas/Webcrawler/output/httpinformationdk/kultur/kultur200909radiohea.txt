Radiohead og darwinismen
Sådan lyder Radioheads’ forsanger, Thom Yorkes, darwinistisk inspirerede beskrivelse af pladebranchens krise i et nyt interview. Samtidig udgiver bandet deres nyeste nummer gratis ved hjælp af den samme teknologi, som Pirate Bay benytter


Åh, søde frihed. Der er få stjerner – ud over Nine Inch Nails – der nyder den så demonstrativt og inderligt som Radiohead. Efter at de i 2003 kom ud af deres kontrakt med det multinationale selskab EMI, har de summet over deres uafhængighed, og i 2007 satte de musikverdenen på den anden ende ved at udgive deres seneste album In Rainbows via deres eget website og til den pris, downloaderne måtte finde passende. Om det så var 99,99 engelske pund eller 0,00. Eksperimentet viste sig at være en succes, også økonomisk, og da albummet nogle måneder senere blev til en konventionel cd-udgivelse, blev den nummer et på hitlisterne i de største territorier.Naturlig udvælgelseSiden har der egentlig ikke rigtig været stille om bandet. Især forsanger Thom Yorke har været ret så åbenmundet omkring sine holdninger til pladebranchen, også nu i et interview i det amerikanske, reklamefri og meget ordrige magasin The Believers juli/august-udgave.»There’s a process of natural selection going on right now. The music business was waiting to die in its current form about twenty years ago, But then, halleluja, the CD turned up and kept it going for a bit. But basically, it was dead. You think, Why are these people surviving? Well, because they just started reissuing the back catalog,« lyder en af bredsiderne.Og så løfter Yorke samtidig sløret for kommende udgivelser, der ikke bliver i albumformat, men som EP’er eller singler:»None of us want to go into that creative hoo-ha of a long-play record again. Not straight off. I mean, it’s just become a real drag.«Øget outputIsær guitaristen og altmuligmanden Jonny Greenwood skulle være meget optaget af at øge bandets output, og det var også ham, der annoncerede et af de første skridt i dén retning den 17. august:»So here’s a new song, called ’These Are My Twisted Words’. We’ve been recording for a while, and this was one of the first we finished. We’re pretty proud of it,« skriver han om det nye guitar-forsirede, let søsyge og lifligt synkoperede nummer på radiohead.com. Og så tilføjer han noget interessant: »Download the audio here or torrent here.«Henviser til MininovaDet er ordet torrent, der er interessant. Klikker man på hyperlinket, så ender man hos torrent trackeren Mininova, en slags søster til Pirate Bay, hvor man kan downloade torrent-filen, der forbinder en til alle computere, der har sangen liggende til upload. Og dermed downloade den gratis og ved høj hastighed takket være kombinationen af uploadernes kombinerede bred-båndsforbindelser. Og det er fuldt lovligt, for Radiohead har selv lavet torrent-filen og selv uploadet sangen.Så ikke nok med at Yorke påtager sig at synge svanesangen for de store pladeselskaber, Radiohead benytter sig også af den teknologi, som har gjort multinationales yndlingshadeobjekt Pirate Bay – og Mininova – så succesfulde.Ny musikdistributionMen det er formentlig ikke så meget for at provokere, som for at undersøge nye muligheder for distribution af musik. Og til det formål er torrent-teknologien ekstremt potent, fordi den kombinerer bredbånds-forbindelser fra mange computere. Det demonstreres også af det faktum, at »In Rainbows« – på trods af at den lå til gratis download på en officiel Radiohead-side – blev downloadet i høje tal bl.a. via en torrent-fil hentet på Pirate Bay.Radiohead er stadig blevet bygget op af EMI, deres A&amp;R- og promotionfolk, det bør ingen glemme. Det er svært at forestille sig en stjernestatus af denne størrelsesorden i den gamle verdensorden uden en betragtelig økonomisk rygstøtte, og det er svært at forestille sig, at de kunne have finansieret deres studieindspilninger uden hjælp fra EMI. Men fra deres priviligerede position højt på berømmelsens tinder uden nogen form for kontraktlige bånd formår bandet i dag at komme i dialog med deres fans og deres behov for at få let adgang til deres nye musik. De er ikke rockmusikkens eller branchens frelsere, men de tager deres roller som stjerner (og for mange også ledestjerner) i en mu-sikverden i hæsblæsende forandring alvorligt. Og det sker gennem optimal tilpasning til omstændighederne og gennem behændig udnyttelse af forhåndenværende muligheder. Akkurat lige som i følge Darwin.www.mininova.org/tor/2846416www.believermag.com
