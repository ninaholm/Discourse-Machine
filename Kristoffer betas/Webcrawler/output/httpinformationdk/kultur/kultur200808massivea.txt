Massive Attack og L.O.C. i Operaen



 Det bliver til lyden af triphop og rap, når kronprins Frederik og kronprinsesse Mary uddeler deres kulturpris i Det Kongelige Teaters Opera den 14. september. Massive Attack og L.O.C. er valgt efter kronprinsparret personlige musiksmag, og på samme måde bestemmer kronprinsparret selv, hvilken dansk kunstner og hvilken humanitær organisation de vil belønne med henholdsvis 500.000 kr. og 250.000 kr. Tidligere modtagere af kulturprisen tæller filminstruktøren Per Fly, kunstneren Olafur Eliasson og skuespilleren Sonja Richter. Den humanitære pris er tidligere tildelt Red Barnet, Julemærkefonden og støttenetværket Ventilen. DR viser uddrag af prisfesten i Operaen, der får De Sorte Spejdere, Anders Lund Madsen og Anders Breinholt, som værter. rott

