Kunstpausen: Rock Music

 Ursula Nistrup /  Rock Music, Hampi, South India 2015 /  Series of 5 / each 30x40 cm C-type prints / Edition 3 +1 AP / www.nistrup.com


 Et af de ældste landskaber i verden findes i Sydindien i det mytologiske område Hampi. Området er dækket af millioner af granitblokke, som alle har en helt unik resonans. I år 500 e.Kr. udvalgte hinduerne i området nogle særlige blokke til blandt andet at bygge templet Vitala. De udvalgte stenene ved at slå let på dem og lytte til de frembragte toner. Vitala templet er – ud over et fantastisk bygningsværk – også et musik­instrument, idet 56 af templets bærende søjler er såkaldte musiske søjler. Lydene fra søjlerne fremkommer ved, at man slår let på dem. Tonerne er alle forskellige, men grupperede efter klang – nogle kan minde om strengeinstrumenter, andre om blæseinstrumenter, og en tredje gruppe har percussionagtige kvaliteter. De fotograferede granitblokke kan ses som strukturer, der indeholder potentielle musiske toner. Ursula Nistrup udstiller netop nu på Forårsudstillingen på Den Frie, og her viser hun en mytologisk resonerende granitsten, som dem templerne fra området er lavet af.
KUNSTPAUSEN kurateres af Jesse Jacob / jeja@information.dk

