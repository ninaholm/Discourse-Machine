FOLK



 @TheisBroegger
’Arla kan bekræfte fra egne handelskilder i Rusland, at vi rammes af importforbud,’ tweetede mejeriproducentens pressechef i går. ’Vi har nu stoppet al produktion til Rusland.’ Ingen skyr til Putin, så.
@boucherhayes
Lidt polemik fra journalist Philip Boucher-Hayes: ’Set i lyset af den videnskabelige enighed om, at ebola er skidt for os, hvorfor er der så ikke lige så mange ebola-skeptikere, som der er klimaskeptikere?’
@SarahPinborough
Der afsiges snart dom i mordsagen mod løberen Oscar Pistorius. ’Der er stadig mennesker, som synes, at Pistorius’ version er troværdig,’ tweeter forfatter Sarah Pinborough. ’Det er ligesom at lytte til kreationister.’
@Markgatiss
Om lidt dukker en ny doktor (Peter Capaldi) op i tv-serien ’Doctor Who’. Han ’er vidunderlig,’ mener manuskriptforfatter Mark Gatiss. ’Mørk, morsom, mærkelig, gennemtrængende og kompleks.’

