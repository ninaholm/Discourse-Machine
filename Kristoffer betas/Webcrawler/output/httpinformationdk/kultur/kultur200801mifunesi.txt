Mifunes instruktør igen i Berlin



 Instruktøren Søren Kragh-Jacobsens ny film, Det som ingen ved, blev i går udtaget til årets filmfestival i Berlin. Den skal dog ikke medvirke i festivalens hoved-konkurrence, men i kategorien Panorama Special. Filmen er en politisk gyser med Anders W. Berthelsen, Maria Bonnevie og Ghita Nørby i hovedrollerne, suppleret af blandt andet Marie Louise Wille, Lars Mikkelsen og Henning Jensen. Den får dansk biografpremiere i juni. Festivalen afvikles i år i perioden 7.-17. februar.  

