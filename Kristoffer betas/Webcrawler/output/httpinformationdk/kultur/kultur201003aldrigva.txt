'Jeg har aldrig været bange for underholdning'
Christoffer Boe er kendt som instruktøren bag originale og udfordrende film. Nu overrasker han alle - som bagmand til reality-dokumentar-serien 'Veninder på 1. klasse'
'Når jeg viser dem noget fra 'veninder', så har de altid gerne villet se næste afsnit. Det er næsten som crackkokain. Så jeg håber virkelig, at vi på den måde har fået lavet en god stærk dope. Men lad os nu se. Jeg har i hvert fald ikke noget imod at være pusher med det her på menukortet,' siger instruktør Christoffer Boe om reaktionerne på 'Veninder på 1. klasse'.

Med en hurtig helikopteroverflyvning over Hellerups kystlinje, klip med smukke piger der skåler i champagne, Porscher, Jaguarer og 'bling', bliver der ikke lagt skjul  på overklassemiljøet, somVeninder på 1. klasseudfolder sig i.Serien blev i torsdags skudt i gang på Kanal 4, og nu kan seerne følge med i tre veninders liv, når de udlever deres drømme på byens hotte klubber og eksklusive hoteller, og tackler udfordringer med job, lejlighed, kærester og selvstændighed.Umiddelbart virker serien ikke overraskende som en ny omgang2100 Happiness, men det er kommet bag på de fleste, at det er den prisvindende kunstfilminstruktør Christoffer Boe, som er bagmanden. Med tidligere værker som dramafilmenReconstruction(2003) og action-thrillerenAlting bliver godt igen(2010) er der i hvert fald ikke lagt op til, at hans næste projekt blev en reality-dramaserie om tre unge  veninder fra Danmarks smørhul, Hellerup.Men for Christoffer Boe er det helt naturligt, at han er sprunget på reality-bølgen, fordi han altid har været  fascineret af at fortælle historier fra rigtige menneskers liv.»Jeg har aldrig været bange for underholdning. Det store spørgsmål for mig er ikke, om man skal underholde, men hvordan man skal underholde. Der har jeg ofte været utrolig uenig med den almene danske befolkning. Jeg synes jo, at jeg laver ny og anderledes underholdning, men mange synes desværre, at jeg laver noget elitært lort. Det her, synes jeg også, er underholdende, og det håber jeg så, målgruppen også synes,« fortæller Christoffer Boe.Fiktion og virkelighedVeninder på første klasseer en blanding af virkelighed og fiktion, idet serien skildrer et generationsportræt gennem en blanding af de klassiske reality-, dokumentar-, og drama-genrer.»Virkeligheden er pigerne og deres liv. Fiktionen er, at vi ser på deres virkelige liv og fortæller det som en fiktionshistorie.«»Ligesom en dokumentarist ikke står uskyldigt i et rum, lige sådan påvirker vi pigernes liv i kraft af, at vi er til stede. Ideen er, at få dem til at leve et liv, som er interessant, og det kan vi mere eller mindre hjælpe dem til. Hvis de f.eks. gerne vil til en koncert, og vi gerne vil filme den koncert, så kan vi skaffe dem billetterne,« fortæller Christoffer Boe.Det er ikke 'The Hills'Selv omVeninder på 1. klasseofte beskrives som en dansk udgave af den amerikanske MTV-serieThe Hills,så påpeger Christoffer Boe, at det ikke er tilfældet.»Det ville ligne mig dårligt at lave noget, der var etrip offaf noget andet. Efterstræbelsen har ikke været at lave en efterligning afThe Hills.Det her er jo bare en genre. Vi er så de første, der står i maskinrummet i Danmark, og lige om lidt bliver der trængt hernede, for alle vil ned og røre ved mekanikken. Men vi kom først - det er også en kvalitet,« forklarer Christoffer Boe.Privat har han kun set få afsnit afThe Hillsog slår sjældent over på reality-programmerne. Derfor har det været udfordrende for den 35-årige instruktør at lave en ungdomsserie, som skal fænge målgruppen.»Det har været vigtigt, at fascinationen ikke bliver mig, som sidder som en halvgammel tosse og kigger på pigerne, men at fascinationen er det, som er i miljøet. Derfor har jeg jævnligt korrigeret serien efter at have vendt den med kvinder,« siger Christoffer Boe.Næsten som crackChristoffer Boes rolle bag serien har været at finde ud af, hvordan den kunne fungere på en måde, så den blev et interessant portræt.»Men nu skal det ikke lyde alt for ophævet. Meningen er, at du skal blive sindssygt underholdt. Du tænder; ved ikke, hvad det er, bliver interesseret i at finde ud af, hvem de unge mennesker er, hvad det er de går og plotter mod hinanden, hvorfor de er så onde, hvorfor de er så søde, hvad skal der ske, ej, jeg skal se  det næste afsnit. Det er helt enkelt,« siger Christoffer Boe.Netop denne påvirkning har serien tydeligvis haft på hans mandlige venner:»Jeg får altid høflige nik, når jeg viser mine film til mine venner. Men når jeg viser dem noget fra 'veninder', så har de altid gerne villet se næste afsnit. Det er næsten som crackkokain. Så jeg håber virkelig, at vi på den måde har fået lavet en god stærk dope. Men lad os nu se. Jeg har i hvert fald ikke noget imod at være pusher med det her på menukortet.«
