Journalist fra USA fri i Iran



 Den amerikansk-iranske journalist Roxana Saberi har fået nedsat sin dom på otte års fængsel for spionage til to års betinget fængsel, skriver Ritzau. Hun blev i første omgang idømt otte år, men efter dommen var blevet afsagt, bad landets præsident, Mahmoud Ahmadinejad, appeldomstolen om at være grundig og retfærdig, når den gennemgik sagen på ny. I går forlod Saberi Evin-fængslet i Teheran som en fri person. USA's præsident, Barack Obama, har erklæret sig villig til at indgå i dialog med Iran efter tre årtiers fjendtligt forhold mellem USA og præsteregimet. 
ritzau/reuter

