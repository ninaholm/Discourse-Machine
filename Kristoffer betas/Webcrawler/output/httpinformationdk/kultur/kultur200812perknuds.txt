Per Knudsen ny chef for Center for Journalistik



 Pr. 1. januar 2009 tiltræder journalist Per Knudsen som ny leder for Center for Journalistik, Syddansk Universitet. 
Den 54-årige Per Knudsen har en alsidig baggrund inden for journalistikken. Som journalist og redaktør gennem mere end 30 år har han bl.a. gennem sit virke på dagbladene Information og Politiken varetaget en bred vifte af opgaver spændende fra dækning af indlands- og udlandsstof til dybdegående journalistiske reportager. 
Udover sin journalistiske baggrund har Per Knudsen erfaringer fra forlagsbranchen og i arbejdet med produktion af tv og radio. 
I efteråret 2008 har Per Knudsen været journalistisk fellow på Center for Journalistik. Per Knudsen afløser Troels Mylenberg, som for nylig forlod Syddansk Universitet til fordel for Berlingske Tidende.
ritzau 

