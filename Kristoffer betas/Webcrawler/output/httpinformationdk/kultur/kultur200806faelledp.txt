Fælledparken får ansigtsløft



 Københavns grønne åndehul, Fælledparken, skal renoveres. Renoveringen skal være klar, når den populære park, der hvert år besøges af 11 millioner mennesker, i april 2009 fylder 100 år. Projektet er blevet muligt, fordi A.P. Møller Fonden har skudt 152 millioner kroner i en fornyelse af Fælledparken. Donationen betyder, at Københavns Kommune nu kan tage sin oprindelige plan fra 2005 op af mølposen, hvor ideer til parkens fornyelse blandt andet inkluderede en skatepark, et amfiteater, café og meget andet. 

