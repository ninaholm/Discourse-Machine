Folk
Folk fra dagens avis


 
	Flyvestartere

	Den nye forsvarsminister, Nicolai Wammen (S), giver sig selv en flyvende start i sit embede. Ifølge ministeriets hjemmeside har han allerede i går besøgt Hærens Kampskole i Oksbøl og set på ’kandidater til ny pansret mandskabsvogn’.

	Bevingede

	Nicolai Wammen fortsætter i glideflugt. I morgen er han taler ved Roskilde Airshow. Mon ikke hans spindoktor har udpønset et par bevingede ord, med hvilke ministeren kan benytte lejligheden til at kaste glans over sig selv og de flyvefærdige?

	Alvorlige mænd

	Fra den 20. til 29. august skal den nyudnævnte forsvarsminister Wammen bestå sin manddomsprøve. I denne periode skal han nemlig besøge vor store allierede i vest, USA, og det indbefatter et møde med den amerikanske forsvarsminister.

	Lyttere

	Behøver USA’s forsvarsminister spørge Wammen, hvad Wammen mener om dansk forsvars fremtid? Eller har USA’s hemmelige tjenester allerede aflyttet Wammens interne overvejelser hjemme i det danske forsvarsministerium?

