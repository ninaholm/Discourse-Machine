Informations fotograf vinder i Årets Pressefoto
Informations talentfulde unge fotograf, Tor Birk Trads, vinder med sit portræt af en ADHD-ramt skoledreng
 
	Her er Tor Birk Trads vinderbillede af den ADHD-ramte skoledreng Jens. Tillykke til fotografen!


 
	Informations fotograf, Tor Birk Trads, har netop vundet årets pressefoto i kategorien Årets Portræt, med sit portræt af drengen Jens – et af Danmarks mange ADHD-børn.

	Billedet blev taget til en større artikel i Moderne Tider, Informations weekendsektion, om inklusionens udfordringer i folkeskolen:

		Alle elsker inklusion eller i hvert fald ideen om plads til alle i folkeskolen. Så hvorfor er det egentlig, at ét enkelt specialklassebarn mere i hver tredje klasse fra 2015 har bragt normaldanmark i undtagelsestilstand, når nu forskning viser, at det er en fordel for alle? Har fællesskabet for længst givet Brian, Hassan og bogstavbørnene fingeren?


Læs eller genlæs artiklen her – den er på mange måder stadig højaktuel.

	Tors billede vandt den mest populære kategori i konkurrencen – i alt 618 portrætter blev bedømt til Årets Portræt. Juryens kommentar til billedet understreger bl.a. »hvor fint det er som portræt af ikke bare et barn, men også noget man ikke kan se.«

	Portrættet af Jens blev til som en del af en større fotoserie, som også blev bragt i avisen.

Hele serien kan ses her på Fotobloggen

	Årets Pressefoto har i alt 15 kategorier. Til dette års konkurence blev i alt 2.954 billeder indsendt af 196 fotografer. Her er alle årets vindere:

	Årets Pressefoto: Peter Hove Olesen, Politiken

	Årets Nyhedsbillede Danmark: Anthon Unger, Ekstra-Bladet

	Årets Nyhedsbillede Udland: Mads Nissen, Scanpix

	Årets Portræt: Tor Birk Trads, DMJX/Information

	Årets Sportsbillede Action: Peter Hove Olesen, Politiken

	Årets Sportsbillede Reportage: Nikolai Linares, Scanpix

	Årets Danske Hverdagsbillede: Maria Fonfara, Freelance

	Årets Reportage Danmark: Joachim Adrian Mikkelsen, Politiken

	Årets Reportage Udland: Peter Hove Olesen, Politiken

	Årets Åben Klasse: Peter Klint Busk Jørgensen, DMJX/Politiken

	Årets Multimedieproduktion: Charlotte De La Fuente Nørregaard, DMJX/Jyllands-Posten & Jonas Olufson, DMJX/Ekstra-Bladet

	Årets TV-fotograf Nyheder: Ole Jermiin, TV2/Østjylland

	Årets TV-fotograf Dokumentar: Anders Birch og Jacob Vølver, Freelance

	Årets Interaktive Multimedieproduktion: Nikolai Linares, Scanpix

