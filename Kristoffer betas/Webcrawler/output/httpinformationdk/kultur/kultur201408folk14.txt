Folk



 Benægtere
Nej, det er ikke noget problem for de konservative, hvis den nye formand, Søren Pape, har begået ulovligheder med kommunal støtte til Viborgs professionelle fodboldklub. Det siger gruppeformand Brian Mikkelsen til Ritzau.
Daglige svindlere
Om den pengeoverførsel, som Søren Pape har organiseret i Viborg, siger Brian Mikkelsen: ’Det foregår i alle kommuner hver eneste dag, at der er diskussioner med Statsforvaltningen om, hvor langt man kan gå.’ Er det virkelig sandt?
Tilbagebetalere
Konkurrencestyrelsen undersøger, om Viborg kommune har begunstiget fodboldklubben ulovligt. Sagen kan ende med, at klubben skal betale de 3,23 millioner kr. tilbage til Viborg Energi, som Søren Pape tvang til at yde støtten.
Margrethe Vestager
Ministeren med ansvaret for den kommunale økonomi erklærer om Søren Papes fodboldtilskudssag: ’Jeg synes altid, det er en stor sag, hvis man oplever, at skatteborgernes penge bliver forvaltet på en måde, som ikke er i orden.’

