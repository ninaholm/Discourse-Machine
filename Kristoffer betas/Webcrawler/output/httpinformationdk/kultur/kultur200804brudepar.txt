Brudepar søger kirkens velsignelse



 En ny tendens vinder frem blandt danske brudepar. De får først borgmesterens juridiske velsignelse af ægteskabet ved en borgerlige vielse. Senere, når de får råd, tid eller lyst, opsøger de så Vorherres billigelse ved en såkaldt kirkelig velsignelse. Det skriver Kristeligt Dagblad. En ny opgørelse, som Danmarks Statistik har udarbejdet for Kirkeministeriet, viser en klar stigning i antallet af kirkelige velsignelser. Mens tallene ikke rørte på sig fra 2005 til 2006, hvor der blev foretaget 1.742 kirkelige velsignelser af borgerligt viede, steg antallet sidste år til 1.863. 
ritzau

