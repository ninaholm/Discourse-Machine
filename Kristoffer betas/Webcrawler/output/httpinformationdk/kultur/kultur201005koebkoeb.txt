Køb, køb, køb



 Bedømmelse: 5/6
Når man står foran Skuespilhuset med kig til Olafur Eliassons lysekroner i Operaen og ser det lille lærred med projiceringer af Todd Hidos enestående fotografier, fjernes den sidste rest af tvivl. Billedkunsten er reduceret til at være en lille ynkelige pynt, der kun lever på de andre kunstarters nåde. Det er billedkunsten, der står sidst i køen til gulerødderne. 
Todd Hido fotograferer huse med lys i vinduerne, dårligt vejr og tv-skærme. Billederne, der alle er taget om natten, er taget med så lang lukketid, at lyset fra husene fremstår levende, som om det er lyset, der bor der, som om alt det, man frygter, kan ske i den mørke nat nu pludselig sker indenfor. Den ellers så uhyggelige mørke nat er pludselig det tryggeste sted at opholde sig. 
I Cinemateket er placeringen endnu mere ydmyg. Fra Filmhusets sidste vindue mod Landemærket kan man se et udvalg af Jacob Holdts amerikanske billeder fra ren, rå, strukturel racisme til fattig kærlighed og den Ku Klux Klan, han selv er webmaster for. 
Night-delen af Copenhagen Photo Festival består af syv internationale kunstneres værker, der vises om natten på skærme og husfacader i København. Værkerne er lette at relatere til natlige oplevelser og sælger på fornem vis billedkunsten til den intetanende beskuer eller den mere hærdede kunstbruger, som finder det befriende at se på kunst i nye rammer.
Day & Night på Copenhagen Photo Festival foregår over hele byen, men kun til og med i dag. Mere info kan ses på copenhagenphotofestival.com. Fuldt program fås i Metroen.
Fotobloggen på Information har i anledning af festivallen vist en række gallerier med nogle af de udstillende kunstnere. Se mere:
Mark Hunter
Nicolai Howalt
Shizuka Yokomizo
Empire State of MInd (gruppeudstilling)
Laurel Nakadate
Diana Valasco
Astrid Kruse Jensen
Eve Sussman
Todd Hido

