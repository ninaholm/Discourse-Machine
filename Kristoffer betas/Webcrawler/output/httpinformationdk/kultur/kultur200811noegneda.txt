Nøgne damer



I The Feature bliver man mindet om noget af det mest irriterende ved kunst. Filmen er en tre timer lang sag af en af de helt store helte blandt andre kunstnere, den legendariske franskmand Michel Auder, som har filmet sit liv fra 69 til nu.Det har han klippet sammen til en ganske seværdig film, der udstiller ham selv som lidt af en idiot, med en datter og et par koner, hvoraf man ser den første få saksen gennem mellemkødet under fødslen.Herudover er der masser af og pudsige og rørende anekdoter med lidt af hvert fra kunstens scene 1 fortalt sløvt og lækkert. Men det er selvfølgelig ikke nok for en stor kunstner som Auder, så ud over at blotte sin 63-årige tissemand til ingen verdens nytte har han krydsklippet med en ny historie med sig selv i hovedrollen, der handler om, at han har fået en hjernetumor og skal dø. Og som alle ved, er der kun én ting, der er værre end film, der prøver at spille på, at man ikke ved, hvad der er sandt og falsk, og det er film, der falder fuldstændig igennem, fordi den usande del er utroværdig og ligegyldig.Og så er vi ved noget af det allermest irriterende ved kunst, for ifølge paradigmet handler det naturligvis ikke om, hvorvidt det virker, men om hensigten. Altså det, andre kalder: "Det kan godt være, at det, jeg sagde, blev kritiseret for at være forkert, men jeg er bare glad for at det skabte debat."Cinemateket den 14. november klokken 19 og den 16. november klokken 13. Cph:Dox
