Jazz-brødre får Webster-prisen



 Brødrene Niels og Chris Lan Doky bliver dette års mod-tagere af Ben Webster Prisen, som de får overrakt under Copenhagen Jazz Festival. Det sker ved en koncert søn-dag i Tivoli, hvor de to brødre spiller sammen for første gang i 10 år. Pianisten Niels og bassisten Chris udfolder sig især uden for landets grænser, hvor de regnes for pionerer inden for moderne jazz. Med æren følger en check på 20.000 kr. til hver af prismodtagerne. Prisen finansieres af afgifter, som hvert år tilfalder Ben Webster Fonden fra den berømte tenorsaxofonists mange ind-spilninger med en række af jazzens største navne. 

