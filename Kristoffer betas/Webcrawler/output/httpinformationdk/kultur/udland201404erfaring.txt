Erfaringer fra et østtysk kulturchok
Du ved, du befinder dig på et østtysk kemilaboratorium, når mange af dine ledere foretrækker at tale russisk, og du lærer ting om disciplin, som du aldrig havde drømt om. En dansk forskers rapport fra Rostock


Rostock. En østtysk by på størrelse med Århus, der ligger blot to timers sejlads fra Danmark og alligevel er så fjern fra den danske kultur. En by, som de fleste anser som den by, man suser forbi, når man tager færgen fra Gedser og lander i Tyskland på vej sydpå. En industriby, der stadig bærer præg af de mange år under DDR. Og en by med et af verdens mest avancerede offentlige kemilaboratorier, Leibniz-Institut für Katalyse e. V. (LIKAT).Indtil sidste år var jeg så heldig at få lov til at arbejde dér som forsker i cirka to og et halvt år.Mine erfaringer derfra er blandede. Mange af mine ledere på denne højteknologiske arbejdsplads foretrak f.eks. at snakke russisk frem for engelsk. For det havde de lært under sovjettiden. Man kan på den måde finde mange historiske afstikkere fra Sovjet blandet med nye, vestlige afmærkninger. For eksempel er motorvejene i området perfekte, og der bliver bygget nye bygninger i Rostock, som var den en kinesisk storby på speed.Begge dele er tydeligvis led i den økonomiske støtte fra det vestlige til det østlige Tyskland i forsøget på at udligne forskellene, som den dag i dag stadig er tydelige.Selve arbejdet på LIKAT var et kulturchok for mig. Jeg lærte om disciplin og forskningsmæssig infrastruktur, som jeg aldrig havde drømt om.Der findes mellemledere inden for selve forskningsgrupperne, hvilket giver mulighed for en uovertruffen daglig styring og kontinuitet. Noget, jeg aldrig har set på danske universiteter. Her står de forskerledere, jeg kender, med hele ansvaret selv. Her kunne man bestemt godt lære noget af den tyske model.National stolthedI Tyskland har man også en langt større national stolthed over sin forskning. Noget af den forskning, jeg var involveret i, blev beskrevet i nationale aviser og tv. Lokale politikere – og selv ministre – kom forbi. Man føler sig som en værdsat del af samfundet. Man kommer derved helt automatisk til at bidrage mere.Det kunne man måske godt lære lidt af i Danmark, hvor jeg efter mere end et halvt årti med forskning aldrig har oplevet, at nogen fra det offentlige Danmark kom officielt på besøg for at høre, hvad vi laver og kan udrette.Noget andet, der karakteriserer Rostock, er, hvor meget magtstruktur og autoritetstro, der hersker. Det lyder måske negativt i danske ører.Men jeg fandt ud af, at det faktisk bevirker, at mange arbejder mere effektivt. Det ses for eksempel på de kontoransatte, som i Danmark grundet den så flade magtstruktur måske har svært ved at se, hvor deres indflydelse spiller ind – det er min erfaring i hvert fald.I Rostock er det helt modsat. Der nyder de stor respekt fra alle. Og deres domæne, det er der ingen, der skal eller kan røre ved. Det gør, at de helt automatisk tager mere ansvar og er mere effektive.Den rigide magtstruktur betyder dog også, at meget forskningsmæssig kreativitet kommer ovenfra og ned. De fleste projekter bliver sat i gang af lederen af forskningsgruppen. Så i stedet for, at en gruppe på omkring 50 mennesker tænker kreativt, er det reduceret til en lille håndfuld. Sådan er det heldigvis ikke på danske universiteter, hvor alle opfordres til at tænke kreativt i deres forskningsprojekter.Spørgsmålet er, om et laboratorium med LIKAT-kvalitet, der låner lidt personalepleje fra Rostock og tysk stolthed, ville kunne forenes med dansk kreativitet og dermed udgøre et mere optimalt forskningsmiljø? Det mener jeg. Det ville dog muligvis kræve, at der genindførtes noget autoritet i de danske folkeskoler, for at vi danskere kunne lære at respektere hinanden igen helt fra barnsben af. Men det manglede da også bare.Martin Nielsen er postdoc ved Department of Chemistry and Chemical Biology (CCB), Harvard University, USA
