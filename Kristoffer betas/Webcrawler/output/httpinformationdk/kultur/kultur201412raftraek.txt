RAF trækker dybe spor gennem Tysklands sjæl
Uopklarede attentatforsøg og blodige mord. En ny udstilling om tilblivelsen af Rote Armee Fraktion understreger de menneskelige omkostninger af vold i revolutionens navn
Stammheim-fængslet i Stuttgart.

En tidlig morgen i april 1977 kørte en rød Suzuki-motorcykel med to personer på iført olivengrønne hjelme op på siden af statsadvokat Siegfried Bubacks tjenestebil, der holdt for rødt ved et trafikkryds i Karlsruhe.Buback, hans chauffør og to øvrige passagerer i bilen døde øjeblikkeligt, da motorcyklens bagsædepassager åbnede ild mod vognen med en automatriffel af mærket Heckler &amp; Koch og derpå kørte bort fra gerningsstedet.Attentatet på Siegfried Buback var det første blodige kapitel i den eksplosion af politisk motiveret vold, der siden skulle blive kendt som &raquo;det tyske efterår&laquo;, hvor den revolutionære terrorgruppe RAF intensiverede forsøget på at omstyrte den vesttyske stat.For tiden kan den røde motorcykel i al sin tilsyneladende undselighed besigtiges på Deutsches Historisches Museum i Berlin. UdstillingenRAF &ndash; terroristische Gewalt(RAF &ndash; terroristisk vold&laquo;) genbesøger den i mange henseender uafsluttede fortælling om Rote Armee Fraktion, hvis kompromisløse udfordring af statens voldsmonopol slog ned som en bombe i efterkrigstidens småsøvnige Vesttyskland.Udstillingen forsøger på kronologisk vis at optegne radikaliseringens udviklingshistorie og vil først og fremmest kaste lys over de destruktive og menneskelige omkostninger ved RAF&rsquo;s attentater.Den røde Suzuki, som Rote Armee Fraktion benyttede i forbindelse med mordet på den tyske statsadvokat Siegfried Buback i 1977.Foto fra udstillingenBorgerskabets børnEn del af udstillingen er viet til RAF-ofrenes efterladte og deres sorgbearbejdelse. I 1970&rsquo;erne var psykologisk assistance til traumatiserede voldsofre og deres familier et særsyn. I et tv-interview fra midten af 80&rsquo;erne med de pårørende til mordofferet viser et chokeret forældrepar, der tydeligvis kæmper med at forstå deres søns skæbne.Mest interessant er forsøget på at skitsere radikaliseringens løbebane. Udstillingen er flyttet til Berlin fra Stuttgart, og til lejligheden har kuratorerne forsynet den med en optakt, der kredser om RAF&rsquo;s forhistorie i Berlin. Vi bliver præsenteret for velkendte fortællinger om drabet på den kristne student Benno Ohnesorg, der i 1967 blev skudt på nært hold af politibetjenten Karl Heinz Kurras under demonstrationerne mod den iranske shahs officielle besøg i Berlin.Som det var tilfældet med Blekingegadebanden, spillede også Vietnamkrigen en vigtig rolle i radikaliseringen af den tyske efterkrigsgeneration, men i særlig grad vendte borgerskabets børn sig mod den forældregeneration, der trods deres andel i nazismens forbrydelser i stort omfang havde sat sig på det vesttyske statsapparat som embedsmænd, statsadvokater og politikere. Vi får historien om studenterlederen Rudi Dutschke, der knapt overlevede et attentatforsøg udført af en ung højreekstremist, hvilket udløste voldsomme optøjer foran den borgerlige Springer-presses hovedkvarter i Berlin. Springerpressens kampagnejournalistik mod venstrefløjen var ifølge ungdomsoprørerne direkte medskyldig i mordforsøget på Dutschke.ByguerillaenDet var disse ophedede konfrontationer med politiet, der på den ene side hærdede en hård kerne af unge tyske venstreorienterede og på den anden side bekræftede dem i den ideologiske antagelse, at statsmagten var klar til at myrde for at opretholde status quo.Kort efter mordet på Ohnesorg i 1967 grundlagde en håndfuld revolutionære den militante gruppering Bevægelsen af 2. juni, der blev en forløber for RAF.I begyndelsen af 1970&rsquo;erne udviklede RAF med inspiration fra oprørsbevægelser i den tredje verden forestillingen om den revolutionære Byguerilla, der med målrettede terroraktioner skulle fremprovokere statsmagten til at vise sit sande undertrykkende ansigt og derigennem bevidstgøre arbejderklassen om nødvendigheden af en revolution.Resultaterne af denne strategi blev blodige. Vi får historien om adskillige mere eller mindre mislykkede bombeattentater, fra brandstiftelser i stormagasiner til henrettelsen af den tyske arbejdsgiverformand og tidligere SS-officer Hanns Martin Schleyer, der i 1977 blev kidnappet &ndash; og siden myrdet &ndash; af RAF for at bevirke en løsladelse af de fængslede medlemmer, Baader, Meinhof og Ensslin.Efter deres anholdelse i begyndelsen af 70&rsquo;erne sad de førende RAF-medlemmer indespærret i fængslet Stammheim, hvor de under deres sultestrejke blandt andre fik besøg af den franske filosof Jean-Paul Sartre, der naivt lod sig spænde for RAF-propagandaens vogn.På en pressekonference kritiserede Sartre forholdene for &rsquo;de politiske fanger&rsquo;, men filosoffens frit opfundne beskrivelser af Baaders celle afslørede ufrivilligt, at Sartre slet ikke havde betrådt fængselscellen. Anekdoten om Sartres besøg i Stammheim bliver en absurd påmindelse om en epoke, hvor venstreintellektuelle i hobetal blev forført af ideen om volden som legitimt middel til revolution.Efterlysningsplakaten over Baader-Meinhof-gruppens medlemmer.Foto fra udstillingenNy efterforskningTrods en ellers klædelig alvorstyngde kunne man som besøgende godt ønske sig en mere fantasifuld formidling af de drabelige begivenheder. Den røde Suzuki, en læderjakke fra det tyske antiterrorkorps GSG9 samt en række ophængte papskilte med datoer for terroristernes attentater, hvis flossede kanter i tegneseriestil skal illudere bombeeksplosioner, er blandt de få genstande på en udstilling, der først og fremmest skal læses (på enten engelsk eller tysk). Hovedsageligt består udstillingerne af montrer med tekst, enten skolestile, flyveblade, propagandaskrifter, opråb og datidens pressedækning. Udstillingen vil først og fremmest understrege, at historien om RAF endnu trækker dybe spor gennem den tyske folkesjæl, der i utallige henseender har været martret af politisk motiveret vold. I den tyske presse er udstillingen blevet kritiseret for at udelade årsagssammenhænge og for manglende nyhedsværdi.&raquo;Den tilbyder punktuelle indsigter, men gør ikke den besøgende klar over, hvad RAF egentlig var,&laquo; siger Gerhart Baum, der i 1978 blev tysk indenrigsminister, til avisen Tagesspiegel.Ikke desto mindre gør udstillingen os klar over, at RAF, der officielt opløste sig selv i 1998, fortsat udøver en stærk virkning på Tyskland. Ikke mindst på grund af de uopklarede forbrydelser.Som flere andre RAF-attentater &ndash; ikke ulig Blekingegadebandens mord på politibetjenten Jesper Egtved-Hansen &ndash; er det fortsat ukendt, hvem der for 37 år siden affyrede de dræbende skud, da Siegfried Buback blev myrdet i Karlsruhe.Stammheim-fængslet i Stuttgart.Foto fra udstillingen&rsquo;RAF &ndash; Terroristische Gewalt&rsquo;, Deutsches Historisches Museum, Unter den Linden 2, Berlin. Indtil den 8. marts 2015. Se mere på www.dhm.de
