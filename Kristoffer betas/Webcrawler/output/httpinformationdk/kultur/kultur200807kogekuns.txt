Kogekunst på lærred



 Gæsten skal fjernes fra spisebordets ritualer, mener kokken Bo Lindegaard fra Madeleines Madteater, når han åbner sin første kunstudstilling - 'Spiselige og uspiselige værker' på Galleri Brantebjerg den 26. juli. 
De fire første - uspiselige - værker nydes i galleriet, mens de tre næste spiselige værker vises uden for galleriet. 'Salat 08' er det sidste værk, "hvor bord og stearinlys, tallerken og salatbladet vendes med dressing og spises på græstæppet". Det er 2. Salon af tre, som eKleKtisk teaterproduKtion og Pawel Wedrowski viser i løbet af sommeren. 

