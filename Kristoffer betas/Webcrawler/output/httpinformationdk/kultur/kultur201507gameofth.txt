’Game of Thrones’ lever sit eget liv
Det er 24 år siden, at amerikanske George R.R. Martin begyndte at skrive på bogserien ’Game of Thrones’, der siden er blevet til en tv-serie og et verdensomspændende kulturelt fænomen med nogle endog meget dedikerede fans. Information har mødt forfatteren
Den populære tv-serie ’Game of Thrones’ har nu indhenter bogserien, og det lægger noget af et pres på forfatteren George R.R. Martin, der ligner en pensioneret fiskerskipper, og som lige nu mangler godt halvandet bind, før sagaen kan afsluttes.

Vi er ca. halvvejs i interviewet, da det er ved at gå galt. En ung, norsk radiojournalist siger, at mange fans er bekymrede for, at George R.R. Martin når at dø, inden han får skrevet sinGame of Thrones-fantasysaga færdig. Hvordan har den amerikanske forfatter det selv med det?&raquo;Jeg synes, at det er virkelig uforskammet at spørge om den slags,&laquo; siger Martins pr-dame med høj stemme et sted bag os. Hun ser helt himmelfalden ud.&raquo;Hvordan vilduhave det med at få stillet sådan et spørgsmål?&laquo;Martin selv kigger ned i gulvet og mumler, at &raquo;jeg bryder mig ikke om det spørgsmål.&laquo;Journalisten forsøger sig igen: &raquo;Men du er vel blevet stillet det mange gange?&laquo; hvortil pr-damen svarer, at &raquo;ja, vi plejer at bede folk om at skride ad helvede til.&laquo;Martin griner &ndash; det gør alle fire journalister ved bordet også, omend en anelse nervøst &ndash; og den gode stemning synes at være genoprettet.Jeg ville nok ikke selv have stillet det famøse spørgsmål, men det siger meget om, hvor populære George R.R. Martins bøger og tv-serien baseret på dem er blevet, og hvor meget de betyder for mange mennesker. Tv-serien er en af tidens mest sete og illegalt downloadede, mens bøgerne er solgt i millioner af eksemplarer, mere end 200.000 i Danmark alene. Der er store og irrationelle følelser involveret, og nogle af de mest rabiate fans tænker mere på sig selv, end de tænker på Martin.Fart påMed sine 66 år burde George R.R. Martin dog have mange produktive år foran sig og derfor rigeligt tid til at blive færdig med de to sidste af de planlagte syv bind afGame of Thrones&ndash; bogserien hedder egentligEn sang om is og ild&ndash; også selv om han bruger ca. fem år på at skrive de små 1.000 sider pr. bind. Lige nu mangler han godt halvandet bind, hvilket altså betyder, at der kan gå seks-syv år, før han er helt færdig.&raquo;Jeg håber, det går hurtigere,&laquo; siger han og forklarer, at det langsomme tempo blandt andet hænger sammen med det enorme persongalleri og de skiftende synsvinkler i hvert bind.&raquo;På nogle af mine tidligere bøger, førGame of Thrones,kom der et punkt, hvor jeg kunne smage slutningen, og når det skete, begyndte jeg at skrive hurtigere. Det var, som om jeg kørte ned ad bakke og bare fik mere fart på. Tidligere skrev jeg måske tre sider om dagen, pludselig skrev jeg fem eller seks sider, og jeg oplevede dage, hvor jeg nåede hele 12 sider. Det er fantastisk, når det sker, og jeg venter stadig på, at det skal ske medGame of Thrones.Måske kommer det på den sidste bog. Vi får at se, når jeg endelig nærmer mig slutningen.&laquo;Skipperens sørøverhistorierMed sit hvide fuldskæg, blå skjorte, seler og kasket ligner George R.R. Martin en pensioneret fiskerskipper, der sidder på en kaj og fortæller (sø)røverhistorier. Det gør han jo på sin vis også, og lige nu er han på vej til en finsk fantasyfestival, Archipelacon, men bruger en dag i Stockholm på at tale med pressen og møde blandt andet sin danske forlægger, Gyldendal, og repræsentanter fra HBO Nordic, der viser tv-serien.Game of Thrones&ndash; både tv-serie og bogserie &ndash; er en kulørt, underholdende og begavet blanding af politik, sex og vold, og den foregår i de fiktive kontinenter Westeros og Essos, hvor forskellige familier, huse, slås om magten og retten til at sidde på den eftertragtede jerntrone.George R.R. Martin begyndte i 1991 at skrive på serien, der fra første færd blev ganske populær blandt fantasylæsere. Det var dog først med tv-serien, som begyndte i 2011, atGame of Thronesfor alvor fik tag i millioner af mennesker verden over. Bøgerne er kun blevet mere og mere populære for hver sæson af tv-serien, og hele universet omkring begge dele er for længst gledet George R.R. Martin af hænde.&raquo;Jeg kontrollerer mine bøger,&laquo; siger han.&raquo;Det er det eneste, jeg nogensinde har kunnet kontrollere. Og den pointe er virkelig blevet understreget i de senere år. Ud over tv-serien erGame of Thronesblevet en del af populærkulturen. Der er bøger om mine bøger, bøger om tv-serien, podcasts, hvor folk taler om begge dele. Der laves produkter, som har med bøgerne og serien at gøre. For en måned siden fandt jeg ud af, at et tøjfirma har lavet leggings til kvinder med mit ansigt på. Hvad fanden går det ud på.&laquo;Han griner.&raquo;Det er der ikke nogen, der har talt med mig om. Nogle mennesker kommer til mig og siger: &rsquo;Vi vil gerne lave det og det.&rsquo; Men andre spørger ikke. Så nej, jeg kontrollerer ikke noget som helst.Game of Throneslever sit eget liv. Selve sætningen &rsquo;game of thrones&rsquo; er blevet en del af sproget. Der er en kogebog, der hedderGame of Scones, og en pornofilm, der hedderGame of Bones. Hver eneste gang jeg ser efter, er detGame ofet eller andet nyt. Det eneste, jeg styrer, er bøgerne &ndash; det er min historie, som jeg fortæller. Resten er et vildt ridt.&laquo;Hvad med slutningen?Fra begyndelsen har både HBO og tv-seriens fans været bekymrede for, at tv-serien ville indhente bogserien, fordi George R.R. Martin skriver så langsomt. Med femte sæson afGame of Thrones, der lige er blevet sendt på HBO og er baseret på femte og senest udgivne bind af bogserien, skete det endelig, og spørgsmålet er, hvad det nu kommer til at betyde. Martin understreger, at man er nødt til at forstå, at bøgerne er én ting, og tv-serien noget ganske andet &ndash; og sådan har det været i et stykke tid.&raquo;Det øger presset, at tv-serien nu har indhentet mig, og presset var i forvejen enormt,&laquo; siger han.&raquo; Men kommer jeg til at ændre bøgerne af den grund? Nej, det vil være en fejltagelse. Jeg skriver de bøger, jeg altid har haft i tankerne at skrive. De fleste af de store figurer har været, som de er, i mit hoved i årtier nu. Serien er forholdsvis ny og kommer ikke til at påvirke dem. Vi får en længere og længere liste af personer, som er døde i serien, men som lever i bøgerne. Og hvis de lever i bøgerne, så kommer de til at gøre og sige ting. Man er nødt til at se på det som to separate fortællinger.&laquo;De store linjer vil dog nogenlunde være de samme i bog- og tv-serie, forklarer forfatteren.&raquo;Jeg har omkring 12 forskellige figurer, hvis synsvinkel jeg skriver ud fra i bøgerne, plus mange bifigurer. Hovedkræfterne bag tv-serien, David Benioff og D.B. Weiss, og jeg har gennem årene haft mange samtaler, og de kender i store træk historien, så jeg vil tro, at den samme figur sidder på jerntronen til sidst i både serien og bøgerne, og at nogle af de samme hovedfigurer vil være levende og døde. Men det vil kun gælde for måske seks-syv figurer. Vi har slet ikke talt om bifigurerne, og hvad deres skæbne vil være.&laquo;En ung, sortklædt finne, der tydeligvis er stor fan af George R.R. Martin, knuger nervøst sin notesblok i hænderne, mens han læser et spørgsmål op:Game of Throneser ikke mindst kendt for at være en fortælling, hvor ingen af hovedpersonerne er fredet &ndash; alle kan dø, når det skal være. Er der noget, forfatteren fortryder i så henseende?Martin smiler skævt og siger: &raquo;Jeg havde skrevet mange af bøgerne, inden tv-serien blev en realitet, og nogle af dem var allerede udgivet, og andre var kun på vej, men jeg havde skrevet historien. Jeg slog visse figurer ihjel og gjorde forfærdelige ting ved dem osv. Det er nemt at gøre, når det blot er navne på et stykke papir. Men da serien begyndte, var det pludselig skuespillere, der spillede figurerne. Man besøger optagelserne og møder skuespillerne, og så føler man sig skyldig. &rsquo;Åh Gud.&rsquo; Når man slår en figur ihjel, fyrer man reelt også en skuespiller, gør vedkommende arbejdsløs. Det er hårdt, når figurerne ikke længere bare er navne på et stykke papir, men levende mennesker.&laquo;Arbejdet er en kampMed al det pres, der er på George R.R. Martin, og de mange dedikerede og indimellem ligefrem vanvittige fans, som skriver til ham med deres egne teorier og kræver, at han skriver hurtigere, er det så stadig sjovt for ham at skriveGame of Thrones?&raquo;Der er en meget utålmodig minoritet, ja, nogle af dem er ligefrem vrede over, at bøgerne ikke er færdige,&laquo; siger han.&raquo;Det er bare ikke noget, jeg kan gøre noget ved. Vil jeg gerne være færdig med bøgerne? Bestemt. Men jeg kan ikke bare klappe med hænderne og få det til at ske. Jeg skriver et ord og en sætning og en side ad gangen.&laquo;Men nyder han stadig at skrive?Game of Throneser måske nok hansmagnum opus, men det er trods alt også kun en del af hans samlede virke som forfatter. &raquo;Det er hårdt arbejde at skrive. Der er dage, hvor jeg nyder det, og det går godt, og der er dage, hvor det ikke går godt, og jeg tænker, &rsquo;hvorfor fanden blev jeg ikke blikkenslager i stedet? Det her er smertefuldt og forfærdeligt. Hvordan kunne jeg nogensinde tro, at jeg havde talent?&rsquo; Det går op og ned. Den store tilfredsstillelse ligger i at blive færdig. Det bliver man næsten høj af, mens selve arbejdet er en kamp.&laquo;De første fem sæsoner af &rsquo;Game of Thrones&rsquo; kan ses på HBO Nordic. De fem første bind i bogserien er udgivet på dansk af Gyldendal.Informations reportagetur til Stockholm var betalt af HBO Nordic
