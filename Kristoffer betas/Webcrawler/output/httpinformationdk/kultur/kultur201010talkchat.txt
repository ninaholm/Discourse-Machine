Fra talk- til chatshows
Der er mere chat end talk over mange late night talkshows for tiden, men til gengæld bliver der også indkaldt til politiske demonstrationer i den sene sendeflades mandeverden


Ifølge en undersøgelse fra University of Pennsylvania er late night talkshows en af de afgørende årsager til, at op til 40 pct. af amerikanerne får mindre end de anbefalede syv til otte timers søvn. Det var for nylig en af de overraskende informationer i en BBC-artikel, som filosoferede over, hvorfor amerikanerne elsker at se snakkesaligt tv efter klokken 23, mens europæerne aldrig rigtig har været til en daglig dosis ord i de sene sendetimer.Ifølge artiklen har amerikanske shows somThe  Tonight Show, som blev skabt i 1950'erne sammen med det rivaliserende programThe Late Showmed David Letterman mere end ni millioner seere. Selv om det er en minoritet i en befolkning på over 300 millioner, er det et vigtigt publikum, for de fleste seere er det reklamepopulære segment af 18-49-årige. Når værter som Conan O'Brien og Jay Leno slås om pladsen bag skrivebordet iThe Tonight Show, er det nyhedsstof af bedste kaliber, for værterne er stjerner i stil med de berømte gæster, som lægger vejen forbi.Ingen danske søvnslugereLate night talkshows er kendetegnet ved at være dels underholdning, dels talkshow, hvor en fast vært normalt byder velkommen med en monolog for derefter fra skrivebordet at invitere gæster til samtaler i studiet. De populære amerikanske shows kører aften efter aften, men det er aldrig rigtigt slået an i europæisk tv. Her lader publikum kun til at orke den slags én gang om ugen og tidligere i sendefladen. Dermed skal programmerne helst være bredere underholdningsshows, som i stil med Anders Lund MadsensDet nye Talkshowtager over med skæve vinkler og en au pair-pige som konkurrencepræmie, nårTalentslipper seerne på DR allerede kl. 21.30.Herhjemme har der de seneste år været flere livtag med genren, men ingen har bidt sig så fast, at den er blevet et søvnslugende indslag i danskernes hverdag. Mikael Bertelsen brugte i 2007-2008 morsomt formatet som udgangspunkt for sit nytænkende satireshowDen 11. Time. Her var kulturlivet i centrum, mens en journalist som  Clement Kjærsgaard bevidst har brugt sine talkshows til at få politiske stemmer på skærmen i en mere underholdende form. De senere år forekommer de mere journalistiske shows imidlertid at være iundertal på skærmen, mens det i stedet er de morsomme mænd, som har sat sig bag skrivebordene for at levere mere chat og fjas end talk. Seneste late night-vært er Anders Breinholt, som har skiftet TV 2'sGo'morgen Danmarkud med et eget show kl. 23.05. Jeg har ærligt indrømmet ikke set meget til showet, men det, jeg har set, har mest været fjol. Det er heller ikke en let sag at skulle levere fire dage om ugen. De amerikanske shows har en hær af forfattere, som fodrer de kendte værter med godt materiale, og man kunne f.eks. opleve en tydeligt lettet Jon Stewart hilse sin stab velkommen tilbage tilThe Daily Show, da forfatterne kom på arbejde igen.Mændenes verdenThe Daily Showog Stephen ColbertsThe Colbert Reportpå Comedy Central er eksempler på, at den sjove, sene tilgang til aktuelle begivenheder ikke behøver ende i ren fjol. Med årene er begge shows blevet en reel magtfaktor i det amerikanske mediebillede. Toppolitikere lægger jævnligt vejen forbi, og i september var Stephen Colbert sågar indkaldt til at vidne om arbejdskraftindvandring i et underudvalg i kongressen - vel at mærke i rollen som den rabiatrepublikanske vært, han fremstiller i sit program.Om en uge markerer begge programværter sig konkret politisk med deres stort anlagte 'rallys' på Capitol Hill. Gennem en måned har de reklameret for deres respektive rallys; Jon Stewart holder den 30. oktober enRally to Restore Sanity, mens Stephen Colbert havde planlagt en mod-rally,March to Keep Fear Alive. I torsdagensDaily Showvalgte de at lægge deres rallys sammen, mens Oprah Winfrey uddelte gratis rejser til Washington til alle tilskuerne. Det bliver spændende at se, hvordan deres rally løber af stablen, og hvor meget virak det lykkes de to begavede værter at skabe denne gang.Late night talkshows kan være både morsomme og begavede og meget mere end chit chat. Spørgsmålet er bare, hvornår en kvindelig vært kommer på banen. Indtil nu er Chelsea Handler medChelsea Latelypå underholdningskanalen E! stort set alene som kvindelig vært. Det ville være skønt også at kunne tilbringe sene tv-aftener i selskab med begavede kvinder i dansk såvel som international regi.
