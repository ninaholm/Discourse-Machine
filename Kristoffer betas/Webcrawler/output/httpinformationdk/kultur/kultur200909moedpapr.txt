Mød Paprika Steen



 Torsdag den 1. oktober er der mulighed for at møde skuespillerinden Paprika Steen og instruktøren Martin Zandvliet, når de taler med Informations filmredaktør, Christian Monggaard.
Anledningen er Martin Zandvliets kritikerroste spillefilmdebut, Applaus, i hvilken Paprika Steen har hovedrollen som den alkoholiserede skuespillerinde Thea, der forsøger at få styr på sit liv efter at have været på afvænning.
Den stærke præstation indbragte Paprika Steen en skuespilpris på filmfestivalen i Karlovy Vary, og Applaus kan lige nu ses i biografen landet over.
Arrangementet foregår i Informations kantine torsdag den 1. oktober kl. 17-19. Der er gratis adgang, men tilmelding på telefon 33 69 60 00 er nødvendig.
Informations anmeldelse af filmen kan læses her: 
Et glimt ned i dybet
Interview med filmens instruktør kan læses her: Hvem er jeg egentlig?

