Terroristen, der ikke gør en hveps fortræd
Ifølge den amerikanske regering er Jake Conroy terrorist. Han har aldrig begået en terrorhandling, men forsøgte gennem ikkevoldelige metoder at lukke et laboratorium, som arbejder med dyreforsøg. Efter fire års fængsel er han i Danmark for at fortælle, hvordan USA dømmer aktivister som terrorister
Den amerikanske dyreaktivist Jake Conroy holder foredrag i Folkets Hus på Nørrebro.

I Folkets Hus på Nørrebro står Jake Conroy lænet op ad væggen. Han drikker vand af sin miljøvenlige drikkedunk og småsnakker med nogle, der er kommet for at høre ham tale. Flere bærer T-shirts med budskaber om at være god mod dyr.I baren sælges der veganerkage, og ser man efter, finder man ikke mange med hverken sko, bælter eller tasker af læder. På skærmen bag podiet, er første slide gjort klar. &raquo;Fra aktivist til &rsquo;terrorist&rsquo;&laquo;, står der med gåseøjne omkring det sidste ord.Jake Conroy ser ikke sig selv som terrorist. Han lever heller ikke op til nogen umiddelbar forestilling om, hvordan en terrorist ser ud, hvis sådan en prototype da overhovedet findes. Men Jake Conroy er terrorist. Det har han rettens ord for. Han har siddet fire år i fængsel, vurderet til at være blandt de ti farligste indsatte.Jake Conroy har ikke dræbt nogen. Og han har ikke detoneret nogen bombe eller sendt pulver med posten. Da Information mødtes med ham tidligere på dagen, ville han ikke engang klaske hvepsen, som generede hans morgenmad. I stedet holdt han op med at spise og satte syltetøjsmadden over på et andet altanbord med ordene: &raquo;Så kan den lige spise herovre i fred og ro.&laquo;Jake Conroy ser ingen grund til at slå dyr ihjel. &raquo;Dyr er ikke til for, at mennesker skal spise dem. De er heller ikke til for at levere underholdning, agere påklædning eller teste nye produkter. De er her for deres egne grunde og ønsker &ndash; ligesom alle andre &ndash; at leve frit uden at blive udnyttet,&laquo; siger han. Jake Conroy har været dyrerettighedsaktivist i tyve år og er i Danmark som led i en europæisk turné, hvor han fortæller om et amerikansk samfund, som bruger terrorparagrafferne til at dømme grønne aktivister. Ifølge FBI er netop miljø- og dyrerettighedsaktivister USA&rsquo;s største indenrigsterrortrussel lige nu.I midten af 90&rsquo;erne begyndte Jake Conroy at interessere sig for dyrs rettigheder. Han var en del af punkmiljøet i Seattle, som agerede scene for tanker om et renere miljø, feminisme og dyrerettigheder. Jake Conroy blev veganer, demonstrerede mod cirkus og var med til at sabotere en hvaljagt. Det tilfredsstillede dog ikke Jake Conroys ønske om at &rsquo;rykke noget&rsquo;.&raquo;Jeg følte ikke, at jeg gjorde nok ved at stå og råbe med et banner, så jeg søgte en mere radikal form for aktivisme, som rettede al sin energi ét sted hen,&laquo; siger han.Ny strategiJake Conroy blev en del af dyrerettighedskampagnen &rsquo;Stop Huntingdon Animal Cruelty&rsquo; (SHAC), som forsøgte at lukke virksomheden Huntingdon Life Sciences, som hver dag dræber 500 forsøgsdyr i sine laboratorier i Storbritannien og USA.&raquo;Det tiltalte mig, at kampagnen var meget græsrodsagtig. Der var ingen ledere, intet hierarki, og hele kampagnen var baseret på en &rsquo;gør det selv&rsquo;-form. Vi gad ikke vente på politikerne, og for os var det ikke nok at sætte vores lid til en etableret dyrerettighedsorganisation. Vi troede på, at vi selv kunne lukke laboratorierne,&laquo; siger Jake Conroy.SHAC&rsquo;s strategi var ny i USA. I stedet for at protestere med bannere og tilråb, som man har gjort i mange år og stadig gør, gik kampagnen aktivt efter at presse dem, der leverede ydelser til &rsquo;Huntingdon Life Sciences&rsquo;, til at trække sig. SHAC gik efter laboratoriets bank, forsikringsselskab, investorer og dem, der leverede toiletpapir.&raquo;Ideen var, at hvis man hiver én mursten ud efter den anden, vil fundamentet blive ustabilt og til sidst styrte sammen,&laquo; siger Jake Conroy og fortsætter: &raquo;Laboratoriet havde brug for et forsikringsselskab for at drive virksomhed, men forsikringsselskabet og alle de andre havde ikke brug for laboratoriet som kunde for at overleve.&laquo;Huntingdon Life Sciences tester nye produkter, før de sendes på markedet. Deres test foregår på både mus, kaniner, katte, hunde og aber. På en hvilken som helst dag har laboratorierne omkring 72.000 dyr indespærret. Skjulte optagelser fra folk, der har arbejdet undercover hos Huntingdon Life Sciences viser optagelser af ansatte, der forfalsker data, hvalpe, som bliver slået i hovedet og aber, hvis brystkasser skæres op, mens deres hjerter stadig slår. SHAC viste optagelserne til de virksomheder, der leverede ydelser til laboratoriet og demonstrerede foran lederne af f.eks. toiletpapirleverandørens private hjem. SHAC gjorde alt, hvad de kunne for at forbinde leverandørernes image med den dyremishandling, der foregik på Huntingdon Life Sciences. Godt hundrede investorer og leverandører endte med at trække sig, fordi det skadede deres omdømme at samarbejde med Huntingdon Life Sciences.Til sidst ville ingen banker eller forsikringsselskaber have laboratoriet som kunde, virksomhedens aktier var intet værd. For at redde laboratorierne &ndash; og dermed store dele af kemi- og medicinalindustrien, som var afhængige af at få testet deres produkter &ndash; reddede regeringen laboratorierne ved at tilbyde nogle højst usædvanlige hjælpeordninger.Fra aktivist til terroristJake Conroy var meget opmærksom på at operere inden for loven. Fordi SHAC ikke havde nogen ledere, var der nogen, som smadrede vinduer og sprayede graffiti på offentlige bygninger, men Jake Conroy anmeldte altid rettidigt demonstrationer, konsulterede jævnligt sine advokater og insisterede på, at kampagnen skulle være ikke-voldelig. SHAC vidste, at FBI holdt øje og monitorerede alt, aktivisterne gjorde. Lovændringerne efter terrorangrebet den 11. september 2001 tillod pludselig massiv overvågning, og i dag ved Jake Conroy, at hans skrald og hans post blev undersøgt, hans hus blev gennemrodet, hans computer blev hacket, og hans telefonsamtaler overhørt. Han har siden hen set dokumentation for, at FBI har optaget 555 kassettebånd af hver 90 minutters varighed med telefonsamtaler.Jake Conroy og hans venner i SHAC følte sig sikre på, at FBI ikke ville kunne anklage dem for noget.&raquo;Indtil videre havde den massive overvågning ikke ført noget med sig. Men så en morgen troppede 60 kampklædte politimænd iført pistoler og masker alligevel op,&laquo; fortæller han. Seks SHAC-medlemmer &ndash; heriblandt Jake Conroy blev anholdt og sigtet for terror.Efter 11. september er det blevet langt lettere at dømme folk for terror. Hvis du krydser grænsen mellem stater i USA for at forstyrre en virksomhed, og du samtidig forårsager virksomheden skader for mere end 10.000 dollars, kan du blive dømt som terrorist.&raquo;Fysisk havde jeg ikke krydset nogen grænser, men fordi jeg var med til at drive SHAC&rsquo;s hjemmeside, som blev læst af folk i hele USA, blev jeg dømt, fordi vores budskaber dermed overskred statsgrænser. Jeg havde heller ikke ødelagt ting for 10.000 kroner, men fordi mit virke betød, at Huntingdon Life Sciences aktier styrtdykkede, vurdere retten, at jeg var skyldig,&laquo; siger Jake Conroy, som i 2006 blev idømt fire års fængsel for indenrigsterrorisme.Undertrykkelsens tidRetssagen, som blev kaldt SHAC7, fordi seks mennesker plus kampagnen selv blev anklaget, er senere blevet brugt til at styrke loven således, at det i dag er endnu lettere at dømme aktivister som terrorister.&raquo;For to uger siden blev to amerikanske aktivister dømt for terror. Deres brøde bestod i, at de kørte rundt i USA og befriede dyr, som var indespærret på gårde. Men den hvide mand, som for nylig gik ind i en kirke og dræbte ni sorte amerikanere og kaldte det racekrig, bliver bare betragtet som &lsquo;crazy&rsquo;,&laquo; siger Jake Conroy.Han mener, vi bør erkende, at venstrefløjsaktivister lever i en af de mest undertrykkende tider nogensinde og peger på bogenGreen is the new Redsom eksempel. Den er skrevet af den prisvindende journalist Will Potter og handler om, at terrorparagrafferne efter 11. september bliver hevet og trukket i for at omfatte grønne aktivister handlinger. De forstyrrer nemlig samfundets orden. Will Potter skriver, at miljø- og dyrerettighedsaktivister er en direkte trussel mod store virksomheders interesser. Hver gang aktivister opmuntrer folk til at blive veganere, droppe privatbilisme, nedsætte deres forbrug og i det hele taget leve mere simpelt, taler de for nogle livsstilsændringer, som ikke inkluderer mange af klodens mest magtfulde industrier. Samtidig peger forfatteren på, at der i en tid, hvor USA&rsquo;s fornemmeste opgave er at bekæmpe terror, er gået sport i at dømme flest mulige terrorister, fordi det ser godt ud på cv og som regel medfører et karrierehop.&raquo;Bare se på advokaten Chris Christie, som byggede sagen op mod mig og SHAC, er i dag guvernør i New Jersey og stiller op til som præsidentkandidat for republikanerne,&laquo; siger Jake Conroy, som i fængslet blev vurderet til at være blandt de ti farligste indsatte ud af 1.300, hvoraf flere var mordere, pædofile og voldtægtsforbrydere.Fordi han var en højrisikoindsat skulle han hver dag fra 6.30 til 20.30 melde sig hos en betjent for at vise, at han ikke var flygtet. Missede han én gang, røg han i isolationscelle.Fra podiet i Folkets Hus fortæller Jake Conroy de tilhørende, at han rejser rundt med sin historie for at fortælle folk, at de ikke må lade sig skræmme til ikke at deltage i aktivistiske sager.&raquo;Vi var rigtigt mange, som var engageret i SHAC, men kun seks af os kom i fængsel. Det er forfærdeligt at sidde inde, men jeg klarede det og føler, det var det værd,&laquo; siger han, mens flere tilhørerne nikker.&raquo;Jeg kan ikke engagere mig i noget lignende igen, for så får jeg en meget hårdere straf. Så indtil videre må jeg nøjes med at drive min blog med billige veganske opskrifter, skrive breve til politiske fanger og rejse rundt og udstille, hvor vanvittigt det er, at ikkevoldelige aktivister stemples som terrorister,&laquo; siger han.&raquo;Der er 55 gange større risiko for at blive dræbt af en amerikansk betjent end af en terrorist. Det er skørt, at det er sådan en, som mig, der er den farlige.&laquo;Den internationale kampagne SHAC lukkede sidste år
