Folk



 Søren Hviid Pedersen I
Lektor Søren Hviid Pedersen fra SDU kom i stormvejr pga. en Facebook-update fra 30. juni: ’Jeg synes IDF (israelsk militær, red.) skal til at statuere nogle eksempler, man kunne starte med at rydde Gazastriben og sende dem over til egypterne.’
Hviid Pedersen II
Det var bl.a. nogle af hans tidligere studerende, der gjorde opmærksom på det kontroversielle synspunkt. Selv siger Hviid Pedersen til BT, at han henviste til Hamas. ’Det kunne aldrig falde mig ind at opfordre til etniske udrensninger.’
Tarek Ziad Hussein
I et debatindlæg i Politiken skriver Tarek Ziad Hussein, at Naser Khader ikke kan anses som en objektiv kilde i Israel/Palæstina-debatten, men som en part i sagen, da han via sit arbejde ved Hudson Institute støtter højreradikale zionister.
Naser Khader
Efter indlægget har Khader fået en række anonyme trusler og har derfor skrevet på Facebook, at Politiken har et medansvar, når de vælger at trykke sådanne debatindlæg. Og så mindes man noget med en karikatur og ytringsfrihed og den slags.

