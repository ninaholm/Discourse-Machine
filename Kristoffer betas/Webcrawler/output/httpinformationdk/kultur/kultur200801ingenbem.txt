Ingen bemandet raket foreløbig



 Vicepræsidenten for det sovjetiske videnskabernes akademi, Ivan Bardin, udtalte i gaar paa en pressekonference, at det paa indeværende tidspunkt ville være "meget vanskeligt" for Sovjetunionen at sende en bemandet raket ud i verdensrummet. Bardin, der for tiden er i Madras i anledning af den 45. indiske videnskabskongres, tilføjede, at en saadan bedrift ville indebære "omfattende eksperimenter". Paa et spørgsmaal om mulighederne for at opsende rumskibe svarede Bardin: "Det ligger uden for min fatteevne".

