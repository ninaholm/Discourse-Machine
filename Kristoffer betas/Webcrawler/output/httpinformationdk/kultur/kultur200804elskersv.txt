Jeg elsker at svælge i dem - lige til brækpunktet
Findes der nogen herligere eskapisme end at dykke ned og svælge og frådes i de kulørte sladdermagasiners univers?
Ugebladsbulimi. Hvad er en surerftur på nettet sammenlignet med en rigtig rundtur i det kulørte univers. Væksten i antallet af blade giver svaret.

Jeg har et had-kærlighedsforhold til ugeblade. Jeg kan ikke leve med dem, men jeg kan heller ikke leve uden.Så mange oplysninger. Og så alligevel så mange indholdsløse gentagelser. Kan man da ikke bare én gang for alle få beskrevet og defineret, hvorledes man mest effektivt påsmører læbestift, optræner en flad mave, indretter et hus og holder liv i en forelskelse? Åbenbart ikke. For den slags skal vi atter høre om, uge efter uge, så genialt tidsfordriv må det jo være.Anders And var mit første møde med ugebladenes univers. Jeg var medlem af Onkel Joakims millionærklub og drømte om at være lige så nuttet, arrogant og godhjertet som Andersine. Jeg kunne også sagtens identificere mig med Fætter Guf, som spiste og sov den hele lange dag.En verden udenforJeg fik en akut identitetskrise i 11-årsalderen, hvor jeg vekselvis læste Gru, Fantomet, Starlet og Romantik. Jeg kiggede med stor nysgerrighed i pornobladene og indretningsmagasinerne. Rigtige aviser læste jeg første fra 19-årsalderen, hvor jeg også begyndte at føle mig voldtaget af pornobladene på kioskhylderne.Men allerede i de tidlige teenageår skete der noget. Jeg kunne møde en hvilken som helst skønhed i disse blade, se på Hollowood-stjerner, læse om spørgsmål indsendt af læsere osv., men én ting kunne ugebladene ikke tilfredsstille: Der var en verden uden for Andeby, uden for Allers horoskoper og de seneste sminketips.Og den verden var Bollywoods glamourøse verden. Jeg troede, at ugebladenes verden i lokalkiosken var mangfoldig, indtil jeg begyndte at interessere mig for, hvad der udbydes i bladkiosker i Bombay og Bangkok. Hvilke drømme, ord og portrætter solgte man her? Jeg fik min første dosis fra Østen i indvandrerbutikkerne. Her smilede stjerner i sarier og hvide silkebukser. Alting var vendt op og ned i disse blade.Nettet slår ikke tilOg jeg elskede det. Hvilken slags intriger, sladder og konflikter dyrkede man? Hvad var seneste mode? At læse de asiatiske sladderblade og magasiner, ja, til med aviser, blev i 1980'erne før internettets gennembrud til min måde at rejse verden rundt.Der findes ikke de temaer, som vi ikke kan forherlige, flygte eskapistisk til eller fordømme i magasinernes verden:Underholdning, kundskab, kreativitet og inspiration - og nogle gange det argeste bullshit. Populærkultur, drømmeverdener, idealer og livsudfoldelse - alt dette findes i disse blade. Internettet er en pauver erstatning, for ugeblade kan man holde om og rive sider ud af, alt imens man fortærer en stor hamburger med fritter og skyller det hele ned med en cola - X-tra large, selvfølgelig.Klare rollerI ugeblade er rollerne altid så veldefinerede. Mænd er mænd. Kvinder er kvinder. Homofile er homofile. Udlændinge er eksotiske.Jeg har læst mange ugeblade i mit liv og slugt dem, uanset om de bød på eksotiske rejseskildringer, gav gode råd om, hvordan man fanger sit livs drømmemand, indretter sit badeværelse eller sætter sit hår - og gerne det hele på én gang. I dag kan man også slå den slags op på internettet, men internettet kan slet ikke måle sig med ugebladene. Hvad er en surfertur på nettet sammenlignet en rundtur i Catz eller Lek? Og hvad er en personlig internet-træner ved siden af en afslappet gennembladring af ugebladenes slankekure?Det flyder fortsat over af ugeblade på kioskhylderne, og de ser ud til at blive flere og flere år for år.De er bare et spejlbillede af de ritualer, vi dyrker i vores forbrugeristiske begær. Og jeg må indrømme, at jeg elsker at svælge og frådse i dem.Lige til brækpunktet.Oversat af Niels Ivar Larsen
