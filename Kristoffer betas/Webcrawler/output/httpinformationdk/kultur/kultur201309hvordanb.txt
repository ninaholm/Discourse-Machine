Hvordan vi bør se Skyler White som en bitch
Skyler, hustru til narkobaronen Walter White i ’Breaking Bad’, er blevet lagt for had af seriens fans. Skuespilleren Anna Gunn ser folks reaktion på hendes rolle i serien som en spejling af samfundets kvindefjendske syn på hustruer. Men måske er det grumme ved hende snarere, at hun repræsenterer et samfund, der gør kernefamiliens navle til moralsk kompas – koste hvem det vil
Skyler er en slags Rorschachtest for samfundets fortælling om kernefamiliens ret til at tage udgangspunkt i den enkeltes individuelle sikkerhed, hvor en dræbt mere eller mindre ikke betyder det store.

Man kan være enbitch. Og så kan man være samfundetsbitch. I Vince Gilligans mesterlige, sorte, komiske krimidramaserie,Breaking Bad, kan man være begge dele. Antihelten Walter Whites hustru, Skyler, er ikke den typiske birolle-hustru. Hun er ikke den husmoderligt neurotiske pyntedukke a la Betty Draper i AMC’sMad Men. Hun er ikke den spontant-feministiske dørsmækker Nora i IbsensEt Dukkehjemeller Shakespeares magtslange, Lady MacBeth. Hun er heller ikke den lumske femme fatale, der tager røven på mændene, mens hun blænder dem med sin egen. Skyler er Moder. Ikke en hyggeligt altpattende moderfigur, men en moderne, viljefast Moder i en amerikansk middelklassekernefamilie med to børn og en mand med moustache. Hun er en protektionistisk matriark, der forvalter sit parforhold og familieliv som et ligestillet samarbejde. At hendes mand så fremstiller stoffer, opbygger et narkoimperium og slår mennesker ihjel bag hendes ryg, gør det ikke nemt at stå ved sine principper. Det gør hende til enbitch, mener seriefans på Facebook-sider som »I hate Skyler White« og »Skyler White is a bitch.«Skyler, der både siger fra over for Walter (også kaldet Walt), men samtidig også bliver i familien, er enten for gnaven, for bævrende ryggesløs eller for irriterende, synes de.I et interview i magasinet Vulture i maj måned sagde seriens skaber, Vince Gilligan: »Folk brokker sig over, at Skyler White er en lyseslukker over for sin metamfetamin-fremstillende, morderiske mand. Hun beder ham om at holde op med at være en morder og en fyr, der fremstiller stoffer til børn. Hvordan kan man have et problem med det?«Og i august måned, da sidste del af seriens femte og sidste sæson var gået i gang i USA, skrev Anna Gunn, der spiller Skyler, i en kronik i New York Times:»Fordi Skyler ikke har indrettet sig efter et mageligt ideal om den arketypiske kvinde, er hun blevet en slags Rorschachtest for samfundet, en måde at måle vores forhold til køn.« Og senere: »Men som menneske bekymrer jeg mig over, at så mange mennesker reagerer på Skyler med så megen ondskab. Kunne det være fordi, at de ikke kan tåle, at en kvinde ikke vil lide i tavshed eller ’stå ved sin mand’? At de ikke bryder sig om hende, fordi hun ikke vil give slip eller give op? Eller simpelthen fordi at hun er Walters ligemand?«Men hvorfor er det egentligt, at Skyler ikke giver op og forkaster sin mand, da hun finder ud af, hvad han har gang i? Måske er Skyler White ikke bare en bitch, måske er hun samfundets bitch?Ud af røvenDer er et sigende, forløsende øjeblik i andet afsnit af første sæson af serien: Walter White (Bryan Cranston), familiefar, urealiseret kemigeni og kemilærer på en high school i Albuquerque i New Mexico, har fået nok af sin på det tidspunkt højgravide kone. Skyler bekymrer sig ustandseligt for familiens sikkerhed, og hun mistænkeliggør Walts mærkværdige opførsel – og hun har god grund til at gøre det.Bag hendes og teenagesøn, Walter Juniors, ryg har Walt nemlig fået konstateret fremskreden lungekræft. Han har kun seks måneder tilbage at leve i, og for at sikre familien økonomisk efter hans død er han i ledtog med en tidligere elev, den faderfigurshungrende taber Jesse Pinkman, begyndt at fremstille stoffet metamfetamin (’crystal meth’) i blå primakvalitet – og slå lidt mennesker ihjel.Shit happensi den kriminelle underverden, lærer Walt, der tager sig det personspaltede alterego-navn, Heisenberg. Rigtig megetshit.»Lige nu er det, jeg har brug for, at du klatrer hele vejen ud af min røv,« siger Walt til Skyler. »Kan du gøre det? Vil du gøre det for mig, skat? Vil du, bare for én gangs skyld,get off&nbsp;my ass,« spørger han.Skyler er både Walts grund til at blive kriminel og modstander af hans handlinger. Derfor falder hans irettesættelse af hende som en dramaturgisk velplaceret ørefigen, der taler lige ind i vores, det moralsk tvivlsomme publikums, lyst til at holde med ham og hans dumme og geniale og fundamentalt spændende ugerninger. Skyler skal ud af hans røv. Det ønske forbliver gennemgående forBreaking Badssymbolske mørkerejse udi sociale maskerader, strategiske løgne og evindelige dobbeltspil. Det frustrerende er, at Skyler ikke selv indser det.Familiens navleBreaking Bader en socioøkonomisk lussing til et råddent amerikansk sundhedssystem, der ikke finansierer kræftbehandling til alle, og til et uddannelsessystem, der ikke garanterer alle mulighed for en god uddannelse. Havde Walt ikke skullet betale sin medicinregning og børnenes skolegang, ville han ikke have været tvunget til tjene narkopenge.Serien er en udstilling af et liberalt kapitalistisk system, hvor penge og handelslogik – her vist gennem en underverdenen af narkobaroner og ludfattige misbrugere – presser én til at smadre, skyde og snyde sig igennem verden for at overleve. Midlerne er shit, delmålet er overlevelse, det højeste mål er penge – og vækst, som er uden klare grænser. Walt ender med at have flere penge, end hans børn og børnebørn nogensinde ville kunne bruge – 80 millioner dollar i syv store tønder, begravet i ørkenen. MenBreaking Bader, fremfor systemkritikken, primært personmotiveret og moralsk forankret til det private: til familien – akkurat ligesom i seriens stærke inspirationskilde,Sopranos.Breaking Bader en amerikansk familieserie. Om mandens ansvar for familien, der kræver beskyttelse.Familien er, serien igennem, den ypperste moralske begrundelse for Walts gerninger: I Amerika må ene man(d) bevare kernefamilien før alle andre hensyn; før underklassens revl og krat, der sælger og køber hans stoffer, før de sølle mexicanere.Da Skyler omsider bliver bekendt med Walt hemmelighed, flygter hun først »ud af hans røv«, trækker den lille familie væk fra ham og indleder et forhold til sin gamle beundrer og chef, Ted. Men så ender hun sammen med Walt og familien igen. Hun bliver i familien, hjælper Walt med at hvidvaske hans penge på et familiedrevet bilvaskeri. Da de hader hinanden mest, agerer de stadig proforma-familie. Uden familie er de intet.Walter er et svin, fordi han kan retfærdiggøre alt, hvad han foretager sig. Og Skyler bliver en ultimativ kælling, også fordi hun spiller med på hans præmis og forstår den. Hun virker ikke til at være drevet af et magtbegær, af den frydefulde oplevelse af at stå bag sin farlige og succesfulde magtmand.Følelsesmæssigt læner vi os mod hende, vi føler med hende – dette stædige moderskab: kernefamilien over alt. I sidste sæson er overlevelsen det eneste eksisterende princip, der er tilbage for hende. Hun er ikke blot blevet ’Mrs. Heisenberg’, men skubber til Walt egne moralske grænser: »Hvad betyder én mere for os?,« spørger hun Walt, da han jages af den hævngerrige partner, Jessie. For Walter er Jessie som familie. For Skyler er familie familie. Koste hvem det vil.Samfunds-RorschachVince Gilligan udtaler sig ikke politisk og ser ikke selvBreaking Badsom en essentielt politisk kommenterende dramaserie, men som en serie om én mands (og én kvindes) moralske forhold til den onde spiral, de er hvirvlet ind i. Men én mands, og én kvindes moralske forhold til den onde spiral, de er hvirvlet ind i, er også et politisk studie i samfund. Skyler er ikke enbitchfor at være oppe i Walters røv og bede ham om ikke at handle ondt.Skyler bliver en slags Rorschachtest for samfundets fortælling om moralsk handling – fortællingen om kernefamiliens ret til at tage udgangspunkt i den enkeltes individuelle sikkerhed, hvor »én mere« ikke betyder det store.Når beskyttelsen af den amerikanske, hvide – selv på efternavnet – kernefamilie kommer til at stå som det ypperste argument for den mest groteske behandling af alle andre, er Skyler enbitch. Hun er en kælling, fordi hun, i forlængelse af samfundets navleskuende politik, ser sig selv, sin families overlevelse, som det øverste moralske princip.Og det er ikke blot overlevelse som defineret i det nærværende ønske om ikke at blive slået ihjel. Familiens overlevelse er at bygge en økonomisk rede, der kan sikre familien på sigt i et samfund, der har menneskestore huller i sikkerhedsnettet, nårshit happens, og som derfor ikke har et højere princip end individets. Skyler er enbitchi et samfund, hvor enhver familie er og bliver sin egen røv nærmest.
