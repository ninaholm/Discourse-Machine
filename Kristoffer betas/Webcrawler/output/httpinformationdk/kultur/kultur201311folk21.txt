Folk



 
	Kyllingen I

	I går udkom tidligere cykelrytter Michael Rasmussens selvbiografi. Medierne har allerede skrevet om den i en uges tid, fordi BT brød klausulen. Det fik hovedpersonen til at råbe ’tyveknægt!’ efter den ene journalist og ’hæler!’ efter den anden.

	Kyllingen II

	Også selve bogen er spækket med hårde anklager. ’Bjarne så mig tage doping’. ’Frank Høj og Nicki Sørensen har også gjort det’. ’Jeg lærte Ryder Hesjedal at dope sig’. ’Rolf siger, han var festryger – jeg vil snarere kalde ham kæderyger’.

	Kyllingen III

	I et stort interview med DR1’s 21 Søndag blev sagen endnu mere kulørt, da det blandt andet kom frem, at Michael Rasmussens far har stået for levering af bloddopingen. Et spørgsmål synes at stå tilbage: Hvem kan vi egentlig stole på?

	Kyllingen IV

	’Lige nu anser jeg mig selv for at være en af de allermest troværdige personer i cykelsporten,’ svarede Michael Rasmussen. Som altså i bogen redegør for, hvordan han systematisk har ført presse, myndigheder og venner bag lyset i årevis.

