Ny forfatterskole



 Unge sønderjyder eller andre, der vil gå forfatteren Jens Smærup Sørensen i beddene med en moderne landbrugsroman, kan snart få et skub i den rigtige retning i Esbjerg, skriver Politiken. Her åbner nemlig snart en etableret forfatteruddannelse i stil med Forfatterskolen i København. Uddannelsen hedder FGK, (forfattergrundkursus) og strækker sig over to et halvt år.
Lærerkollegiet består af en række velrenomerede danske forfattere, heriblandt Lars Frost, Palle Sigsgaard, Lone Hørslev og Lars Skinnebach. Forfatter og tidligere underviser på Forfatterskolen, Jeppe Brixvold, koordinerer uddannelsen, som har ansøgningsfrist d. 8. december. Her kan ansøgerne i alderen 15-21 år indsende højst 20 siders original tekst i en genre, de selv vælger. Maks. 12 bliver optaget.

