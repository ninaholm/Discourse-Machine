Kineseren kom fra baghjul
Yangyi Yu vandt en stjernespækket turnering i Qatar


I Qatar har man rigeligt med penge til at arrangere store sportsbegivenheder &ndash; om en måneds tid skal det danske herrelandshold i håndbold til VM i den rige oliestat &ndash; og også skak har åbenbart arrangørernes bevågenhed. Man har netop afsluttet en stærkt besat turnering ved navn Qatar Masters&rsquo; Open, hvor den mest prominente deltager var den russiske eksverdensmester Vladimir Kramnik.Han lagde ud med et par remiser, inden han fik gang i scoringen, men så kom der også seks 1-taller på stribe. Det benyttede den 20-årige hollænder Anish Giri sig af. Han vandt sine første seks partier, men løb så i 7. runde ind i Kramnik, der drev den unge mand rundt i manegen og sikrede sig en ny gevinst. Giri tabte også i 8. runde &ndash; til den stærke kineser Yangyi Yu, der havde givet nogle remiser undervejs, men nu var kommet fra baghjul og skulle spille det altafgørende parti mod Kramnik. Yu havde hvid, og det blev en besynderlig omgang skak, hvor Kramnik spillede uigenkendeligt slapt:1.e4 e5 2.Sf3 Sc6 3.Lb5 Sf6 4.d3 Lc5 5.Lxc6 dxc6 6.Sbd2 Le6 7.0&ndash;0 Sd7 8.Sb3 Lb6 9.Sg5 Lxb3 10.axb3 f6 11.Sf3 Sf8 12.Sd2 Se6 13.Dh5+ g6 14.Dd1 Lc5 15.Sc4 b5 16.Sa5 Dd7 17.Le3 Lb6 18.b4 0&ndash;0 19.Dd2 f5 20.exf5 gxf5 21.Dc3! ...Dobbeltangreb mod de sorte bønder på c6 og e5, skak er nogle gange et enkelt spil.21. - f4 22.Lxb6 cxb6 23.Sxc6 Dd6 24.Txa7 Txa7 25.Sxa7 f3 26.Dc6 De7 27.Sxb5 Kh8 28.g3 Df7 29.Ta1 Sg5 30.Ta8 De7 31.h4 Sh3+ 32.Kf1 e4 33.Dxe4 ... :Den ellers så sikre russer er blevet plukket for bønder og opgav forståeligt nok i denne stilling. Yangyi Yu vandt dermed turneringen med syvogethalvt af ni mulige, Kramnik og Giri delte andenpladsen med hver syv points. De to sidstnævnte får ikke lov til at hvile på laurbærrene. På onsdag begynder nemlig LCC (London Chess Classic) i den britiske hovedstad, hvor de øvrige fire deltagere også tilhører verdenseliten: Caruana, Anand, Nakamura og Adams. En forudgående lynturnering bestemmer startordenen, det vil sige, hvem af de seks stormestre der får fornøjelsen af at spille tre hvide partier i de kun fem runder.Den aktuelle rating-stilling i verdens top-10 ser inden LCC således ud: 1. Carlsen, Norge, 2862 2. Caruana, Italien, 2829 3. Gristjuk, Rusland, 2810 4. Topalov, Bulgarien, 2800 5. Aronian, Armenien, 2795 6. Anand, Indien, 2793 7. Giri, Holland, 2778 8. Kramnik, Rusland, 2777 9. Nakamura, USA, 2777 10. So, Filippinerne, 2762.
