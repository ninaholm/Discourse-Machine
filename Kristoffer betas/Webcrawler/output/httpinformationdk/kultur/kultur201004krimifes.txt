Krimifest på slottet
Det gamle statsfængsel i Horsens blev i sidste weekend besat af hungrende krimilæsere og et stort antal forfattere. Krimilitteraturen lever i bedste velgående i det midtjyske
Det er særligt kvinderne,der sluger krimier - og besøger messen i Horsens.

I Horsens kalder man det gamle statsfængsel for slottet. Det er nu ikke det første, der falder én ind, når man går gennem de lange blege gule og mintgrønne gange, hvor de små værelser ligger side om side. Kigger man op, er der frit hele vejen op til loftet, og der er spændt net ud på hver etage. Toiletterne ligger  to styks  i enden af hver gang.Det er ikke svært at forestille sig, at det ikke har været en udpræget fornøjelse at være indsat her, men fængslet lukkede i 2006 til fordel for et nyt og mere sikkert.I stedet er det gamle fængsel nu forbeholdt kulturarrangementer  og i sidste weekend var det Horsens Krimimesse, der lukkede folk bag tremmer. Med tre scener, et børnefængsel, udendørs oplæsning, pølsevogn og madtelt, blev  krimiinteresserede budt indenfor.Forår i fængsletScenerne på messen, hvor der er mulighed for at høre krimiforfattere tale, er godt fyldt. Ikke noget Bogforumkaos, men i de små stande, hvor forlag og boghandlere sælger krimier, bliver der langet mange bøger over disken. Horsens Krimimesse er det eneste sted, hvor krimielskere har mulighed for mødes til så stort et arrangement.Og det er et spækket program, hvor bestsellere som Arne Dahl og Lotte og Søren Hammer  og internationale krimiforfattere som Peter James og Leonardo Padura er at finde. Men også andre vinkler på kriminallitteratur har sneget sig ind i programmet. Således kan man blandt andet høre Søren Ryge Petersen tale om havekrimier, og en psykolog, Anette Lauridsen, forklarer om udviklingen i arbejdet med profilering af gerningsmænd.Programmet lover også oplæsning af Thomas Aa- gaard Skovmand i en klaustrofobisk lille celle. Det har brandmyndighederne dog sat en stopper for, så i stedet kan man høre forfatteren læse op afSkyerne over Vesterbroudenfor i en lille aflukket gård.Med bragende solskin kommer det nu aldrig til at give den klaustrofobiske effekt, som det var tiltænkt. Men Skovmand underholder lystigt med de mærkelige steder, han før har læst op  blandt andet fra bagagerummet i en bil, da hovedpersonen fra bogen selv bliver smidt i sådan ét.Kvinder elsker krimierPublikummet er alt fra småbørn til ældre mennesker. Der er både par, familier og veninder på tur. Dog er der en markant overvægt at kvinder i alderen 50-60 år.Hvis man tror, at krimier er forbeholdt det mandlige køn, kan man godt tro om igen. Vibeke Johansen, som er bibliotekar og medarrangør forklarer mig, mens vi sidder i solskin med udsigt til den gamle boldbane i fængslet, at det er kvinder, som for alvor er med på krimibeatet:»Midaldrende kvinder er den største målgruppe for krimier. De er altid i gang med én, mens andre læser i ferier, og når de har lidt bedre tid. Min erfaring som bibliotekar er, at det er kvinderne, der låner, og så kan det være, mændene læser med.«Der er nu også en usædvanlig lang kø af midaldrende kvinder i Trykkeriet, den ene af scenerne. Dels til toilettet, dels til signering af bøger. Det er Jussi Adler-Olsen der signerer  og han får ikke så få smil med på vejen. Tidligere på dagen har han modtaget Harald Mogensen-prisen forFlaskepost fra Pfra Det Danske Kriminalakademi, som uddelte diplomer og priser. Ved den lejlighed sagde Jussi Adler-Olsen i takketalen med smil  og måske lidt bitterhed  at det var dejligt endelig at blive anerkendt, hvilket køen beviser, at han er blevet et stykke tid af læserne.Børn i fængsletVibeke Johansen understreger dog, at det ikke kun er kvinder, som er afsted. Også børnefamilierne er at finde her: »Børnefamilierne tager af sted, og gør det til en tur. Se bare, hvor mange der sidder herude.« Og her sidder ganske rigtig en del familier med børn i alle aldre.Børnefængslet virker også tillokkende og er ganske velbesøgt. Anton på syv år er i al fald ret begejstret og råber til sin mor: »Jeg ved, hvad mordvåbnet er. Det er øksen. Der ligger jo en finger ved siden af.«Han har løst mysteriet og dermed mordet. Det er nu bare en plasticfinger. Og det er bare en leg for de mindste, hvor hver celle i det såkaldte børnefængsel, bliver brugt til at opklare en del af en større mordgåde, hvilken Anton og hans familie er i gang med.Forinden har Anton været inde og høre Cornelius Krut, mens hans mor hørte Anna Grue tale om sin seneste krimi, fortæller han. Og det var vist ret spændende. For dem begge. Det er tredje år, at familien er med til Krimimessen i Horsens Statsfængsel, og et bevis på, at detektivarbejde ikke kun er for de vokse. Børnefængslet er vel besøgt, og alle remedierne er sat i børneøjenhøjde. Her er det tilladt at røre ved tingene.SuccesDet er Horsens Bibliotek, som er arrangører af Horsens Krimimesse, som, indtil fængslet lukkede, havde til huse i Horsens Ny Teater.»Det startede med en  temadag i 2001, som skulle handle om den nordiske kriminalroman. Den var velbesøgt af både biblioteksfolk, men også almindelige folk  og så har det egentlig udviklet sig derfra,« fortæller Vibeke Johansen og tilføjer, at det er en fortsættende lokaldiskussion om, hvorvidt man skal beholde fængslet eller burde rive det ned. Det har i mange år været Horsens varetegn  et prædikat, man gerne vil af med. Og Horsens forsøger sig nu som kulturby i stedet.Og da søndagen er omme, krimimesse-øllene drukket, og pølsevognen har solgt den sidste hotdog, har messen da også slået besøgsrekord. Med 4300 besøgende til landets eneste krimimesse slås sidste års rekord, og dato for næste års messe er allerede offentliggjort.
