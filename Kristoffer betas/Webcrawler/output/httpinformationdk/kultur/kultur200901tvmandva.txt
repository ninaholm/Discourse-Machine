Fra tv-mand til varulv



 I Ron Howards Frost/Nixon spiller han tv-manden David Frost, der interviewer ekspræsident Nixon. I Underworld: Rise of the Lycans spiller han en varulv, der i middelalderen står i spidsen for et varulve-oprør. Britiske Michael Sheen er alsidig herre, må man sige. Selv siger han til Independent, at "en masse mennesker vil synes, at Underworld er noget bras. Men jeg nød virkelig at lave den, og jeg var også nødt til at komme i virkelig god form, og det var ret fedt at sidde dér og se mig selv helt pumpet op. Egentlig er det ret sjovt, at den film har premiere samme dag som Frost/Nixon, fordi den er så forskellig på alle måder. På sin vis er den tættere på min egen personlige smag. Jeg elsker fantasy."

