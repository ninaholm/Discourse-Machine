FOLK



 SF’ere I
På SF’s årsmøde i weekenden blev der ikke talt om kollektiv trafik. Overhovedet. Nix. Nada. Forud for valget i 2011 afsatte SF og Socialdemokraterne ellers halvanden milliard til det nu tidligere hjertebarn. Those were the days.
SF’ere II
På spørgsmålet om, hvorvidt partiet har droppet at kæmpe for billigere busser og flere tog, svarede Tonni Hansen, der er næstformand i SF’s landsledelse: »Vi har ingen formuleret politik på det. Så ja, vi er stået af bussen.«
Sossere I
Og så til én, der benytter enhver lejlighed til at fortælle, at han hver morgen ikke tager ministerbilen, men toget fra Næstved til Christiansborg. Det er naturligvis Kvinfo-direktør Nina Groes’ mand, vi taler om.
Sossere II
Magnus Heunicke har nemlig opdaget – muligvis på en af sine togture – at den storsmilende, blonde familie, der optræder på DF’s valgplakater under sloganet: »Dansk Folkeparti tager danskerne alvorligt«, er amerikansk.

