’Jeg har stillet forslag om et kulturklippekort’

Jørgen Arbo-Bæhr Kulturordfører, Enhedslisten

Valgkampens første dage har bekræftet den velkendte tendens til, at kultur er noget, politikere kun nævner i skåltaler. Er kulturpolitik sekundært? Enhedslistens kulturordfører Jørgen Arbo-Bæhr giver svar på tiltale.&ndash; Du er kulturordfører for Enhedslisten, men på din hjemmeside kan jeg ikke se ordet &rsquo;kultur&rsquo; nogen steder?&raquo;Det er en gammel hjemmeside, og jeg blev kulturordfører sidste år. Så det er derfor. Jeg synes, kultur er vigtigere end som så. Regeringen bør opprioritere kulturen, både i forhold til økonomi og visioner.&laquo;&ndash; Når jeg tænker på Enhedslisten og kulturpolitik, så er jeg helt blank. Jeg ved simpelthen ikke, hvad jeres kulturpolitik er. Er det ikke et problem?&raquo;Jo, det er jeg fuldstændig enig med dig i. Men vi har lavet en kulturpjece, som også bliver udgivet nu. Og jeg synes, vi har gjort meget for kulturen. Vi har sørget for flere penge i en af vores finanslove, og vi har markeret os på væsentlige områder, såsom DR.&laquo;&ndash; Hvad går Enhedslistens kulturpolitik så ud på? Er det et fordelingspolitisk spørgsmål om at skaffe penge?&raquo;Nej, vi går i virkeligheden ind for, at kulturen skal være for alle. Det er et stort problem, at der i Danmark er ti procent, der stort set ikke beskæftiger sig med kultur. Jeg har stillet forslag om et kulturklippekort, så alle kan beskæftige sig med kultur &ndash; enten som yder eller som nyder.&laquo;&ndash; På den ene side har Enhedslisten jo en del af sit vælgergrundlag i kreative miljøer, og på den anden side er kulturdebatten ret fraværende i jeres udmeldinger. Er det ikke et paradoks?&raquo;Vi udmelder så meget, vi nu kan, men det er vigtigt at være realistisk. Vi har nogle visioner, som andre ikke har. Og det er rigtigt, at vi samarbejder med kulturpersoner uden for Christiansborg. Så jeg tror, det bliver bedre i fremtiden.&laquo;&ndash; Hvad vil I så gøre for at sætte kultur på dagsordenen under valgkampen?&raquo;Jamen, jeg vil køre på, at alle skal med inden for kulturen. Vi skal sørge for, at alle kulturinstitutioner i dagens Danmark kan overleve. Mange mangler penge. Vi skal luge ud i bureaukratiet, så nogle institutioner bedre kan overleve på de penge, de har, og andre kan få flere penge.&laquo;&ndash; Vi er tilbage i fordelingspolitikken?&raquo;Ja, noget af det er. Men jeg mener, kultur er lige så vigtigt som alt muligt andet. Det ærgrer mig meget, at regeringen stort set ingen visioner har på kulturområdet.&laquo;
