Radio24Syv fyrer Mads Brügger
Mads Brügger er færdig som kanalchef på Radio24Syv, skriver fagbladet Journalisten
Mads Brügger er ikke længere kanalchef.

Radio24Syv skal kort efter kanalens et års fødselsdag have en ny kanalchef.Radiokanalen fyrede i går Mads Brügger med øjeblikkelig virkning på grund af uenighed om ledelsen, skriver Journalisten.dk.»Nu vil jeg hjem og sunde mig,« siger Mads Brügger ifølge hjemmesiden.Mads Brügger bekræfter på sin Facebook-side, at han er blevet fyret.»Kære alle, jeg er dags dato blevet fyret af radiodirektør Jørgen Ramskov på grund af uoverensstemmelser i ledelsen – også kaldet ’samarbejdsvanskeligheder’. Det skal ikke være nogen hemmelighed, at der har været uenighed om, hvilken retning Radio24syv skal bevæge sig, og den kurs, jeg har kæmpet for, har tilsyneladende tabt i dag,« skriver Mads Brügger.»Jeg kan ikke uddybe denne problematik, men vil gerne slutte af med at sige tak til alle de dygtige mennesker, jeg har arbejdet sammen med på Radio24syv, og at jeg ønsker kanalen alt det bedste,« tilføjer han.Kritik og filmpriserMads Brügger er kendt som instruktør af flere film, hvoraf den seneste er den kontroversielle dokumentar Ambassadøren, som både har fået kritik og filmpriser med på vejen.Mads Brügger er desuden forfatter og journalist og kom til Radio24Syv efter en årrække i DR, hvor han både har lavet satire og dokumentarudsendelser.»Det er klart, at det er ikke nogen god dag i dag,« sagde radiodirektør Jørgen Ramskov i går til journalisten.dk.Ifølge direktøren vil der »på ingen måde blive ændret i Radio24Syvs journalistiske linje«. Ritzau
