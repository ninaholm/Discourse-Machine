Fra sommerdans i Danmark til mørk optur i London
Solodanseren Johan Kobborg har udforsket sin dystre i side Royal Ballet og kan blive kompagniets næste balletmester. Næste uge danser han ved Den Tilsandede Kirke og på Nørre Vosborg
'London har givet mig en meget større international karriere. Der er en helt anden idoldyrkelse i England,' siger Johan Kobborg, som nu også spås en fremtid som balletmester.


 »Det er ret vildt at være i Cuba, for Royal Ballet bliver virkelig hyldet,« fortæller solodanseren Johan Kobborg i en ustabil telefon fra Havana, hvor alle kompagniets 100 dansere er med. Johan Kobborg tager dog kun seks dansere med sig til Skagen og Nørre Vosborg i næste uge.
»Den yngste danser er 18 år, og den ældste er 37,« siger Johan Kobborg med slet skjult henvisning til sig selv som den garvede.
Men også med stolthed. Med sin dramatiske karisma, sin raffinerede teknik og sin topform tilhører han fortsat den internationale balletdanserelite. Desuden er hans favoritballerina, den rumænske Alina Cojocaru, kommet sig efter et års kamp mod en diskosprolaps i nakken, så hun kommer også til at danse i den danske sommervind. Hun betog publikum i Tivoli tilbage i 2001, og også hun er værd at rejse til landets ende for.
Synlig i London
Johan Kobborg har ikke trænet med fødderne udad, fra han var seks år. Faktisk kom han først ind på Det Kgl. Teaters Balletskole som 16-årig. Til gengæld blev han allerede solodanser som 22-årig - og som 27-årig rejste han til Royal Ballet og blev stjerne.
»London har givet mig en meget større international karriere. Der er en helt anden idoldyrkelse i England. Du bliver set meget mere i London, så du bliver inviteret til at gæstedanse rundt om i verden.«
- Hvad er Royal Ballets force som kompagni lige nu?
»Der er nogle af solisterne, der er helt utrolige,« svarer han uden at tøve.
På Royal Ballets hjemmeside er de i alt 52 solodansere, førstesolister og solister, da også hypet med forestillingsdatoer  og med direkte links til billetkontoret; til sammenligning offentliggøres rollebesætningen hos Den Kgl. Ballet ofte først på selve forestillingsdagen.
Manon, Mayerling, Romeo og Julie, rededgyMen Johan Kobborg vil også gerne tale om Royal Ballets repertoire. »Det er nogle af de store MacMillan-balletter, vi gør os bedst i (.). På det sidste har vi også vist, at vi kan tackle ny koreografi, bl.a. af vores huskoreograf Wayne McGregor - og at vi faktisk godt kan være  i det nye. Men jeg kunne også godt tænke mig flere nyproduktioner af klassikerne.«
Charme og kamp
SylfidenLes LutinsSelv har Johan Kobborg instrueret flere balletter, ikke mindst en prisbelønnet nyopsætning af Bournonvilles ballet  fra 2006 for Royal Ballet og senere for bl.a. Bolsjoj Balletten. I maj kastede han sig også ud som koreograf med værket  for tre dansere i højtalje-herrebukser til violinmusik af Bazzini og Wieniawski.
»Lutter charme... Et lille vidunder,« skrev den engelske kritiker Clement Crisp.
battleup to datefreaken»Egentlig var dansen noget, jeg bare lavede for sjov, men så kom den på repertoiret. Der er nok noget Bournonville i den, for koreografien har mange hurtige trin - og den har en historie. Den handler om en  - om en kamp med hinanden og med musikken. En kamp om førsteretten, kan man sige. I næste sæson skal jeg også koreografere nogle balletter. Og jeg arbejder også på et projekt om at føre en af klassikerne ,« siger arbejds, der kun i en bisætning nævner, at han kun holder fire dages ferie.
Balletmester eller ej
Johan Kobborg er ikke en mand, der taler over sig. Heller ikke fra et festkådt Cuba. Til gengæld flyder det over med andres rosende ord om hans dans. Internationale balletkritikere fremhæver igen og igen hans evne til at fortolke Kenneth MacMillans balletter.
»MacMillans balletter får den mørke side ud af mig. Den dystre side. Jeg brugte 10 år i Danmark på at danse 'solskinsdreng' - det var derfor, jeg flyttede til London,« forklarer han selv om dragningen mod MacMillans kompromisløse og skæbnesvangre mandeskikkelser.
Allerede i Danmark var Johan Kobborg med at til at arrangere Bournonville-gæstespil, og fra London har han videreudbygget sin erfaring som danser og instruktør med internationale kompagnier. Rygterne om hans balletmesterpotentiale svirrer. Tilsvarende har der været kritik af forsigtigheden hos Royal Ballets nuværende balletmester, den 67-årige Monica Mason. Der er i hvert fald forventninger om et chefskifte snart og senest efter OL i London i 2012.
red.»Det var vigtigt for Royal Ballet efter de mange skiftende balletchefer, at der kom en form for ro (med Monica Mason, ). Så var det lidt underordnet, om det var den mest spændende ro,« lyder det diplomatisk fra Johan Kobborg.
»Det var vigtigt, at kompagniet fandt sine fødder igen. Blandt solisterne er der flest udlændinge, men ser du på kompagniet, er det nok fifty-fifty med engelske og udenlandske dansere. Hvis der er gode engelske dansere, så skal de da helt klart ind i kompagniet, men hvis der er bedre udenlandske dansere, så skal kompagniet da tage dem. Hvis man er en meget talentfuld danser, er der jo ingen grænser for, hvilken stil man kan danse.«
- Er der noget om rygterne om, at du skal være balletmester for Royal Ballet?
»Det ved jeg slet ikke noget om...«
- Hvis du blev spurgt, om du ville være balletmester for Royal Ballet, hvad ville du så svare?
»Så ville jeg sikkert sige, at det ville jeg gerne.«

