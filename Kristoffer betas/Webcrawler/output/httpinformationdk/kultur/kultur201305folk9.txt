Folk



 
	Astronauter

	Astronauten Chris Hadfield, har fra Den Internationale Rumstation, lagt rumbilleder på Twitter. For nylig tog han hjem til Jorden, men først efter at have indspillet en version af Bowies klassiker ’Space Oddity’ i lufttomt rum. Se filmen på Youtube.

	Analyserende folk

	I går præsenterede statsministeren en løsning på dagpengeproblemet. På Twitter analyserede Politikens Kristian Madsen: »Når Springsteen kommer til landet, og Vestager forlader det, så kommer der en dagpengeløsning,« skrev han.

	Angelina Jolie

	I går skrev Angelina Jolie i en kronik i New York Times, at hun havde valgt præventivt at få fjernet begge bryster. Hendes egen mor døde af brystkræft som 56-årig, og på grund af en genfejl har Jolie 87 procent risiko for at få samme sygdom.

	Forargede folk

	På Twitter undrer Ekstra Bladets chef, Poul Madsen, sig over, at New York Times ikke har Angelina-historien højere på deres hjemmeside. »I pæne NYT er historien godt gemt!« skriver han. En time efter, er historien nederst på eb.dk’s forside.

