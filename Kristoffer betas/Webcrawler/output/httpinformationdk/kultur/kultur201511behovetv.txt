’Behovet efter at være online er ikke unikt for vores tid’
Visse mønstre går igen, når ny medieteknologi ser dagens lys. Blandt andet det faktum at nationale og kommercielle interesser altid tager kontrollen over teknologien. Hvilket også er sket med internettet, siger filminstruktør Manu Luksch, der har været med til at lave ’Dreams Rewired’
Radio startede ud som et frit medie for folket, men blev siden kontrolleret af staten og af kommercielle interesser. Og sådan går det, nærmest hver gang der opfindes ny kommunkationsteknologi, siger instruktør Manu Luksch.

En ung mand sidder på en bjergskråning og ryger pibe. Derefter går han ind i sin hytte og taster løs på sin telegraf. Han noterer på sit papir, nikker og smiler. Fortællerstemmen meddeler, at det nu er slut med at være isoleret.Da det i slutningen af 1800-tallet blev muligt at kommunikere trådløst ved hjælp af radiobølger, blev den nye teknologi &ndash; efter at have været set på med en vis skepsis og frygt &ndash; blandt andet mødt med en stor forventning om, at alle nu kunne kommunikere fuldstændigt frit med hinanden. Men sådan skulle det ikke gå, og dermed blev et kommunikationsteknologisk mønster grundlagt, som man kan genfinde den dag i dag:&raquo;Hver gang man har opfundet nye kommunikationsteknologier, har man haft en forhåbning om, at denne nye teknologi ville medføre fri kommunikation for alle. For folket. Men gang på gang er de nye teknologier blevet overtaget af staten og af kommercielle interesser,&laquo; siger den østrigske filminstruktør Manu Luksch, som sammen med Martin Reinhart og Thomas Tode har instrueret den historiske dokumentarDreams Rewired, der bliver vist på dette års CPH DOX-festival.Således gik det altså også den trådløse telegrafkommunikation. For i kølvandet på, at Titanic sank i 1912, opstod der et rygte om, at private radiobrugere havde blokeret æteren, sådan at skibets nødsignaler ikke blev opfanget.&raquo;Man begyndte derfor at indskrænke folks ret til at kommunikere via radiobølger, hvorefter at nationalstatens og kommercielle interesser blev tilgodeset til fordel for den frie kommunikation,&laquo; siger Manu Luksch, der iDreams Rewireddykker dybt ned i de sidste cirka 150 års kommunikationsteknologiske udvikling.Og selv om hun ikke på baggrund af dette vil sige, at historien ligefrem gentager sig, mener hun altså, at der er visse mønstre, især i forhold til koncentrationen af magt, som gentager sig i forbindelse med nye medieteknologier.&raquo;Da vi begyndte at bruge internettet i 1990&rsquo;erne, tænkte de fleste, at det nu blev muligt at kommunikere fuldstændigt frit og ukontrolleret, men i dag ved vi godt, at det ikke helt er tilfældet,&laquo; siger hun. &raquo;Google er et godt eksempel på dette. Da Google blev lanceret, blev de set som de legesyge og gode innovatører, der gav magten til folket. Men senere fandt man så ud af, at Google samarbejder med den amerikanske efterretningstjeneste, og at de videregiver data. For eksempel hjælper de låneinstitutter med at profilere folk i forhold til deres kreditværdighed.&laquo;Altid forbundneEn anden ting, som blev klart for Manu Luksch, da hun arbejdede med filmen, var, at behovet efter at kommunikere og at være forbundet med omverdenen på ingen måde er noget særligt for vores tid. Og det kan måske være med til at forklare, hvorfor vi indtil videre finder os blindt i den måde, hvorpå vores data bliver anvendt af firmaer på internettet:&raquo;De fleste af os ved godt, at vi efterlader os såkaldte dataskygger, når vi bevæger os rundt på internettet. Samt at store firmaer har kontrollen over de datasæt &ndash; de såkaldte Big Data &ndash; som kommer ud af det. Og de færreste tager deres forholdsregler og krypterer deres data. Men hvorfor er vi egentlig villige til det,&laquo; spørger hun.&raquo;Inden vi lavede filmen, havde jeg en følelse af, at det var et symptom for vores tid, at man bare for alt i verden må være forbundet, koste hvad det vil. Men da vi dykkede ned i det historiske materiale, blev det klart for os, at det at være forbundet &ndash; eller behovet for at være online om man vil &ndash; på ingen måde er noget nyt. Tværtimod ser det ud, som om ønsket om at kommunikere med mennesker uden for ens egen stamme er noget helt almenmenneskeligt.&laquo;Det gælder de sidste cirka 150 år, som de skildrer i filmen, siger hun. Men det går også meget længere tilbage. Tænk bare på de nordamerikanske indianeres røgsignaler og på det, at man har jodlet i Tyrol. Det kan måske være med til at forklare, hvorfor vi er gået med på de præmisser, som vi ikke selv har været med til at definere.&laquo;Big Data og fremtidenDer har altid hersket både utopiske og dystopiske forestillinger om, hvad ny teknologi ville medføre. Den mest nærliggende utopi lige nu er ifølge Manu Luksch de såkaldtesmart cities, hvor man med sensorer sat op overalt i byen monitorerer alt fra trafik til strømforbrug i realtid, sådan at man kan korrigere i realtid og dermed for eksempel undgå flaskehalse i trafikken. Og det er faktisk på ingen måde særligt utopisk at forestille sig, at det kommer til at ske. Blandt andet er der allerede snak om, at København skal være ensmart city.Manu Luksch forklarer, at det selvfølgelig vil gøre byerne mere effektive, hvilket vel i en vis forstand vil gavne samfundet. Men byerne vil dermed også besidde store mængder data, og vi har endnu ikke haft en ordentlig samtale om, hvordan de datasæt skal behandles.&raquo;Det er blandt andet et problem, fordi datamængderne reelt set ikke er anonyme. For ved at sammenligne datasæt &ndash; ikke mindst gennem kreditkortoplysninger &ndash; kan man ofte finde frem til personlige oplysninger om folk, som kan misbruges.&laquo;Men kan vi ikke bare slukke vores iPhone og handle med kontanter?&raquo;Det er et argument, jeg tit hører. Der er mange, der siger, at når du bruger din iPhone, så har du automatisk sagt ja til betingelserne, og at du dermed frivilligt opgiver din lokation og andre oplysninger. Men sådan forholder det sig jo reelt set ikke. For Big Data er jo data hentet fra vores infrastruktur. Fra ting, som vi er nødt til at bruge for at være en del af samfundet. Vores kreditkort. De sociale medier. Det burde være en menneskeret at kunne deltage i et informations- og kommunikationsmiljø uden samtidig at være nødt til at sælge sin sjæl.&laquo;&ndash; Men hvad skal vi gøre? Kan vi på nogen måde undgå det?&raquo;Altså vi kan selvfølgelig ikke skrue tiden tilbage og pludselig begynde at leve som kvækere. Men vi behøver jo ikke blindt acceptere tingenes tilstand uden at opstille vores egne betingelser. Vi har selv et ansvar som borgere, og jeg synes, at det er meget vigtigt at huske, at man jo historisk set altid har skullet kæmpe for sine rettigheder.&laquo;&rsquo;Dreams Rewired&rsquo; vises i forbindelse med CPH:DOX den 7. november i Dagmar Teatret, København, hvor man kan møde Manu Luksch. Der er ekstravisning i Palads i København den 11. novemberManu Luksch var desuden keynote speaker ved forskningsprojektet Uncertain Archives&rsquo; seminar &rsquo;Archival Times&rsquo; den 3. november på Institut for Kunst- og Kulturvidenskab, Københavns Universitet
