Kunstnyt



 - Surt. En kunsthandler i New York er blevet sagsøgt for ikke at have fjernet møblerne i rummet, inden han hængte et Rothko-maleri op hos en kunde. Maleriet faldt nemlig ned og ramte en sofa og pådrog sig angiveligt skader for millioner og atter millioner. Så husk det, fjern alle møbler før du hænger op!
- Jeppe Hein havde to markante værker med på sidste uges hypede auktion hos Philip de Pury. Det ene, Bear the Consequences fra 2003, blev ikke solgt, det andet, Ball on Pedestal,fik et hammerslag på 25.000 pund, som også var vurderingsprisen.
- Fire fotografier af Elmgreen & Dragset, vurderet til 6.-8.000 pund, blev heller ikke solgt. Hvorimod et typisk kassettebåndsmaleri af Gregor Hildebrandt, der netop har været udstillingsaktuel i Danmark, gik for vurderingsprisen på omkring de 13.000 pund.
- Tolstoys tipoldebarn er blevet kulturrådgiver for Putin. Den mand har sans for æstetik.
- Kommunale medarbejdere bør ikke læse den følgende sætning! Men i Boston er de gået hele vejen og kører nu lastbiler med kunst ud til belastede områder, der ellers ikke ser særlig meget kunst... Og så åbner de lastbilerne og holder der... Indtil de kører hjem igen.

