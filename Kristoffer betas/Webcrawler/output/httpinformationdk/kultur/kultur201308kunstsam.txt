Kunstsamlernyt



 
Tre forskellige kunstmesser skydes i gang i dag. Art Copenhagen i Forum åbner klokken 16. Her deltager 57 gallerier fra hele verden. Lørdag 11.30 er der debat om kunstkritikkens rolle mellem Matthias Hvass Borello og Lisbeth Bonde. Alt_Cph på Fabrikken for Kunst og Design åbner 15.30, og en time senere er der performance ved Jon Stahn. Chart Art Fair åbner klokken 16 på Charlottenborg og om aftenen fra klokken 22 er der fest med gratis entré i gården. Vinnie Who med flere spiller.

George W. Bush er lidt ufrivilligt sprunget ud som en ganske effen kunstner. Hackere har offentliggjort udfordrende selvportrætter fra badet som den tidligere præsident har malet. Og ellers er det mest katte han maler.

Den russiske kunstner Konstantin Altunin har fået konfiskeret fire malerier fra sin udstilling på et museum i Sankt Petersborg. Værkerne forestiller Putin og Medvedev iført dameundertøj.

Blouin Artinfo har udvalgt verdens 500 bedste gallerier. Fra Danmark er det David Risley, Bo Bjerggaard, Susanne Ottesen, IMO, Martin Asbæk og V1.

Udstillingen Independents på V1 Gallery som blev anmeldt i sidste uge er kurateret af Jesper Elg og Mikkel Grønnebæk og ikke af Djuna Barnes, som det fremgik af artiklen. Hun har derimod lavet et soundtrack, der hører til udstillingen. Det fremgik heller ikke af anmeldelsen af The Art of The Joke på V1 Gallery, der blev bragt her i avisen i november 2012, at den var kurateret af Kathy Grayson. Information beklager.

