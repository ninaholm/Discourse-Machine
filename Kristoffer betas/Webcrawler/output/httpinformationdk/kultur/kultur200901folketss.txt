Folkets smag



 Der er stor forskel på eksperternes og folkets favoritter, når det handler om romaner. Det skriver Jyllands-Posten i anledning af, at avisens litteratur-konkurrence Vor Tids Danske Roman snart afgøres.
 Et ekspertpanel af kritikere og repræsentanter fra biblioteks-, boghandler- og undervisningsverdenen har nomineret 100 forfattere med én titel hver. Læserne kan stemme på deres foretrukne roman, indtil vinderen kåres den 18.januar, og i mellemtiden har ekspertpanelet selv stemt sig frem til en liste med 25 særligt fremragende romaner. 
På nuværende tidspunkt er der kun to sammenfald mellem juryens valg og folkets top ti, nemlig Jens Smærup Sørensens Mærkedage, som ligger nummer otte på folkets liste og nummer 23 på juryens, og Peter Høegs Frøken Smillas fornemmelse for sne, som ligger nummer 14 på juryens liste og nummer seks i folkeafstemningen. 
Folkets favorit er på nuværende tidspunkt Carstens Jensens Vi, de druknede.

