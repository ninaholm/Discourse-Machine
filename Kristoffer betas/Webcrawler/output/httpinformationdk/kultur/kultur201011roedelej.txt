De røde lejesvende slår igen
Fire DR-koryfæer klager nu over udsendelsesrækken De Røde Lejesvende. De kræver blandt andet en beklagelse og en tilbundsgående undersøgelse af programmernes tilblivelse
'DR's ledelse bør beklage udsendelsernes tilblivelse på det her tvivlsomme grundlag,' siger Jens Nauntofte.

Kjeld Koplev, Ruth von Sperling, Jens Nauntofte og Birgitte Rahbek var alle blandt de DR-veteraner, som i forhørslampens gule lys blev aftvunget svar på deres politiske ståsted i DR2s udsendelsesrækkeDe Røde Lejesvende. Nu slår de tilbage med fire individuelle klager til lytternes og seernes redaktør i DR, Jacob Mollerup.Blandt andet er de fortørnede over programrækkens journalistiske metode, som de finder groft manipulerende, ligesom de i flere tilfælde føler sig udsat for grove anklager fremsat helt uden journalistisk dokumentation.Centralt i kritikken står programvært Jacob Rosenkrands brug af en støtte- erklæring til PFLP fra 1973, som bærer flere af de medvirkendes navne. Listen så første gang offentlighedens lys, da nuværende DR2-chef Arne Notkin fremlagde den til et hidsigt debatmøde om Israel-Palæstinakonflikten i Århus i 1980. Siden er dokumentets ægthed dog flere gange blevet draget alvorligt i tvivl.»Det papir bliver ved med at dukke op som et spøgelse i Arne Notkins hoved. Nu har han kæmpet med det i over 30 år, og derfor er han også i centrum for den her klage,« siger Jens Nauntofte til Information.»Det handler om, at DR2 ikke bare har gjort sig skyldig i dårlig presseskik, men også i en form for dårlig udsendelsesetik, som er fuldstændig ukarakteristisk for DR,« siger han.Ifølge Jens Nauntofte bliver det omstridte dokument brugt i udsendelsen til trods for, at programvært Jacob Rosenkrands på intet tidspunkt har kunnet få dokumentation for dets ægthed. Selv boede Jens Nauntofte i Egypten, da listen kom til verden i 1973, og derfor kunne han aldrig have skrevet under på den. Samtlige underskrifter er da også maskinskrevne og ikke håndskrevne, understreger han.»Jeg har aldrig skrevet under på den liste. Jeg er aldrig blevet opfordret til det, og jeg ville i øvrigt aldrig drømme om at skrive under på nogen former for politiske støtteerklæringer. Listen er et falsum, og det advarede jeg også Jacob Rosenkrands om, før han interviewede mig. Alligevel har han valgt at bruge den med mit navn trukket helt frem og i sammenhæng med Blekingegadebandens forbrydelser«.Kræver beklagelseStår det til Jens Nauntofte, bør DRs ledelse indlede en intern undersøgelse efter samme principper, som blev taget i brug i forbindelse med DR-dokumentarenDet tager børn da ikke skade affra 2003. Her blev der vist manipulerende klip, som fik dagplejemoderen Anny Jantzen til at fremstå voldelig over for børnene, og det kostede i sidste ende de to DR-chefer Henrik Grunnet og Henrik Hartmann deres chefposter.»Det var en skandale for DR, og det er sagen omDe Røde Lejesvendeogså,« siger Jens Nauntofte, der ud over undersøgelsen også ønsker en offentlig bodsgang.»DRs ledelse bør beklage udsendelsernes tilblivelse på det her tvivlsomme grundlag, ikke mindst fordi flere af de medvirkende bliver holdt moralsk ansvarlige for både politimord og terror. I den situation bør ledelsen gå ind og underkende redaktionschefens opfattelse,« siger Jens Nauntofte med henvisning til den klage, han tidligere i år sendte til redaktionschef Søren Mikael Rasmussen, som dog ikke fandt anledning til kritik.Jens Nauntofte gik herefter videre til lytter- og seer- redaktør Jacob Mollerup, som forventes at vende tilbage med et svar i løbet af næste uge.For to uger siden sendte også journalist Ole Sippel en 19 siders redegørelse for, hvorfor han mente, programserien var manipulerende til den fungerede generaldirektør i DR, Maria Rørbye Rønn.Lytter- og seerredaktør Jacob Mollerup ønsker imidlertid ikke at kommentere de indkomne klager, før han har behandlet dem og udarbejdet en indstilling til den fungerende generaldirektør.
