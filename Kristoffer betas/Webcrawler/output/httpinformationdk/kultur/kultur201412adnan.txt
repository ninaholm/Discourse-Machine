ADNAN!



Hvad gør et tillæg, der hedder Film &amp; Fjernsyn, når den mest populære serie kun har de billeder, du skaber i hovedet? Når årets tv-serie er en radioføljeton?Forleden udspillede der sig en sær scene ved redaktionssekretærens skrivebord, her gengivet stærkt karikeret.Denne redaktør: &raquo;Øh, jeg ved godt, at det ikke er tv eller film, men nu er det altså sådan ... øh ... at vi har mulighed for at bringe et interview med Adnan Syeds familie &ndash; du ve&rsquo;, ham fra den amerikanske podcastSerial.&laquo;Redaktionssekretæren: &raquo;Jamen ...&laquo; (afbrudt i indvendingen af bogtillægets ditto) &raquo;ADNAN! Det SKAL VI HAVE! &ndash; tror du, han gjorde det?!&laquo;Denne redaktør: &raquo;Gu&rsquo; fanden gjorde han det. Afsnittet om Jay afgjorde det for mig. Jay skjuler tydeligvis noget, fordi han ikke kun var med til at skjule liget, men deltog mere aktivt.&laquo;Redaktionssekretær for dette tillæg: &raquo;Men Anna, skal vi lige finde ud af om vi kan bringe det. Det er jo hverken film eller fjern ...&laquo;Redaktionssekretæren for bogtillæget: &raquo;Men jeg kan bare næsten ikke holde ud, hvis det var Adnan, der gjorde det ...&laquo;Denne redaktør: &raquo;Spørgmålet er, om vi nogensinde finder ud af det.&laquo;Redaktionssekretær for dette tillæg (nu mere bestemt): &raquo;Kan vi lige vende tilbage til spørgsmålet her. Det må jo være en redaktionel beslutning, om vi ser stort på, at det er et radioprogram.&laquo;Redaktør for sociale medier fra den anden ende af lokalet: &raquo;Jeg har hørt, at der rundt omkring på nettet faktisk findes oplysninger om, hvordan den ender, men jeg nægter at google!&laquo;Redaktionssekretær for dette tillæg: &raquo;Godt, I kan tydeligvis ikke tage en beslutning i bare iver over programmet. Jeg synes, at det afgør det. Vi kører. Og ved I hvad; jeg tror, at det er os, der er besat af genrer. Det tror jeg faktisk slet ikke, at læserne er. De vil vel bare læse om det bedste, der sker derude.&laquo;Og ved I hvad: Det tror jeg også. Så mød Adnans familie, der fortæller om pludselig at have fem millioner detektiver rodet ind i en privat tragedie. Så bruger redaktionen tiden på at overveje, om virkeligheden derude i kulturen er løbet fra mediernes genre-reservater.
