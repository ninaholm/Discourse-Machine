Mareridt skal sælge VM-billetter
To af VM’s største officielle sponsorer præsenterer reklamespots, der i stedet for at dyrke en brasiliansk fodboldfest, fremviser dystre drømmescenarier og fattigdomsplagede miljøer. Fravalget af den umiddelbare fodboldglæde reflekterer et skred i vores VM-følelser. Turneringen er ikke længere utvetydigt lig med folkelig begejstring og fællesskabsfølelse
 Hovedpersonen i ’The Dream’ er den argentinske landsholdsspiller Lionel Messi, der tilsyneladende hjemsøges af et foruroligende mareridt om alle de andre Adidas-sponserede spillere, der potentielt kan spolere hans VM-vinderchance.


 Kort før 2. halvleg af Champions Leagues-finalen mellem Real Madrid og Atletico Madrid i maj, kørte Adidas sin VM 2014 reklameoffensiv i stilling med spottet »The Dream: All in or Nothing«. Uafhængige kilder estimerer, at kampagnens totale reklamebudget i denne forbindelse er på langt over 460 millioner kr. – efter sigende Adidas’ største globale kampagne til dags dato. Hovedpersonen i The Dream er den argentinske landsholdsspiller Lionel Messi, der tilsyneladende hjemsøges af et foruroligende mareridt om alle de andre Adidas-sponserede spillere, der potentielt kan spolere hans vinderchancer ved VM. Mens Messi vrider sig mellem lagnerne, ekkoer den amerikanske rapper Kanye Wests dystre trommebeats hen over skræmmende billeder af blandt andre tyskeren Bastian Schweinsteiger og Luis Suárez, angriberen fra Uruguay.Reklamen er skabt af Fernando Meirelles, instruktøren bag den voldsomme City of God’ en film om kriminelt forstadsliv i udkanten af Rio De Janeiro. Som en del af Messis drømmesyn leverer Meirelles smukke billeder af brasilianske drenge på stranden, der giver fuckfinger til kameraet, og kamppoliti til hest på mørke, tætpakkede gader. Hovedpersonen i ’The Dream’ er den argentinske landsholdsspiller Lionel Messi, der tilsyneladende hjemsøges af et foruroligende mareridt om alle de andre Adidas-sponserede spillere, der potentielt kan spolere hans VM-vinderchance.
’The Dream: All in or Nothing’Men da Kanye halvt inde i reklamen starter med at rappe, er det, som om det gennemgående narrativ begynder at flyde ud. Meningsopløsning synes efterhånden at være Wests varemærke, og han har til begivenheden valgt at rappe om hajer, mord og ligkister. Hvorledes det på nogen tænkelig måde kan have med Messi, fodbold, eller noget som helst udenfor Kanyes eget hoved at gøre, er svært at begribe – indtil rapperen når frem til nummerets omkvæd: Her gentager han, i en form for selvsuggestion, det mystiske udtryk ’God level’ (gudeniveau) – i den stadig sovende Messis øre.Så måske giver det alligevel mening, på en måde: Hvis Argentina formår at vinde VM-trofæet, vil Messis internationale profil sandsynligvis blive opløftet til nærmest guddommelige højder – og idolets opstigning til ’Gudeniveau’, udgør det alt overskyggende tema i Jesus’, undskyld, Kanyes liv og virke.Måske er det derfor, han er valgt til kampagnen, måske er det i virkeligheden Adidas’ og Wests fælles aspirationer i forhold til et højere, ikkejordisk plan, der ligger til grund for samarbejdet. Ingen bør dog satse hele formuen på den analyse: Online kan man nyde en længere version af nummeret, hvor en af linjerne, som måske af gode grunde ikke figurerer i reklamespottet, lyder sådan her: »Du ser hajer i vandet, og det eneste, de prøver på, er at stikke pikken i din datter.« 1-0 til Kanye, hvis evner udi det absurde fuldstændigt smadrer ethvert forsøg på rationel fortolkning.Alle er inviteredeHos Coca-Cola vil man gerne rette opmærksomheden mod noget lidt mere jordnært. Dets reklamespot One World, One Game (En verden, et spil) tager seeren med på en rejse ind i virkelig fattigdom og ødelæggelse; til bl.a. Ramallah, tsunamiramte Otsuchi i Japan og, mere diffust, ’Østeuropa’, hvor en dreng forklarer, at »alle siger grimme ting til os, men ved hjælp af fodbold glemmer vi de ting«.Det er Coco-Cola helt med på og sender en flok fragtmænd af sted til Ramallah, Otsuchi og et navnløst sted i Østeuropa med iskold læskedrik og invitationer til VM’s forjættede land. De udvalgte modtagere er målløse og græder glædestårer, mens der vinkes farvel til venner og familie. Reklamen ender med sloganet »Everyone’s invited« – alle er inviteret. Pedantiske typer ville måske kalde den påstand en mindre overdrivelse, når nu ikke engang alle de, der optræder i reklamen, er inviteret. Men under alle omstændigheder lyder budskabet fra Coca-Cola, at ting som politisk konflikt og generelt armod er noget, vi ikke skal glemme, men samtidig kan glemme et øjeblik, nemlig når de rige giver de fattige billetter til verdensmesterskabet i fodbold.Det er ikke helt klart, for ikke at sige en smule chokerende at være vidne til, hvordan Palæstina, global fattigdom og naturkatastrofer blev VM-reklameemner. Ligesom det heller ikke er tydeligt, hvorfor Adidas har valgt et mørkt drømmescenario som en slags usammenhængende metafor for VM 2014. Samtidig synes begge spots klare fravalg af festivitas og spas endnu mere besynderligt i betragtning af, at turneringen i år foregår i fodboldfeberens hjemland, Brasilien, hvis befolkning ofte fremstilles som verdensmestre i at more sig.En af grundene til det kan være, at over halvdelen af brasilianerne har erklæret sig kritiske over for VM-værtskabet. Nogle endda i så voldsom en grad, at det har udviklet sig til de heftige sammenstød med politiet, som vi i disse dage ser udfolde sig uden for stadionerne. Dermed ikke sagt, at hverken Coca-Cola eller Adidas pludselig er vågnet op til en slags politisk sympati med den lokale befolkning, men snarere at en fremstilling af VM i Brasilien som en lang folkelig gadefest, simpelthen ville være dårlig reklamestrategi.Hvad end marketingsovervejelserne bag de to reklamer er, har de en ting til fælles: De aktiverer ikke de VMfølelser, som vi er blevet vant til at få gejlet op i sponsorernes tv-spots. Det er meget svært at få sin euforiske fællesskabsfølelser sat i gang af Messis Adidas-mareridt om at være på ’gudeniveau’. Og det er endnu sværere at overbevise sig selv om, at VM er en undtagelsestilstand, hvor glædeligt mødes i »En verden, et spil«, mens man overværer Coca-Colas velgørenhedstrip på tværs af fattigdomsgrænser.Det lader til at være blevet meget kompliceret for sponsorernes millionkampagner at insistere på en uskyldig og ligefrem VM-begejstring. Nikes ikoniske spot fra ’98, hvor vi så det brasilianske hold i hopla spille bold i en lufthavn med en hale af sikkerhedsvagter efter sig, føles langt, langt væk.’The Dream: All in or Nothing’ og ’One World, One Game’ kan ses på youtube.com 
