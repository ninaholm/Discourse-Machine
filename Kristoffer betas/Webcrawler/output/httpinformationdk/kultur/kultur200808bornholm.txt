Bornholm får ny international kortfilmfestival



 På Bornholm kan man i den kommende weekend se kortfilm fra 17 forskellige nationer. Bornshorts er en ny filmfestival, der vil afspejle det seneste nye filmsprog fra især England, hvor kortfilm er meget udbredt. Filmene er blevet udvalgt blandt flere end 200 film og er delt op i kategorierne kortfilm, musikvideo og animation. Desuden kan man under festivalen se samtlige vinderne fra Rushes Soho kortfilmfestival 2008. Bornshorts har som ambition at blive en årligt tilbagevende festival i Gudhjem. 

