Folk



 
	Liselott Blixt

	BT har lavet en liste over politikernes sommerferieplaner. På de indsamlede billeder kan man blandt andet nyde synet af DF’s læderjakkeklædte Liselott Blixt, der sidder overskrævs på en orange motorcykel nær en sydeuropæisk kyst.

	Lars Barfod

	Den konservative formand var en af de politikere, som havde brug for at komme længst væk. Han har været på Hawaii og besøgt Pearl Harbor. Hvorvidt seværdigheden kom på plus- eller minus-listen over gode attraktioner vides endnu ikke.

	Frank Aaen

	Enhedslistens Frank Aaen har holdt ferie i det populære Tisvildeleje, hvor det understreges overfor BT, at han har haft sommerhus i mange år. FOLK overvejer, om ordførerens blotte tilstedeværelse har været med til at skabe hypen i ’Lejet’.

	Mads Holger

	Teologen har også tilbragt tid i Tisvildeleje. Han så »nyrige ejendomsmæglere, åndsløse bankansatte, silikonebabser, overdimensionerede champagneflasker og dyre biler med båthorn, der spiller La Cucaracha.« Han var ikke begejstret.

