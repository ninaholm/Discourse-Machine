Brugerne skal selv betale for kunsten
De Konservatives kulturelle ordfører mener ikke, at det kulturelle demokrati skal have topprioritet. Det skal den kunstneriske kvalitet. Og hvad dét er, afgøres i Statens Kunstråd og -fond


Den konservative kulturordfører, Rasmus Jarlov, i en pause mellem sine forelæsninger på Copenhagen Business School:- Er det vigtigt med udredningsarbejde og en politisk diskussion af kunststøtten?»Ja, den kritik, der er rejst, er vigtig at tage alvorlig!«- Er det noget du har diskuteret med dine vælgere?»Jeg har kun siddet i Folketinget et halvt års tid.  Jeg afløste Connie Hedegaard«.- Du er økonom og har tidligere arbejdet på Novo Nordisk. Traf du Mads Øvlisen dér, professionelt?»Ja, men vi har ikke diskuteret kunstrådets virkemåde«.- Mig undrer det, at Formand Øvlisen som erfaren virksomhedsleder har holdt Kunststyrelsens administrative opbygning ud i tre år?»Ja det kan der være noget om«.Demokrati ikke prioritet- Den blev etableret få år før, han selv kom til for bord-enden i kunstrådet. Men på vej væk reagerer han nu for alvor og bliver åbenbart støttet af din partifælle, den nye kulturminister. Hvad er efter din mening det vigtigste ved kunststøtten?»At støtte dén danske kunst, der ellers ikke vil overleve! Selv om vi i høj grad går ind for øget brugerbetaling. Vores primære strategi er, at publikum skal bruge kunsten og selv betale for den. Men ellers går vi ind for understøtning af kvalitetskunst, der ikke kan overleve på markedsvilkår.- Og hvad er det for én?»Det er dét, vi har Kunstrådet og -fonden til at finde ud af!«- Kunstfonden blev i midten af 1960erne oprettet som et værktøj for kulturelt demokrati. Er det stadigvæk hovedformålet?»Den demokratisk dimension har ikke topprioritet! Det er den kunstneriske kvalitet, der er det vigtigste! Det er derfor, vi i en kunststyrelses regi skal opretholde en professionel vurdering af de enkelte projekters potentiale«.Oplevelsesøkonomi- Er vi kommet dertil, at der er lighedstegn mellem kunst og oplevelsesøkonomi?»Det gælder om, at kunsten får så mange brugere som muligt, som også betaler for det. Og vi skal ikke først og fremmest bruge offentlige kroner på noget, kun få  ser og oplever «.- Det lyder som en  balancekunst!»Ja!«- Eller en selvmodsigelse, så hvorfor overhovedet støtte kunst?»Fordi kunst er en styrke for et samfund. Kunst binder samfundet sammen. Og er en æstetisk værdi, en nydelse at høre eller se på ...«- Hvad er du selv mest til? Medina eller Mester-sangerne?»Ha! Jeg er til begge dele, men jeg er ikke finkulturel specialist, jeg har ikke selv nogen videre kunstnerisk ekspertise!«
