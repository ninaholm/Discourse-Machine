Flere tangenter og større armbevægelser
Forfatteren Kristian Bang Foss vil bruge pengene til en rejse til New Zealand, hvis han vinder Montanas Litteraturpris på 100.000 kr.  fredag eftermiddag. Men han kan godt unde de andre nominerede at vinde


 Hvad betyder litteraturpriser for dig? 
Jeg har kun fået én pris før. Det var Nordisk Forenings pris for unge forfattertalenter i Øresundsregionen, hvor jeg var i Helsingborg og modtage den. Det var jeg meget glad for. Det er allerfedest, hvis der følger nogle penge med.
Hvad vil det betyde for dig, hvis du vandt Montanas Litteraturpris?
Først og fremmest er jeg enormt glad for at være nomineret til den. Det ville selvfølgelig være skønt at vinde den, men samtidig ville jeg ikke have det dårligt med, hvis det var en af de andre nominerede, der vandt. Jeg synes, det er nogle vildt dygtige forfattere. Sådan behøver man ikke nødvendigvis at have det. Men sådan har jeg det. 
Hvad vil du bruge pengene til, hvis du vinder?
Det er sgu mange penge. Det ved jeg ikke. Sjov og ballade.
Jeg skal til New Zealand 1. februar. Så pengene ville give et større budget til rejsen. 
Jeg synes egentlig ikke, at den bryder med nogen deciderede tabuer. Jeg har selv haft det sådan, at jeg gerne ville ind på noget, der var pinligt. Men det har ikke været min intention at bryde med nogen tabuer. 
Jeg synes generelt, der foregår mange pinligheder. Men det har mere været relevant i forhold til min egen skriveproces. Jeg ville gerne have at bogen skulle spille på flere tangenter og have større armbevægelser, hvor jeg måske synes, at min første bog ”Fiskens Vindue” var sådan lidt lukket i det. Nu havde jeg lyst til at udforske pinligheder i litteraturen. 
Det er ikke sådan, at en bog overhovedet skal bryde med tabuer for at være god, og jeg kan heller ikke se, at afføring er et tabu. 
Hvad betyder højskolen for dig?
Jeg har aldrig selv gået på højskole, men jeg har undervist på Testrup og det har betydet meget for mig. Jeg elsker at undervise her, fordi man har frie rammer i undervisningen og engagerede elever.

