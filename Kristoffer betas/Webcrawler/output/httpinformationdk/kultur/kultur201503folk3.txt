FOLK



 @MikkelFrey
’Kender I det,’ spørger DR-vært Mikkel Frey oven på Danmarks landskamp mod USA. ’Man vågner dagen efter, at Bendtner har scoret hattrick, og så skændes de om brugerbetaling i sundhedsvæsnet. Jeg pisker en taxi!’
@SandieWesth
Lord Bendtners hattrick var ikke eneste uro i Kraften; Zayn forlod One Direction. P7’s Sandie Westh trøster: ’Kære One Direction-fans. Jeg føler jeres smerte. Jeg kan huske, da Robbie forlod Take That. Jeg lover, at alt blir’ ok.’
@bentesorgenfrey
Salget af Dong til Goldman Sachs var en dårligere handel end først antaget. ’En rigtig skidt idé,’ tweeter FTF’s formand, Bente Sorgenfrey. ’Jeg blev beskyldt for at være naiv, men @politiken’s afdækning viser, at andre var naive.’
@sebdor
Og så er det ved at være sæson for gækkebreve: ’Har fået gækkebrev fra en rocker,’ tweeter komiker Sebastian Dorset. ’Min adresse står her – send mig et påskeæg, eller jeg smadrer dig.’ Desværre står adressen med prikker.’

