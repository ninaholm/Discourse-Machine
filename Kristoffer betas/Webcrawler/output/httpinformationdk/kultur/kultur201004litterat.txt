Litteraturfestival i hele København



 CPH:LITT - som kalder sig Københavns internationale litteraturfestival - foregår i København 5.-8. maj. Indtil videre er det dog de nationale forfattere, som fylder mest i programmet. Blandt andet Carsten Jensen, Bent Vinn Nielsen, Morten Ramsland, Josefine Klougart og Christel Wiinblad. På den internationale side kan festivalen præsentere det nye amerikanske stjernefrø, Stefan Merrill Block, hvis gennembrudsroman i løbet af foråret udgives på dansk. Han bliver sammenlignet med Jonathan Le- them og andre New Yorkerforfattere. Festivalen forsøger i år at rykke ud i København. De forrige år har den holdt til i Huset i Magstræde, men i år vil man blandt andet kunne høre arrangementer på Københavns Rådhus, Pumpehuset, Hovedbiblioteket og den internationale forfatterscene på Det Kongelige Bibliotek.

