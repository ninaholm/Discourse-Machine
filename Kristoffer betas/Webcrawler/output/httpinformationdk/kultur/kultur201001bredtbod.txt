Et bredt Bodil-felt
Mange danske film blev tilgodeset, da de nominerede til årets Bodilpriser i går blev fundet
Paprika Steen i filmen 'Applaus'.

Der var ikke overraskende flere nomineringer til både Martin Zandvliets kritikerrosteApplausog Lars von Triers omdiskuteredeAntichrist, da Filmmedarbejderforeningen, dvs. foreningen af danske filmkritikere og -journalister, fredag fandt frem til de film og præstationer fra 2009, som den 21. marts har mulighed for at vinde en Bodilstatuette.Paprika Steen, der spiller den kvindelige hovedrolle iApplaus, blev nomineret til en pris for sit stærke spil som alkoholiseret skuespillerinde, der prøver at komme på fode igen, mens Michael Falch, der spiller hendes eksmand i filmen, blev nomineret for Bedste Mandlige Birolle. Også filmen blev nomineret til en Bodil.Det samme gjordeAntichrist, hvis to eneste skuespillere, franske Charlotte Gainsbourg og amerikanske Willem Dafoe, fik nomineringer med på vejen.En tredje film, der hentede sig flere nomineringer, var Rumle Hammerichs effektive virksomhedsthrillerHeadhunter, hvor Lars Mikkelsen blev nomineret for sin hovedrolle og veteranerne Henning Moritzen og Preben Harris begge for deres biroller. OgsåHeadhunterhar en chance for at få en Bodil som bedste, danske film i 2009.Biroller og hovedrollerDe to sidste titler i Bedste Film-kategorien er Nils Malmros'Kærestesorgerog Nikolaj Steens instruktørdebut,Oldboys, der stadig kan ses i de danske biografer.Kristian Halken, der spiller hovedrollen i filmen, og Cyron Bjørn Melville, der spiller psykisk ustabilt klavertalent i Morten GiesesVanvittigt forelsketer de to sidste nominerede i kategorien Bedste Mandlige Hovedrolle, der i år kun omfatter fire navne.I kategorien Bedste Kvindelige Hovedrolle blev Lærke Winther Andersen tillige nomineret for sin intense præstation i Heidi Maria Faissts sørgeligt overseteVelsignelsen, mens Solbjørg Højfeldt, som spiller hendes mor i filmen, blev birollenomineret.To unge skuespillerinder, Malou Reymann og Stephanie Léon, blev begge hovedrollenomineret for deres præstationer i Hella JoofsSe min kjole. Og Pernille Vallentin (Fri os fra det onde), Charlotte Fich og Sara Hjort Ditlevsen (beggeVanvittig forelsket) og Lea Maria Høyer Stensnæs (Over gaden under vandet) blev alle birollenomineret.Blandt de nominerede til årets Bedste Mandlige Birolle var endvidere Jens Andersen i Ole BornedalsFri os fra det ondeog Søren Pilmark iKærestesorger.Af de amerikanske film, som har haft premiere i Danmark i 2009, blev følgende fem nomineret til en Bodil: Gus Van SantsMilk, Sam Mendes'Revolutionary Road, Darren AronofskysThe Wrestler, Kathryn BigelowsThe Hurt Lockerog Pete DoctersOp.Og blandt de ikkeamerikanske film faldt valget på Ari FolmansWaltz with Bashir, Philippe ClaudelsJeg har elsket dig så længe, Laurent CantetsKlassen, John CrowleysBoy Aog Paolo SorrentinosIl Divo.Den 21. marts bliver der også udelt en Bodil til årets bedste filmfotograf og årets bedste dokumentarfilm, en SærBodil og en ÆresBodil.www.bodilprisen.dk
