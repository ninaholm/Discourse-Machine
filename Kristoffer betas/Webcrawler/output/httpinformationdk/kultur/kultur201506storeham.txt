Det store hamskifte
Da Margaret Atwood brød igennem som forfatter, skrev hun om udefrakommende trusler mod menneskeheden – men i dag er vi selv blevet faren, siger hun
Margaret Atwood er selv vokset op midt i den canadiske natur, hvilket lærte hende og hendes familie at være uafhængige og nytænkende. Hvad der ikke kunne købes kunne måske laves selv. Her ses hun i 1972.

Fremtidsbiblioteket. Sådan hedder et netop lanceret bogprojekt, udtænkt i monumentalt format af den unge skotske kunstner Katie Paterson.100 forfattere skal deltage. Hvert år skal en forfatter skrive en ny tekst, men alle tekster tilbageholdes og skal forblive ulæst af alle frem til året 2114, hvor de omsider offentliggøres i en antologi. Papiret til trykning skal komme fra tusind træer, udpeget i norske Nordmarka.Passende nok åbner Fremtidsbiblioteket med et bidrag af den canadiske forfatter, Margaret Atwood. Om noget er dette projekt selv atwoodsk: Det har en flugt imod fremtiden over sig. Og dog er det rodfæstet i noget så konkret som faktiske træer, udplantet med henblik på at blive til en konkret bog. Jeg havde lejlighed til at tale med Margaret Atwood i den anledning.Atwood har aldrig afholdt sig fra at fabulere om fremtiden. Som hun selv har bemærket, begynder alle romaner med ethvad nu hvis. Således også i hendes seneste bog,Maddam&ndash; tredje bind i hendesOryx og Crake-trilogi, som detaljeret udfolder en række hvad-nu-hvis&rsquo;er: &raquo;Hvad nu hvis vi realiserer de muligheder, videnskaben har givet os, for at skabe det perfekte menneske?&laquo; &raquo;Hvad nu hvis vi bare fortsætter med at tilpasse os klimaforandringer, der giver flere naturkatastrofer og færre årstider?&laquo; &raquo;Hvad hvis vi fortsætter i samme retning som nu?&laquo;&ndash; Overrasker det dig, at den slags spørgsmål ikke bliver stillet så ofte i litteraturen og i samfundet?&raquo;Jeg synes, de bliver stillet noget oftere. Især med hensyn til klimaforandringer, som vi ret beset ikke længere burde kalde for &rsquo;klimaforandringer&rsquo; &ndash; for det er jo alt, som kommer til at undergå forandringer. Det andet aspekt er bioteknologi, som bliver stadig mere kontroversielt&laquo;, siger Atwood.Vi står midt i en omstillingSelv over telefonen fra Canada kaster hun sig hovedkulds ind i spørgsmålene. Vi bliver nødt til at diskutere, siger Atwood, hvad vi bør og ikke bør gøre inden for bioteknologi.&raquo;For nukanvi virkelig gøre det. Åndenerude af flasken, og det bliver meget vanskeligt at få den proppet tilbage igen&laquo;.&raquo;Hver gang vi gennemlever et paradigmeskift &ndash; og det gør vi på flere fronter nu &ndash; så ændrer alle aspekter af kulturen sig. Selv de værdier, vi har &ndash; hvad vi synes er godt, hvad vi synes er dårligt, hvad vi anser for beundringsværdigt eller forkasteligt, for eksempel også kønsroller. Store forandringer sker, hver gang et nyt teknologisk gennembrud forandrer det, vi er i stand til at gøre. Og hver gang vi opfinder nye energikilder til at drive vores stadig mere skrøbelige og komplekse civilisation&laquo;.&raquo;Lad os tage militærteknologien: De, som opfandt stigbøjlen, som gjorde det muligt at sidde på hest og gå til angreb uden at falde af, skabte sig en fordel, andre ikke havde &ndash; før alle fik samme teknologi. Eller tag et andet eksempel: Borge var en storartet ting, indtil kanonen blev opfundet. Hvad vi regner for godt og skidt, forandrer sig hver gang der sker en sådan større omstilling, og sådan står vi midt i lige nu&laquo;&ndash; Har dit eget liv eller din egen adfærd ændret sig i de seneste årtier?&raquo;Ja, uden tvivl. Nu blev jeg ganske vist opdraget af miljøforkæmpere, så miljøbevidsthed har jeg altid haft. Men læg bare mærke til hvordan alle årene med internettet og computere har ændret menneskers adfærd. Der var engang, da alle sendte brev til hinanden &ndash; kan vi overhovedet huske den tid? Dengang forventede ingen, at modtageren ville reagere med det samme. Man kunne tage sig tid. Så kom faxen, og alle syntes det var strålende, at man nu kunne kommunikere frem og tilbage med Europa uden at skulle tale i telefon ... Men så stod man op om morgenen, og pludselig lå der bunker af faxbeskeder på gulvet, fordi nogle havde sendt reklamer til alle mulige tilfældige faxnumre&laquo;.&ndash; Altså spam via fax?&raquo;Ja, men også Gutenberg trykpresser blev brugt til spam. Vi tænker måske på, at stor litteratur så blev muliggjort &ndash; og det er jo sandt. Men den teknologi åbnede også sluserne for en veritabel strøm af pornografi, kulørte gyserhæfter sompenny dreadfuls, og religiøse traktater ... En lavine af papir kom ud af Gutenbergs trykpresser. Alle teknologier har fordele og ulemper&laquo;.Margaret Atwood er selv vokset op midt i den canadiske natur, hvilket lærte hende og hendes familie at være uafhængige og nytænkende. Hvad der ikke kunne købes kunne måske laves selv. Her ses hun i 1972.Ron BullLitteratur som petriskålEr Margaret Atwood så optimist eller pessimist? Svaret er: ingen af delene: Selv taler hun om enustopi&ndash; en kombination af utopi og dystopi, fordi den ene altid ligger gemt i den anden. I første bind af trilogien,Oryx og Crake, er utopien ikke et nyt system, en ydre struktur, men indbygget dybt i mennesket selv: Mennesket har tentativt skabt den perfekte skabning. Denne er således indrettet, at fri vilje er blevet et overstået stadium. Og dér er vi på vej hen, advarer hun: Mod udryddelse af sygdomme, grimhed, og sindslidelser. Hvilken dystopi ligger gemt i en sådan utopi?&ndash; Er du kommet tættere på svar på dine &rsquo;hvad nu hvis&rsquo;-spørgsmål efter at have skrevet trilogien og have diskuteret den med dine læsere?&raquo;Vi ved jo udmærket, hvilken vej det går. Det er ikke nogen hemmelighed. Temperaturstigningerne fører til oversvømmelser og mere tørke &ndash; det oplever vi allerede. Vi vil se hyppigere hungersnød, færre madressourcer, flere krige om ressourcer og om vandforsyning: Kun tre procent af vandet på vores planet er fersk. Konsekvenserne er allerede tydelige, og de er blevet påpeget længe. Mange forstår ikke, at dør havene, dør vi selv. Havet skaber 60-80 procent af den ilt, vi indånder &ndash; og den ilt blev skabt for 1.900 millioner år siden af blå-grønne alger. Skove kan ikke skabe ilt nok til os. Måske rige mennesker vil kunne gå rundt med små ilttanke, men de vil hurtigt blive ret upopulære, hvis de prøver&laquo;.&ndash; En af grundene til, vi helst afholder os fra at gå ind i disse spørgsmål, er, at de er så ubehagelige. Hvad betyder det at fortælle historier, der knytter an til dem?&raquo;Læg mærke til, hvor megen ny apokalyptisk fiktion vi har set i de senere år. Noget er selvfølgelig ren underholdning &ndash; vi kommer ikke til at se en zombie-apokalypse, for eksempel. Men zombier og vampyrer er altid en metafor. Og vi har fået historier som Cormac McCarthysVejen, hvor Jorden åbenbart er blevet ramt af en meteor, der har frembragt en mængde støv. Vi kan trække en streg her og sige: Det dér er ikke særlig sandsynligt. Og det er just det tiltrækkende ved disse historier: De er ikke særlig sandsynlige. Man kan læse dem og blive underholdt af den eksistenskamp, de fortæller om&laquo;.&raquo;Men på den anden side af skillelinjen for det sandsynlige har vi så klimafiktionen, hvor det skildres, hvordan mennesker gennemlever klimaforandringerne. Ofte er disse bøger ikke særlig gennemarbejdede i detaljen &ndash; for eksempel forklares det måske ikke, hvad folk spiser, hvis de fleste afgrøder er visnet væk? Andre er dog helt igennem plausible. Unge læsere sluger dem, hvilket viser, at de er meget opmærksomme på disse spørgsmål. Ingen kalder det science fiction, når vi taler om oversvømmelser, tørke og hungerkatastrofer&laquo;.&ndash; Du kalder den slags for &rsquo;spekulativ fiktion. Jeg kan godt lide det begreb, fordi det betoner, at litteratur kan spille en rolle som en art laboratorium?&raquo; Ja. Det er som at skitsere en plantegning og sige: Er det sådan her, I ønsker at leve? Politikere duer ikke rigtig til den slags. De vil først og fremmest genvælges og viger uden om alt, som er upopulært. Alligevel får vi, trods klimabenægternes indsats, stadig dybere forståelse for, hvad der står på spil. Når Californien rammes af den værste tørke i 1200 år, bliver det svært at benægte, hvad der er ved at ske&laquo;.&ndash; Hvordan reagerer forskerne på dine værker? Får du feedback?&raquo;Ja. Og det er ret sjovt. Jeg researcher altid grundigt. Jeg blev opdraget af forskere, og går ind for maksimal troværdighed på dette felt. Jeg vil ikke have, at nogen skal kunne sige: &rsquo;Det der kunne aldrig ske&rsquo;&laquo;.KolonimentalitetI 1972 skrev Margaret Atwood en bog med titlenSurvival, hvor hun fremsatte den tese, at den canadiske litteratur var optaget af temaet &rsquo;overlevelse&rsquo;. Bogen skabte sensation. Udgangspunktet forSurvivaler enkelt. Litteratur er forbundet til dem, der skaber det, og de, som skaber den, er forbundet til det sted, de bebor. Men det var ikke ukontroversielt, for situationen for canadisk litteratur var dengang så dårlig: Der fandtes ingen canadisk litteraturhistorie for det almindelige læsepublikum, og der blev ikke undervist i den i skolerne. Canadisk litteratur var så usynlig, at Atwood sammenlignede den med &raquo;hullet i en ikke-eksisterende donut&laquo;.Højere i den canadiske bevidsthed tronede USA. Tankegangen var, at canadisk litteratur højest kunne håbe på at blive en andenrangs version af den ægte litteratur, der kom fra Storbritannien og USA. En lignende &rsquo;provinsiel&rsquo; tvivl på egen selvværd fandtes også i Australien, hvor den blev kaldtcultural cringe, mens den i Canada kaldescolonial mentality. Atwood gik direkte imod holdningen og proklamerede, at den canadiske litteratur ikke alene eksisterer. Den har også sit eget særpræg.&ndash; Dengang skrev du om, hvordan det dominerende tema i canadisk litteratur var overlevelse, og her er du med din MaddAddam-trilogi og skriver igen om overlevelse?&raquo;I 1972, da min bog udkom, var overlevelse et karakteristisk tema for canadisk litteratur, men ikke for andre landes litteratur. Nu forholder alle sig til spørgsmålet, for nu er det ikke længere et spørgsmål om frygt for at fryse ihjel eller få et træ ned over sig, som det var i tidlig canadisk litteratur. Det, vi i dag må overleve, er blevet meget større, og globalt. Det er 43 år siden. Og meget har ændret sig, også i Canada&laquo;, siger Atwood. I dag er situationen en ganske anden, og der er ikke behov for en bog somSurvival. Og dog kan den nyfundne nationalidentitet synes skrøbelig: Atwoods forord til bogens genudgivelse i 2003 refererer medieoverskrifter somEr Canada væk om tyve år?ogBør Canada søge optagelse i USA?&raquo;Så canadisk af os&laquo;, kommenterede hun tørt &ndash; &raquo;at svælge i vores egen potentielle forsvinden med så dyster vellyst&laquo;. Det samme kan siges om hendes MaddAddam-trilogi, &ndash; at den er skrevet på dyster vellyst.En midte, begyndelse og afslutningVi fortæller hinanden historier for at leve, siger den amerikanske forfatter Joan Didion. Men vi fortæller også hinanden historier, fordi vi ikke kan lade være, siger Margaret Atwood: Med støtte i moderne videnskab spekulerer hun på, om vores tendens til at fortælle historier er en væsentlig del af menneskekroppen. Disse videnskabelige overvejelser tager hun med sig ind i romanens rum.Hvad er så fortællingers funktion og effekt på mennesker? Atwood bryder spørgsmålet ned i interessante underspørgsmål: Er fortællinger en metode til at udøve social kontrol, eller en metode til at flygte fra social kontrol? Hjælper fortællinger os til optimistisk at forme vores eget liv til det bedre? Eller dømmer de os pessimistisk til tragisk fiasko? Er vi slaver af vores egne fortællinger &ndash; vores familienarrativer og dramaer &ndash; der tvinger os til at leve dem ud på ny? I vores tidsalder spekuleres der intenst i fortællinger, i deres oprindelse og i deres betydning, påpeger hun og henviser bl.a. til filosoffen Denis Dutton, der i sin bogThe Art Instinctantyder, at både kunst og religion er indkodet i vores gener.&ndash; I din trilogi foregår der en stadig tovtrækning mellem kaos og orden &ndash; et kendetegn for mytologier. Hvad har det betydet for dig at studere mytologi?&raquo;Det kendetegner også fortællinger: At studere fortællinger og mytologi har betydet det samme for mig, hvis vi taler om kaos og orden. Mytologierne giver os indblik i, hvordan fortællinger bliver til og antager form. Hvad er en fortælling? Fortællinger har en begyndelse, en midte og en slutning. Så snart mennesker udviklede en grammatik som omfattede datids-verbalformer, må de have spurgt, jamen hvad skete derforudfor det? Hvordan begyndte det hele? Hvor kommer mennesker fra? Det spørger alle i femårsalderen om. Der findes mange mytologiske begyndelser. Min favorit er fra Mellemamerika, hvor guderne skaber menneskene, men førstbekymrersig. Normalt begynder alting i ord som i &rsquo;lad der blive lys&rsquo;, eller noget bliver skabt &ndash; som regel ved mudder, siger Atwood og ler.&ndash; Det er meget passende, at du fremdrager bekymrede guder. Din MaddAaddam-trilogi er vel tilsvarende vokset ud af dine egne bekymringer?&raquo;Jeg tror, den er vokset ud af vores fælles bekymringer. Tag min romanCat Eye, som foregår i 1950&rsquo;erne og udkom i 1989. Her diskuteres bekymringer over middagsbordet, for det gjorde man også dengang, så det er der ikke noget nyt i. Vi gennemgår bare forskellige cyklusser, hvor vi først siger &rsquo;åh nej!&rsquo;, og så sigerhvorfor bekymre sig?I dag tror jeg bare ikke, vi længere har råd til den første runde af denne cyklus om, hvorfor vi skal bekymre os. For det, vi er kommet op imod, er alt for ekstremt&laquo;.&ndash; Maddam-trilogien er til dels en fortælling til skræk og advarsel. Men du også skriver med humor, og det mærkes, hvordan du som forfatter finder glæde i at skabe din egen verden. Hvad var det mest tilfredsstillende at arbejde med?&raquo;Okay, tilbage til hovedspørgsmålet: Er det for sjov? Nej, ikke helt. Men man er nødt til at lette på den tunge byrde &ndash; enten ved observationer af menneskenaturen, ordkunst eller noget tredje. Det hører til romaners natur, at de skal være interessante at læse. Hvad jeg fandt mest tilfredsstillende, spørger du? For det første: Det er et hårdt arbejde at skrive romaner. Du kan have dine øjeblikke af inspiration, men det står stadig tilbage at skabe hele romanen, hvilket indebærer, at man må tænke i rytme, i karakterer, i sprog, i troværdighed og tjekke fakta. Det mest tilfredsstillende er, når man får ny indsigt i det, man laver. Når man tænker en helt ny tanke, eller et eller andet pludselig står klar for en&laquo;.Langt fra alfarvejAtwoods opvækst var markant forskellig fra mange andres. Hun boede langt fra alfarvej sammen med sine forældre: Hendes far var insektforsker. Atwood startede ikke i skole, før hun var otte år gammel. Hun var ikke omgivet af den kultur, hendes jævnaldrende var del af. De centrale ideer i hendes barndom kom fra tegneserier,Captain MarvelogSupermanforuden en dosis græsk mytologi, lidtTroldmanden fra Oz&ndash; og et eksemplar, de havde af en bog om solsystemet.&ndash; Du levede i mange år placeret midt i naturen?&raquo;Ja. Lad os tale lidt om, hvad der ikke fandtes der: Der var ingen elektricitet. Vi måtte bruge brænde til vores komfur. Vi havde intet rindende vand. Så jeg blev meget bevidst om, at energi kommer et sted fra, og arbejder for os. Samt om, hvilken slags arbejde, vi gerne vil have lavet. Vi havde en motorbåd, men det var krig. Rationering var vigtig. Der var ingen vej der, hvor vi boede. Vi måtte komme frem i kano eller båd. Hvor kom maden fra? Tja, der var ingen butikker. Men der var en køkkenhave, siger Atwood, og tilføjer med tør humor en betragtning om, hvor afhængige de var af konserves:&raquo;Jeg har et intimt forhold til sardiner. Og fisk, selvfølgelig, fra søen, hvor vi boede. Der var ingen skole. Der var intet teater der, og vi kunne kun tage russisk kortbølgeradio. Forestil dig alt det. En af de ting, man kunne lære af dette, var at tage et eller andet og omforme det til en anden brug. Vi kunne ikke bare tage hen i en isenkræmmer, så vi sparede på hvert et søm og hver en skrue, som muligvis bruges til noget andet. Det lærte os at være uafhængige, og en god portion nytænkning. Ting, man ikke kunne købe, kunne man måske selv lave.&ndash; Har disse barndomsoplevelser formet din fantasis kraft?&raquo; Uden tvivl. Forestil dig, at der ikke længere fandtes supermarkeder og købmandsforretninger. Hvad ville du så spise? Har du nogen som helst idé om det? Sådanne problemer er interessante at dvæle ved&laquo;, siger Atwood, og det er, som om man gennem telefonen kan se hende formane med sin pegefinger, når hun siger:&raquo;Så må du lære, hvilke svampe der er spiselige!&laquo;&copy; Karin Hauge og InformationOversat af Niels Ivar Larsen
