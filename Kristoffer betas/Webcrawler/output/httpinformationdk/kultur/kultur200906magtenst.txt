Magtens top 100 (IIX)
Nedtællingen mod den mest magtfulde i dansk kunst er begyndt


 Kriterierne er enkle: hvor meget kan vedkommende gøre for en kunstner eller et værk. Desto tættere på en kanonisering desto højere en placering.
20. Bo Bjerggaard, gallerist og bedste ven med Poul Erik Tøjner. Den tidligere bankmand, pressemand for Louisiana og bogudgiver fik muligheden for at blive gallerist, da Per Kirkeby meldte sig i hans stald.
21. Torben Schmidt Hansen, kulturchef for Danmarks
Radio, kan hvis han vil revolutionere fokus på samtidskunsten i Danmark og for-midlingen af den.
22. Mads Øvlisen, mæcen og formand for Kunstrådet, har før rangeret langt højere, men er blevet detroniseret med hensyn til indflydelse, både på grund af sit engagement i U-turn og et ensformigt formandskab.
23. Claus Andersen, gallerist, en tæt alliance med Olafur Eliasson og et kunstnersammenfald med Almine Reich har skaffet ham til tops i gallerist og messehierakiet. Har for nylig fået John Kørner i stald.
24. Holger Reenberg, museumsdirektør for Herning Kunstmuseum, har et fantastisk cv inden for museumsverdenen. Var kommissær for den danske stand på Venedig Biennalen i 07, bygger det nye Heart-museum, der åbner til september.
25. Jens Faurschou, gallerist og kræmmer af et godt hjerte, lever af secondary kunsthandel med værker af nogle af verdens største kunstnere som Lucian Freud og Edvard Munch. Har åbnet stort galleri i Beijing og driver en del af sin kunsthandel fra New York og er særdeles flittig på auktionsscenen.
26. Peter Lassen, mæcen og manden bag Montana, støtter og indvolverer kunstscenen både gennem sin virksomhed og gennem Montanas fond.
27. Superflex, kunstnergruppe, er verdens måske mest succesfulde politiske kunstnergruppe, med eget ølmærke, egen PR-organisation og egen lykkes smed.
28. Peter Engberg Jensen og Steen E. Christensen, henholdsvis koncernchef i Nykredit og formand for Nykredits Fond, sponserer Louisiana Contemporary, X-rummet, har et større samarbejde med Kunstakademiet og finansierer altid et godt bogprojekt.
29. Tal R, kunstner, er indbegrebet af 00’ernes nyvundne interesse for moderne kunst og kunstspekulation, og er blevet båret frem af flere af de mest magtfulde samlere og kunstnere i den danske kunstverden.

