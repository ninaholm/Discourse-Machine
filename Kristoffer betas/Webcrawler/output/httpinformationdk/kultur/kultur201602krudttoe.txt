Ud af Krudttøndens aske
Under stort sikkerhedsopbud afholdt Fri Debat lørdag fortsættelsen på det arrangement, der blev afbrudt sidste år af terrorangrebet i København. Det var et nervøst, men stålsat forsvar for retten til at gøre grin med religion i en tid, hvor satiretegnerne føler sig stadig mere under pres
Kunstprofessor Lars Vilks taler til de fremmødte under weekendens debatarrangement om ytringsfrihed, der var en fortsættelse af det arrangement, som blev afbrudt med angrebet mod Krudttønden for knap et år siden.

Poli-fire ... Poli-fem ... Poli-seks kampklædte betjente når jeg at tælle rundt omkring i gården, før bombehunden har snuset færdig, og vi får lov at blive lukket ind gennem dobbeltslusen.Indenfor venter en metaldetektor, flere betjente og fremvisning af pas. Turen går ikke til Mallorca, men til ytringsfrihedsdebat i Danmark anno 2016.Vi sluses videre ind i Christiansborg og ankommer til en helt fyldt Fællessal, hvor Fri Debat afholder den moralske fortsættelse på det debatarrangement, der blev afbrudt af skud fra en M/95-automatriffel den 15. februar 2015.Temaet er stadig ytringsfrihed, og blandt oplægsholderne er den svenske kunstner og kunstprofessor Lars Vilks, som formodes at have været målet for angrebet sidste år. Muhammed-tegneren virker helt cool omkring situationen, men flere af de andre gæster skæver op til venstre, hver gang dobbeltdøren lukkes med et tungt bum. Seancen gentager sig regelmæssigt de næste fire timer. Bum. Kollektivt svirpen med nakken. Ah, vagterne er der stadig.Informations journalist Niels Ivar Larsen er moderator, som han var det sidste år på Krudttønden. Han åbner arrangementet nølende:&raquo;Velkommen til jer alle sammen. Velkommen til ytringsfrihed uden &rsquo;men&rsquo;. Jeg er så glad for at være ... levende. At kunne stå her i dag og byde jer velkommen, næsten et år efter terrorangrebet på Krudttønden. Det er jo sådan set temaet i dag, beslægtet med temaet sidste år: Hvordan blasfemi er sundt for demokratiet.&laquo;Bag ham dominerer vægmaleriet af Befrielsesregeringen af 1945, malet af Dan Sterup-Hansen. I den modsatte ende tårner Oscar Matthiesens freskomaleri af Rigsdagens medlemmer ved overrækkelsen af grundloven af 1915.Jojo, satiretegnere forstår sig på symbolik.VenstrefløjskompleksDagens første taler er Heini í Skorini fra King&rsquo;s College London, der skriver ph.d. om ytringsfrihed og religion i FN-sammenhæng. Hans oplæg handler om Organisation of Islamic Cooperation (OIC), der med sine 57 medlemmer er den næststørste mellemstatslige organisation i verden.&raquo;De er i dag den største aktør på kloden, som bekæmper retten til ytringsfrihed og religionskritik. De forsøger at udøve normativ magt gennem FN, men de er blevet dygtige til at pakke det ind i en menneskerettighedsterminologi,&laquo; siger Skorini.Han gennemgår, hvordan OIC&rsquo;s arbejde for at forbyde religionskritik i FN-systemet italesættes som en kamp mod &rsquo;racisme, intolerance, ekstremisme, et sikkerhedsproblem, en trussel mod religionsfriheden og islamofobi&rsquo;.&raquo;Det er ikke, fordi islamofobi ikke kan være et problem i Europa &ndash; eller snarere muslimofobi. At de er pressede af en højreekstremistisk tendens i vores tid. Men jeg synes, at OIC bruger begrebet fuldstændig forkert, for det handler for dem om at undertrykke al kritik,&laquo; siger Skorini.&raquo;Jeg synes, man kan genkende argumenterne i den danske debat om grænserne for fri tale. Spørgsmålet er så, om OIC har lært noget af den europæiske debat, eller om dele af den europæiske venstrefløj har lært noget af OIC. Måske er det en vekselvirkning.&laquo;Skorini går af &ndash; og inden lektor Dennis Meyhoff Brink fra Københavns Universitet holder sit oplæg om religionssatirens historie i 1700- og 1800-tallet, er der kort pause. I toiletkøen kradser en gæst sig under sixpencen og smiler indforstået rundt til forsamlingen:&raquo;Saudierne bruger milliarder på at få os til at holde kæft. Men lad os se, hvad der sker, når olien slipper op!&laquo;Intet nyt under solenUnder de efterfølgende to oplæg af Dennis Meyhoff Brink og Lars Vilks bliver det klart, at Fri Debat ikke afholder et debatarrangement, men en prædiken for de allerede omvendte. En enkelt gæst råber vist &rsquo;snob&rsquo; under Lars Vilks monolog om religionssatire i det 20. århundrede, men de fleste nikker til de mange eksempler på religionssatire, der kører hen over storskærmen: Andres SerranosPiss Christfra 1987, hvor Jesus angiveligt er nedsænket i kunstnerens urin, og inden da Brinks gennemgang af blasfemiske tegninger af den katolske kirke og præstedømmet i Europa.&raquo;Satirens indvirken er sikkert ikke mere end en dråbe vand på en sten,&laquo; siger Dennis Meyhoff Brink. &raquo;Men vi ved, at når den ene dråbe vand efter den anden gennem hundrede år er landet det samme sted, på den samme sten, så laver den et hul.&laquo;Lars Vilks gnægger sig gennem sine mange filmeksempler, såsom Ken RussellsDjævlenefra 1971 med Oliver Reed i en af hovedrollerne, som blev forbudt i flere lande og mødte skarp kritik fra den katolske kirke.&raquo;Det er farligt stof, men i dag er vi vist sikre nok til at vise det,&laquo; siger Vilks og griner med publikum. Så går han på toilettet omgivet af fire sikkerhedsvagter.I pausen står forfatter Kåre Bluitgen med en lille stand og sælger blasfemi fra eget forlag, herunder en bogudgave af nettegneserienJesus &amp; Mofor en hundredelap. Han ærgrer sig over, at debatten er præcis den samme i dag som for 10 år siden.&raquo;Man bliver lidt trist. Det er noget af et sikkerhedsopbud, PET og det hele, for så uskyldigt et emne.&laquo;Ovre ved sidepanelet i Fællessalen sætter Niels Ivar Larsen ord på stemningen:&raquo;Det sad lidt i maven på vejen herover, det er derfor min åbning var lidtshaky. Efter angrebet var jeg væk fra arbejde i tre uger og sagde: &rsquo;Nu er jeg over det&rsquo;. Og min psykolog svarede, at jeg aldrig kommer over det. Men man kan lære at leve med det.&laquo;Ingen optimismeInden den afsluttende paneldebat holder den norske kunstner Thomas Knarvik et oplæg om sit forsøg på at udgive bogenIn His Namemed religionssatire på 10-årsdagen for Muhammed-tegningerne. Han fortæller en anekdote om et debatprogram hos DR, hvor journalisten havde sat hvide firkanter oven på en Charlie Hebdo-forside:&raquo;Jeg føler, vi er blevet taget som gidsler af islamister. Det her er ikke Rudolf Steiner, men censur af Muhammed-tegninger.&laquo;Knarviks bog blev først forsøgt udgivet på et norsk forlag, som imidlertid forbød ham at nævne Lars Vilks eller Charlie Hebdo med et ord. Senere valgte forlaget at brænde 2.500 eksemplarer af bogen i stedet for at udgive den, hvad en norsk journalist kaldte &rsquo;den første muslimske bogafbrænding i Europa&rsquo;. Bogen er nu udgivet på Kåre Bluitgens forlag.&raquo;Jeg vil ikke krænke for at krænke. Jeg kan lide alle mennesker, også muslimer, men jeg tror 100 procent på ytringsfriheden. Men der er altså mere jødehad i Koranen, end der er iMein Kampf. Jeg har talt det,&laquo; siger Knarvik og griner af en af sine egne tegninger: en feddominatrix-feminist med påspændt dildo, der er på vej til at bagbolle en flok bedende muslimer på knæ.Jeg spørger panelet, om der er forskel på at lave politisk satire, der gør grin med præstestyret og autoriteterne, og den ikonografiske satire, der gør grin med religionens symboler. Dennis Meyhoff Brink mener, at den store mængde politisk satire i 1600-1700 tallet var et resultat af, at der var censurforbud mod at gøre grin med kristne symboler.Lars Vilks siger, at kunstnerens opgave er at lave kunst, og så må modtageren fortolke på det. Kort efter slutter arrangementet med ordene: &raquo;Kampen fortsætter!&laquo;Udenfor er to politibetjente nysgerrige efter at vide, om det, de lige har risikeret livet for, var spændende. Jeg svarer med et nyt spørgsmål:&ndash; Der var noget ballade ovre ved Axeltorv?&raquo;Ja, det var bare nogle moddemonstranter til en Pegida-demonstration. Det er altid det samme. De bliver aldrig enige.&laquo;
