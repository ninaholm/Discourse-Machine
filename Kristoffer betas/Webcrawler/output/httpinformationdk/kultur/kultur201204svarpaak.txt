Svar på kritik af kritikken



Med den begrænsede plads, avis-mediet stiller til rådighed, når det gælder anmeldelser, kan det være nødvendigt at komprimere sine pointer. Det er det, jeg har forsøgt på i min anmeldelse afDas Beckwerk Museums Beyond Identity. Tilmed var der her tale om tre bøger, som skulle anmeldes, hvilket desværre ikke levner megen plads til citater. Det af Nielsen anførte ’fejlcitat’ er da heller ikke et citat. Derfor de modificerede anførselstegn.For de, der måtte være interesseret, vil jeg i øvrigt henvise til min artikelFantomet og smadremandeni Synsvinkler nr. 42/2010. Her er de mere generelle påstande, jeg kommer med i anmeldelsen omkring Das Beckwerk, fyldigt dokumenteret og udfoldet. Ligeledes findes her en analyse af netop Claus Beck-Nielsen (1963-2001), som Nielsen – efter min mening helt med rette – udnævner til hovedværk i den litterære del af Beckværket. Jeg har dog, som man måske kan regne ud, en lidt anden forståelse af det materiale, der bliver lagt frem i bogen, end han har.
