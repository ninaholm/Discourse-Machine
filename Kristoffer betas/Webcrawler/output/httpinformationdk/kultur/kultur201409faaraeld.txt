Får de ældste kunstnere for meget i støtte af staten?
Tilfalder kunststøtten fra Kulturministeriet i stigende grad kunstnere over 70 år på bekostning af de yngre? Yngre forfattere og ældre billedkunstnere ser større problemer i selve støttesystemet end i aldersfordelingen
’Billeder i reklamer, der gør os dummere, bruger man milliarder på, mens de billeder, der gør os klogere, skærer man ned på,’ mener kunstneren Bjørn Nørgaard om kunststøtte. Her ses han under en happening på Statens Museum for Kunst i 2010, der skulle dokumentere aktioner og arbejdsmetoder.

Det hedder sig, at man træder ind i &rsquo;støvets år&rsquo;, når man fylder 70. På baggrund af en analyse bragt frem i weekenden af det kulturpolitiske site Søndag Aften kunne man måske omdøbe alderstrinnet til &rsquo;guldstøvets år&rsquo;.Ifølge analysen får forfattere, malere og andre kunstnere over 70 år nemlig en stadigt større andel af den direkte statslige kunststøtte fra Kulturministeriet, mens kunstnere under 40 år får mindre.Udviklingen kan ses i tal fra 2010 til 2013 gjort op på både kroner, antal og andele:I 2010 var der lige mange kunstnere i de to aldersgrupper, men i 2013 var antallet af over 70-årige steget med 13 procent, mens antallet af under 40-årige var faldet med otte procent. Også andelen af midler er faldet for de unge, mens den er steget for de ældre.Analysen er blevet til på baggrund af tal fra Danmarks Statistik, og redaktør ved Søndag Aften, forlægger og tidligere kulturborgmester i København, Tom Ahlberg, stiller spørgsmålstegn ved rimeligheden af det, han kalder aldersdiskrimination:En offentlig forpligtelse&raquo;Det er jo ikke meningen, at de plus 70-årige skal samle en masse støtte op. Vi har jo langt flere unge i dag, som bliver uddannet fra de kunstneriske uddannelser end før, og så skal det offentlige system også være med til at samle nogle af dem op og skubbe dem videre. Og hvis støtten i stadigt mindre grad går til dem, er der noget galt. Jeg tror ikke, det skyldes aktive beslutninger. Jeg tror bare, det er blevet sådan,&laquo; siger Tom Ahlberg, der efterlyser en grundigere analyse af støtteordningerne fra Kulturministeriets side med fokus på aldersmønstret, der hovedsageligt ses inden for litteratur og billedkunst.Billedhugger og grafiker Bjørn Nørgaard er med sine 67 år ikke langt fra den gruppe, som ifølge analysen skulle nyde særlig godt af kulturstøtte. Men kunstneren ryster på hovedet af analysens fokus. For ifølge Bjørn Nørgaard er det slet ikke fordelingen mellem aldersgrupperne, der er problemet i forhold til kunststøtte, men systemet i sig selv:Katastrofen er pengeposen&raquo;For mig at se er fordelingen et udtryk for, at de frie støttemidler er forsvundet til alt muligt andet. De livsvarige ydelser er ikke en støtte, men en aflønning for udført arbejde. Og dem kan man ikke røre ved. Og så siger det sig selv, at de ældres andel stiger, for det er typisk dem, der får den type ydelser,&laquo; siger Bjørn Nørgaard, der mener, at der kunne være idé i at målrette midlerne til forskellige aldersgrupper, så man sikrede, at støtten blev kanaliseret de rigtige steder hen.&raquo;Jeg synes ikke, det ville være nogen dum idé, at der var nogle puljer til talentudvikling og derefter puljer til dem, der var kommet så langt, at de skal prøve sig af, og så fremdeles. Det, der er katastrofen nu, er, at man bare har en stor pose penge, og så kan man dele den ud, til hvad man synes er sjovt eller ikke sjovt,&laquo; siger Bjørn Nørgaard, der mener, der helt generelt er tale om &raquo;latterligt små beløb&laquo;.&raquo;Reklamebranchen omsætter for et trecifret miliardbeløb. De penge, man bruger for at fremme kunst, er jo en promille af det beløb. Billeder, der gør os dummere, bruger man milliarder på, mens de billeder, der gør os klogere, skærer man ned på. Kunstnerisk virksomhed er en nødvendig funktion i et moderne samfund, og selvfølgelig skal kunstneren betales. Af historiske grunde har man valgt at kalde den aflønning for støtte. Og det er noget møg, for når folk hører ordet støtte, tænker de, at kunstnerne får en masse uden at lave noget,&laquo; siger Bjørn Nørgaard.Det er Tom Ahlberg dog uenig i. Han mener slet ikke, det handler om, at der skal &rsquo;sendes flere penge.&rsquo; I rene beløb er støtten de tre pågældende år samlet set steget fra omkring 323 millioner kr. til 330 millioner, påpeger han:&raquo;Der er ikke skåret i støtten generelt. Det er en myte og en offertankegang, som visse kunstnere holder i live. Men det har ikke noget &rsquo;på sig, når man ser på tallene. Det mest forbavsende her er fordelingen aldersgrupperne imellem, og jeg mener, man i ministerielt regi bør gå ned og undersøge, hvad der er galt,&laquo; siger han.Man lever i usikkerhedKristian Ditlev Jensen, 43 år, forfatter og journalist med adskillige værker bag sig. Han debuterede selv i en alder af 30, og han er ikke oprørt over, hvis det skulle vise sig, at ældre kunstnere får mere støtte end yngre:&raquo;Der er ikke noget galt i, at man viser sit værd og arbejder sig op. Man skal jo i sagens natur bevise, at man kan skabe kunst. Jeg synes egentlig ikke, at man skal give de unge en hel masse fast,&laquo; siger Kristian Ditlev Jensen, der mener, det er langt mere problematisk, at støtten er så svingende: &raquo;Det vanskeligste ved systemet, som det er nu, er, at man ikke ved, om man er købt eller solgt. I Danmark, hvor de allerfærreste kan leve alene af at skrive, næsten uanset hvor gode de er, på grund af sprogområdets størrelse, er det alt for svært at nå et stade, hvor man får arbejdsro. De fleste er kun sikret arbejdsro, når de får det treårige arbejdslegat. Og så er det tilbage til lotteriet igen: &rsquo;Får jeg? Får jeg ikke?&rsquo; Hvor mange andre danskere ville kunne leve med, at deres årsindkomst svingede med 100.000?&laquo; spørger Kristian Ditlev Jensen, der synes, man i stedet skulle præmiere de yngre, inden de lander på en fast årlig ydelse.Jørn Langsted er professor emeritus ved Institut for Æstetik og Kommunikation på Aarhus Universitet. Han mener ikke, der er belæg for analysens påstand om aldersdiskriminering. Faktisk mener han, at man statistisk set kan finde belæg for en helt anden historie.&raquo;Hvis man dividerer antallet af kunstnere op i det samlede beløb, fik en kunstner i 2010 under 40 år i gennemsnit 29.000 kroner i kunststøtte mod 27.000 i gruppen over 70. Og tre år efter var forskellen 31.000 til de yngre mod kun 28.000 til de ældre. Og så kan man jo skrive den stik modsatte historie, om at det går skidt for de ældre, og at de yngre sidder på flæsket,&raquo; siger Jørn Langsted, der også påpeger, at der kan ligge demografiske forskydninger til grund for skævheden. Altså at der rent faktisk i en given periode er flere ældre kunstnere og færre yngre.&raquo;For at kunne sige noget validt om det her skal man vide, hvor mange kunstnere totalt set der var under 40 år i 2010, hvor mange var der over 70 år og så videre. Men det vil kræve en nøjere analyse.&laquo;Tom Ahlberg mener, at der sandsynligvis findes flere helt naturlige forklaringer på den øgede støtte til kunstnere over 70 år.&raquo;Der er måske bare tale om en vigtig kunstnergeneration, der bliver ældre. Men for mig at se er det et problem med det faldende antal yngre kunstnere, som tildeles støtte. Det kunne hænge sammen med, at støttesystemerne ikke tilgodeser nye måder at producere eller organisere sig på. Det kunne også være, fordi de fleste af os, der diskuterer denne slags ting, allerede har passeret de 50.&laquo;
