Hvad Lady Gaga gemte under kjolen
Der blev rodet godt og grundigt rundt i alverdens teenage-drenges hede fantasier i denne uge, da én af tidens mest sexede popstjerner afslørede, hvad hun havde under kjolen
Har hun virkelig en diller? Rygterne svirrer efter Lady Gagas koncert på Glastonbury-festivalen her.

Seksualitet har siden Elvis været popmusikkens vigtigste brændstofkilde, og som en ekstra turboknap har stjernerne kunnet smide en seksuel minoritet i spil. Både mænd og kvinder har bygget hele popbrands omkring homoseksualitet, og selv de allerstørste ikoner har ofte fundet sig en særlig observans at mystificere fanskaren med. Var David Bowie androgyn, Morrissey homoseksuel, Madonna bi og Britney Spears jomfru? Rygterne kører, og kasseapparaterne klirrer.I denne uge fandt en af tidens allerstørste stjerner ind i en hidtil ubrugt niche for popmusikeres normafvigelser i underlivet, da en video af den sexede Lady Gaga på årets Glastonbury-festival afslørede et glimt af et uidentificeret penislignende objekt under hendes ultrakorte kjole. Jeps, som i chokket fra filmenThe Crying Game, eller som de glade drenge fra Angora engang sang: »Hun har en pik!«Det er ikke første gang, at Lady Gagas kønsorganer har været et samtaleemne i medierne. Allerede da hun udsendte sit første megahit, Pokerface, gik diverse webfora i gang med analysemodellerne:»I Wont tell you that I love you / Kiss or hug you /Cause I'm bluffin with my muffin / I'm not lying I'm just stunnin' with my love-glue-gunning,« lyder en passage, der fri oversat betyder noget i retning af:»Jeg vil ikke sige at jeg elsker dig / kysse eller kramme dig / for jeg bluffer med min muffin / jeg lyver ikke jeg forbavser bare med min kærligheds-lim-pistol.«På bloggen Hermaphrodites in Hollywood (ja, der er nogen, der har fundet sig en niche dér), kunne man endda sidste år afsløre, at en del af de kjoler, Lady Gaga har båret til forskellige awardshows, er lavet af designeren Jery Hall, der er kendt for at lave tøj til hermafroditter (i samme blogpost afsløres det i øvrigt, at Hall også er én af Beyonce Knowles' favoritdesignere). Forskellige fotos af Gaga i undertøj blev fortolket, og rival-popstjernen Christina Aguela bar til rygtebålet ved at antyde, at hun ikke var sikker på, hvilket køn Gaga egentlig var .»Jeg har først for nyligt hørt om denne person,« sagde hun som svar på anklager om, at hun kopierede Lady Gagas stil.»Jeg er ikke sikker på, hvem denne person er for at være ærlig - jeg ved ikke, om det er en mand eller en kvinde.«Lady Gagas manager afviste dengang påstanden om, at hans klient skulle have mere end ét kønsorgan, men Gaga selv gjorde det svært for ham. Til sladdersiden Femalefirst fortalte hun, at hun følte sig som en homoseksuel mand og senere skrev hun på en uofficiel blog, at hun faktisk var udstyret med en penis.»Det er ikke noget, jeg skammer mig over, det er bare ikke noget, jeg går rundt og fortæller alle om. Ja, jeg har både mandlige og kvindelige kønsorganer, men jeg regner mig selv for en kvinde,« skrev popstjernen.»Jeg synes, det her er en god mulighed for at få andre multikønnede til at have det mere komfortabelt med deres kroppe. Jeg er sexet. Jeg er hot.«Nu, hvor historien igen kører, har Lady Gaga nok engang fundet anledning til at lege med på historien, da hun fra Japan skrev på sin twitter-profil:»Love you Japan! Pokerface just went #1! Thanku!!. My show was so good last night. I just had to go home and suck my own hermie dick, suckka.«lla@infomation.dk
