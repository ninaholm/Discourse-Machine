Murdoch køber ind igen igen



 Den australske mediemand Rupert Murdochs shopaholic-tendenser vil ingen ende tage. Sidste år slap han 26 milliarder for The Wall Street Journal, men skulle nu være villig til igen at investere yderligere milliarder, denne gang i den amerikanske tabloidavis Newsday. Bliver den handel gennemført, vil Murdoch stå som ejer af tre af USA's 10 største aviser. Den engelske avis The Independent mener, at Murdoch hverken kan eller vil holde nyhedsdækningen fri af sine egne interesser inden for både forretning og politik. Og man frygter yderligere magt til manden, deri forvejen ejer den mest populære amerikanske tv-station, Fox News, der ifølge The Independent leverer en særdeles skæv og ubalanceret nyhedsdækning. /anre

