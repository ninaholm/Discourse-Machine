Sladdertanten rykker
Skønne fjollerier fra Suzanne Brøgger er godt bud på en ny måde at skrive samfundskritisk på
Ironi. Det interessante ved Brøggers nye bog er, at hun ved at mime en gammel brevform faktisk finder en mulig nutidig form for at formulere sig samfundskritisk uden at lyde gammeldags kulturradikal.

Den er faktisk ustyrlig morsom, Suzanne Brøggers nye bogJeg har set den gamle verden forsvinde - hvor er mine øreringe?Den fiktive fortæller, Fru Z, med ubetvivlelig lighed med bogens forfatter, skriver fiktive breve til Prinsen af Mogadonien, landet med ubetvivlelig lighed med Danmark. Fru Z tilhører en ophøjet kulturel overklasse, færdes på de bonede gulve, i Akademiet, mødes med alskens store ånder og jævnbyrdige i den kunstneriske overkaste. Hun skriver om sine oplevelser, stort og småt, i en brevform fra 1700-tallet.Bogen er fuld af sladder. I helt utrolig grad. Et af de sjoveste eksempler går ud over Bettina Heltberg, hvis selvhad eller kvindehad Fru Z beskriver således: »Og den stakkels kvinde, der er blevet så grundigt bedraget af sin forrige mand - ham, der aldrig blev statsminister, som det gentages i en uendelighed, ak, - æret være hans minde - og som hun prøvede at komme på erotisk niveau med gennem sin rent ud uelegante affære på redaktionen, hvilket betød, at den sagesløse sofa, hævnakten efter sigende var foregået på, bagefter måtte til rensning på Kommunekemi!«Og videre hedder det om Heltberg: »Det er synd og skam, for hun er begavet, men har en karakterdefekt, som bare ikke er interessant nok til, at hun kunne blive kunstner«.Forargelse over franske kartoflerDet er næsten lige så morsomt og sladdervornt som Anette Engells bogUtro, håb og kærlighedom hendes ægteskab med Hans Engell. Uden sammenligning i øvrigt. For mens Engells stærkt underholdende bog ingen som helst litterær kvalitet havde, så er Brøggers nye bog et litterært pragtstykke. Stort set hele det litterære og finkulturelle establishment holder for. Med lige dele spydig sarkasme og selvironi, for hun skåner på ingen måde sig selv, kommer hun med det ene udfald efter det andet. Lige fra tidens litterære armod, mediernes ignorering af nobelprismodtagere i litteratur, litteraturens markedsgørelse og de bedstsælgendes nye autoritet over mangel på børneopdragelse, forholdene i de danske flygtningelejre til forargelsen over franske kartofler. Hun taler med sand kulturradikal vrede, men samtidig er hele det litterære setup spundet ind i en omsiggribende ironi, der mindst af alt undlader at inddrage hendes egen filisteraristokratiske position. Hun gør med andre ord lige så meget grin med sig selv som med alle andre.Det interessante ved Brøggers nye bog er, at hun ved at mime en gammel brevform faktisk finder en mulig nutidig form for at formulere sig samfundskritisk uden at lyde gammeldags kulturradikal. Det er som hun på forhånd har gjort op med sig selv, at man i dagens Danmark ikke kan skrive foragede, indignerede essays om landets nedrige tilstand. Det dur ikke længere, for man er blevet helt immun over for den form for samfundskritik. Det er både meget komisk og meget tankevækkende. Hele den herlige fiktion får en god bund af virkelighed. »Fjollede« breve til populistiske tider, kalder hun det selv i bogen. Skønne begavede fjollerier vil jeg tilføje.
