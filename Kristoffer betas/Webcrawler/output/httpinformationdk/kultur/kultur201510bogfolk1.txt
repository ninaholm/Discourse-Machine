Bogfolk



Jan SonnergaardDer var i søndags lagt op til mandehørm, da Politikens Bøger interviewede Jan Sonnergaard om hans nye romanFrysende våde vejbanerom en mands midtvejskrise og hærværks-deroute. Og ganske rigtigt hyldede den mandeelskende litteraturredaktør torsdag på hele kultursektionens forside med fem glødende hjerter &raquo;sæsonens sorteste manderoman&laquo;. Uden et eneste æstetisk argument for sin læsning giver han i sin anmeldelse mand til mand Sonnergaard rent medløb. Alt andet end mandehørm finder man imidlertid på de kommende sider, hvor Lone Nikolajsens anmelder Sonnergaards roman. Se selv!Fuminori NakamuraEfter denne mandesnak trænger vi til noget helt andet. Vi kunne for eksempel tage til Japan, men ikke mere om Murakami lige nu, så lad os i stedet nævne Fuminori Nakamura. For måske er han det næste store navn i japansk litteratur. Han har lige skrevet en roman,Tyven, som er en slags moderne Robin Hood-historie, hvor en elegant mand med kunstfulde, flydende bevægelser i overfyldte toge stjæler &ndash; men kun fra de rige. Penge betyder ikke noget for ham, derimod må tyven kæmpe med en meget dunkel fortid, som er ved at indhente ham. Spørgsmålet er kun, hvilket dansk forlag kommer mon først?Hans Otto JørgensenDer er også meget lidt mandehørm over Gladiator-forlagets formand Hans Otto Jørgensen. Nok har den tidligere landmand en stærk maskulin udstråling, men intellektuelt blæser der altid friske vinde, når han rører ved noget. Som nu eksempelvis i en helt ny udgivelse, der udkommer den 2. november, hvor han har lavet 13 digterportrætter af forfattere fra perioden, som vi plejer at forbinde med Georg Brandes og det moderne gennembrud og frem til 1912, hvor de kvindelige forfattere fylder præcis lige så meget som de mandlige.Horden &ndash; 13 digterportrætter 1872-1912hedder bogen fra forlaget Gladiator.
