Kunstpausen: Unødvendig leg
Frank Koolen slår et slag for nødvendigheden af unødvendig leg
 Parade Tools’ af Frank Koolen, 2015.


 PLAY HARD af den hollandske kunstner Frank Koolen er en udstilling om regler, fejl, forsøg og muligheder. Her gælder Koolens regler, hvor du kan gøre alt det, du normalt aldrig må på et museum: F.eks. ødelægge andres skulpturer, inden du laver dine egne, bære rundt på kunstværkerne eller synge højt i karaokepavillonen.
Frank Koolen slår et slag for nødvendigheden af unødvendig leg. Leg som en generel livsindstilling. Leg som en måde at kommunikere og bearbejde virkeligheden på. Leg som et pusterum fra hverdagens trummerum. Leg, som ikke har noget andet formål end sig selv.
PLAY HARD vises til og med 20. december 2015 på Museet for Samtidskunst i Roskilde.
Kunstpausen kurateres af Jesse Jacob (jeja@information.dk)

