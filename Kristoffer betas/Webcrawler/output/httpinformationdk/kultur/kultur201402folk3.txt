Folk



 
	Carl Plum

	Camilla Plums søn Carl udgiver i dag en kogebog sammen med sin bror Niels. Umiddelbart et modigt træk af én, der er tiltalt for at dræbe og spise en pony på stranden. Bogen skulle dog angiveligt handle om at holde liv i surdej.

	Barack Obama

	Verdens mægtigste mand kalder de ham, og nu bliver hans ansigt brugt til at sælge potens i Pakistan. På én pakke sortbørs-Viagra smiler præsidenten sit smil og fyrer en tommel i vejret, på en anden stritter han med en lang pistol med lyddæmper.

	Barack Obama II

	På den ene side må præsi-denten glæde sig over, at han trods utallige drone-angreb i landet ikke er helt forhadt. På den anden side må han ærgre sig over den uventede spin-off effekt, angrebene har på lysten til at lave flere pakistanere.

	Kerry Kennedy

	Datter af Robert F. og niece til John F. skal i dag i retten for at have påkørt en traktor i en sovemedicin-rus. Sagen er blevet udsat, så man kunne finde et retslokale med plads nok. Så fedt at have en onkel, der bliver dyrket som en helgen.

