Magten i dansk kunst top 100 (del V)
Nedtællingen mod den mest magtfulde i dansk kunst er begyndt


 59. Gitte Ørskov, tidligere overinspektør på Aros, har for eksempel kurateret den kommende udstilling med Jeppe Hein.
58. Sanne Kofod Olsen, rektor på Det Fynske Kunstakademi, medlem af en lang række bestyrelser og kurator på udstillinger lige fra Venedig Biennalen til Den Frie. 
57. Henriette Bretton-Meyer, kunstnerisk leder af Overgaden, en af Danmarks vigtigste kunstinstitutioner, gift med Simon Starling.
56. Anne Birgitte Fonsmark, museumsdirektør for Ordrupgaard, har forestået ombygningen, skaffet arkitekten Zaha Hadid, kunne godt blive en større faktor i dansk kunstliv, men mangler for alvor at markere sig med en væsentlig udstilling.
55. Elisabeth Delin Hansen, direktør for Nikolaj Kirke siden 1993 og altid været den, der ikke bøjede sig for trangen til en hurtig kassesucces, men i stedet vist et bredt udsnit af kunsthistoriske vigtige navne og tendenser, gerne fra fremmede kulturer. 
54. Dahn Vo, kunstner, en af de eneste kunstnere, der virkelig trækker i trådene internationalt, men konsekvent lader andre tage æren, har dog soloshow på Kunsthalle Basel til juni, kæreste med Michael Elmgreen.
53. Mads Damsbo, museumsdirektør for Gl. Holtegaard, tidligere kurator for Lauritz.com og assistent for Mikael Andersen. 
52. Jesper Just, kunstner, er med sit samarbejde med Emmanuel Perrotin kommet i superligaen og har som en af de meget få videokunstnere et bredt publikum.
51. Leif Dyrhuus, kunstsamler og advokat, kendt for sit mod og engagement i den unge kunst og en stor støtte for mange, også i form af sin profession som han velvilligt stiller til rådighed for gallerister og kunstnere.
50. Niels Erik Gjerdevik, formand for Brandts, medlem af statens kunstfond, tidl. formand for Den Frie, den kunstner i Danmark, der er mest engageret i kunstlivet og i øvrigt en passioneret kunstsamler.
Parametre: netværk, anerkendelse, økonomi og gennemslagskraft.
Information lykønsker:
Tillykke til Sam Jedig med de 50 i dag, på en top 100 over de mest begavede, omgængelige, forudseende og venlige mennesker i kunstverdenen ville han ligge helt i top.

