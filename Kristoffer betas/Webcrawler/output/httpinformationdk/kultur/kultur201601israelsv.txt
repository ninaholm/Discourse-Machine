Israel – sværdets folk har indtil videre sejret
Et indfølt gensyn med konfliktens ofre på begge sider af Israel-Palæstina. En nødvendig bog til bare lidt mere forståelse af håbløsheden


Der er ikke noget underligt i at en ny stat som Israel, med en befolkning udstyret med ganske særlige, historisk mildt sagt, ubehagelige erfaringer fra første færd i sin eksistens etablerer sig i et lige så særligt beredskab.Den daværende israelske forsvarsminister, arkæologen og generalen, krigshelten af mytiske dimensioner Moshe Dayan (1915-81) mente, at Israel var nødt til at holde sværdet skærpet og tilmed &ndash; såfremt freden i perioder sænkede sig &ndash; måtte opfinde nye ydre farer for at dette livsnødvendige beredskab ikke slappedes.Dayan og hans kollega og senere premierminister Yitzhak Rabin, der af samme grund blev myrdet, mente dog, at sværdet ikke er nok, men at en fredelig forhandlet og varig ordning må findes med den ufredelige mellemøstlige regions anden store befolkningsgruppe: palæstinenserne med mindst lige så megen ret til eksistens i landet af mælk og honning som de jødiske israelere.Tosser og fanatikereDet ulykkelige er, at sværdets folk indtil videre har sejret med den i realiteten ekstremistiske premierminister Benjamin Netanyahu i spidsen for en uflyttelig højrefløj af religiøse tosser og fanatiske bosættere. Intet tyder på, at fredsfolkene får et ben til jorden. Såmænd heller ikke for alvor og af mere eller mindre samme årsag på den anden side. Med andre ord: Situationen er låst ulykkeligt fast.Ofrene befinder sig sådan set på begge sider af den groteske, men delvis effektive mur, som den israelske regering har rejst på kryds og tværs i landet, al den stund israelerne alligevel må leve med de evindelige trusler om flere raketter, selvmordsbomber og drab.Men unægteligt er palæstinenserne de mere synlige og også reelle ofre.Mellemøstkenderen, lektor i historie og samfundsfag Bjørn Meidell har efter 25 år genbesøgt de folk, han i sin tid på begge sider af konflikten opsøgte og prøver ihærdigt i bogen Bag muren gennem samtaler og iagttagelser at belyse de jordnære konsekvenser af den konflikt, der i virkeligheden holder verden i et jerngreb af uløselige modsætninger. En storkonflikt der for en væsentlig dels vedkommende forårsager langt mere farlige sammenstød og terror rundt omkring, end det meget lille område egentlig burde afstedkomme.Forklaringerne er mangfoldige. Også historisk i vid forstand.Meidells indfaldsvinkel ligger mere lige til hos &rsquo;underhundene&rsquo;, hvilket ikke forhindrer ham i alle de nuancer der gør konflikten så håbløs at forholde sig entydig over for. Det gør kun folk med et ærinde og de dumme, og det løser selvsagt ikke noget.De folk Meidell opsøger, har været ude for voldsomme ting og sager, som hver for sig og tilsammen vanskeliggør forsoning. De israelske soldater og myndigheder er ikke flinke af natur, det ved enhver, der gæster landet. Venlighed er bestemt ikke israelsk spidskompetence. Og på den anden side af geværmundingerne står unge mennesker, der har oplevet evige konfrontationer med de israelske undertrykkere, og at deres og deres forældres huse sprænges i luften oftest som pur hævn uden lov eller ret. 10 minutter til at redde personlige ejendele og så: &hellip; Bom!Jøderne i MiddelhavetIsraels forestilling er klar: Får araberne &ndash; ved at man slækker tøjlerne &ndash; magt som de har agt, havner jøderne i Middelhavet, osv., osv.Meidells læseværdige og meget nødvendige bog til bare lidt mere forståelse af håbløsheden slutter med en gennemgang af mulighederne i en stat, der set fra den ene side er det rene apartheid; fra den anden kan forklares som noget mere forsvarligt. Bjørn Meidell har taget stilling: apartheid.Dette sidste kapitel er nedslående og dementerer i nogen grad det livsmod og humør, ikke mindst blandt kvinderne, der trives trods alt.Når de forskellige overordnede løsninger, énstats-, tostats- etc., der har været drøftet gennem årene, og som skiftende magtesløse amerikanske præsidenter har prøvet at fifle igennem, endnu en gang har vist sig umulige, bliver tilbage den Mandelaske sydafrikanske model for palæstinenserne: at opretholde det moralske pres bistået af en ellers tøvende omverden med henblik på at monstrøsiteten til sidst bryder sammen, og den israelske højrefløj kommer til fornuft.Behøver man sige mere?Bjørn Meidell: &rsquo;Bag muren. Hverdag i en apartheidstat&rsquo;. 214 s. ill. Tiderne Skifter. 269 kr.
