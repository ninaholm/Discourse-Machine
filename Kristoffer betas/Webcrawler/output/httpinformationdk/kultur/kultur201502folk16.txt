FOLK



 @Suzannebroegger
Forfatter Suzanne Brøgger citerer Karen Blixen: ’Der er tre ting, jeg duer til, og det er at fortælle historier, lave mad og passe på gale mennesker.’ Det er såmænd også tre ganske væsentlige ting.
@Leoparddrengen
Inger Støjbergs brok over indvandrerdrenges biograflarm blev til sjov på Twitter. ’I et forsøg på at få ro på sæderne afslører Bellevue Teatret, at rollen som Tante Sofie i næste juls ‘Folk & Røvere … går til Inger Støjberg,’ skriver Leoparddrengen.
@Leoparddrengen 2
Og han fortsætter: ’De er dog kede af at måtte droppe kamelen, da deres nye stjerne anser den for islamisk, men glæder sig over, at papegøjen fra Amerika er OK.’ Ja, når først folkeviddet folder sig ud …
@YildizAkdogan
Det er dog ikke sjov det hele: ’Bliver spurgt om Støjbergs udtalelse og orker ikke at kommentere,’ tweeter socialdemokraternes Yildiz Akdogan. ’Hvad skal man sige til noget så absurd? Hvor skal man starte?’

