Jeg er et hurtigt menneske
Ida Kvetny går aldrig i stå med sit kunstneriske arbejde – hun har altid idéer og vilje til at realisere dem hurtigt. Efter et længere uddannelsesforløb i England er hun nu aktuel med udstillingen ”Blaze” på Galleri Kirkhoff


Kunstnerens poesibog interviewer hver uge en ny kunstner, som er aktuel med en udstilling og giver til slut et bud på weekendens spændende ferniseringer.Hvad er din største styrke?Det er en stor styrke at jeg er god til at få idéer til min kunst ud i livet med det samme – jeg er et hurtigt menneske. Og jeg har altid masser af idéer – jeg mangler ikke inspiration eller går i stå med mit arbejde.Hvad er din største fejl?Et af mine problemer når jeg arbejder handler også om min hurtighed. Jeg bliver ofte for ivrig, så jeg for eksempel kommer til at tage en skulptur ud af formen, inden den er tør. Jeg tror også, det er derfor jeg arbejder med akrylmaling – det tørrer hurtigt.Hvordan arbejder du bedst?Jeg arbejder bedst om formiddagen til musik eller radio. Og generelt kan jeg bedst lide at arbejde, når der ikke er noget pres – når der ikke er en udstilling lige om hjørnet. I sådan nogle perioder kan jeg mærke, at jeg laver kunst, fordi jeg ikke kan lade være, og ikke kun fordi det mit arbejde.Hvem er din vigtigste samarbejdspartner?Det er nok mig selv.. Jeg arbejder jo kun alene. Men hvis jeg har brug for kritik er det mine venner og min familie, der er mine vigtigste samarbejdspartnere. Jeg har især to venner, som også arbejder med kunst på hver deres måde – de er både i stand til at se mit arbejde udefra og til at forstå mig, fordi de har fulgt mig gennem mange år.Hvad er din største kunstneriske inspirationskilde?Det skrifter meget. På det seneste har det for eksempel været grafik i gamle computerspil som Commodore 64. Men det kan også være Woody Allen-film, Leonard Cohen- eller Shit og Chanel-sange. Så mine inspirationskilder er et stort mix af alt muligt.Hvilket udstillingssted er dit foretrukne?I forhold til steder, hvor jeg selv udstiller kan jeg især godt lide at udstille dér hvor jeg har fået en stedsspecifik udsmykningsopgaver opgave – det kan for eksempel være på en arbejdsplads.Ellers harLouisianaen særlig plads i mit hjerte. Her går det hele bare op i en højere enhed med blandingen af natur og kunst.Hvilken nulevende dansk kunstner sætter du mest pris på?Det må være performancekunstneren Lilibeth Cuenca Rasmussen, som ligesom selverkunsten, ligesom en skuespiller på scenen. Hun er en dansk kunstner, som tager ud i verden og repræsenterer Danmark på en god måde.Hvad savner du på den danske kunstscene?Det ved jeg ikke helt. Jeg er lige kommet hjem efter at havde uddannet mig i Edinburgh og London de seneste tre år. I forhold til at Danmark er så lille et land synes jeg at der sker en masse, og at der er mange gode initiativer. For eksempelKarriere barog de nye kunsthaller der skyder op.Hvad er den største bedrift i din karriere?Det må være da jeg blev udtaget som den ene af to i hele England til at gå på en sommerskole på Yale. Det var virkelig en stor udfordring både fagligt og personligt.Hvad var dit første kunstværk?Jeg tror, det er en akvarel jeg lavede som ni-ti-årig hos min mormor. Den forestiller tre dansende menneskelignende ulve, som hyler mod månen. Når jeg besøger min mormor siger hun, at hun allerede i den akvarel kunne se at der var et eller andet ud over det sædvanlige.Hvad er din største kunstoplevelse?Der er mange og det ændrer sig selvfølgelig. Lige nu er det et teaterstykke jeg har set i London for nylig. Det var en opsætning af ”Who’s Afraid of Virginia Woolf?” med Kathleen Turner i hovedrollen. Det var meget intenst.Ellers har der været billeder af for eksempel Asger Jorn eller Willumsen. Generelt tror jeg at nogle af mine store kunstoplevelser har været når jeg har set nogle kunstnere, som har spredt sig over flere felter for eksempel maleri, grafik, skultpur og arkitektur."Blaze" påGalleri Kirkhoffintil d. 19. april 2008Ferniseringer i weekendenV1 GalleryFlæsketorvet 69-71, 1711 Kbh. Vwww.v1gallery.com"Bluejean Biology"Ashley Macomberd. 14. marts - 12. april 2008Fernisering fredag d. 14. marts kl. 17-22Den Frie UdstillingsbygningOslo Plads, 2100 København Øwww.denfrie.dk"Den Frie Udstilling 2008"Martin Erik Andersen, Niels Andersen, Henrik B. Andersen, Per Bak Jensen, Agnete Bjerre, Jesper Christiansen, Torben Ebbesen, Søren Elgaard, Niels Guttormsen, Signe Guttormsen, Hein Heinsen, Jytte Høy, Sophia Kalkau, Leif Kath, Anders Kirkegaard, Elle Klarskov Jørgensen, Thorbjørn Lausten, Freddie A. Lerche, Kirsten Lockenwitz, Jørgen Michaelsen, Ursala Munch-Petersen, Lis Nogel, Bjørn Nørgaard, Poul Pedersen, Finn Reinbothe, Morten Stræde, Bent Sørensen, Margrete Sørensend. 16. marts -  6. april 2008Fernisering lørdag d. 15. marts kl. 13-17Galerie Mikael Andersen - BerlinAuguststrasse 50B, 10119 Berlinwww.mikaelandersen.com"Living in a Box"Jesper Christiansen, Shara Hughes, Eddie Martinezd. 15. marts - 19. april 2008Fernisering fredag d. 14. marts kl. 19-21
