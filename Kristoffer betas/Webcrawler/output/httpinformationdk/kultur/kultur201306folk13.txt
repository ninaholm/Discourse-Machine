Folk



 
	@EricIGN

	En ny Superman-film har premiere, og filmkritiker Eric Goldman tweeter om forrige Superman-film: ’Superman svæver rundt over os, øjnene lukket, lytter til alting for at finde ud af, hvor der er brug for ham. Denne film rummer virkelig gode ting.’

	@billmaher

	Med vanlig sans for begsort humor kommenterer tv-vært og komiker Bill Maher et af tidens hotte emner: ’Militæret har en unik metode til at stoppe sit voldtægtsproblem. Det er militæret, sig: Voldtag ikke, det er en ordre!’

	@GStephanopoulos

	Bølgerne går højt, når talen falder på NSA-whistleblower Edward Snowden: ’Formand for Repræsentanternes Hus, John Boehner, siger til mig, at Snowden er en ’forræder’,’ tweeter ABC’s politiske redaktør, George Stephanopoulos.

	@ioerror

	Og nu vi er ved det: ’Husk at signaturangreb er drone-drab baseret på metadata fremskaffet ved overvågning,’ skriver hacker og sikkerhedsekspert Jacob Appelbaum. ’Ingen retssager, ingen appelret – kun døden.’

