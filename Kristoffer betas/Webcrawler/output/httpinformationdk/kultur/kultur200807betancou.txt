Betancourt skriver drama



 Den fransk-columbianske politiker Ingrid Betancourt vil skrive et teaterstykke om sine oplevelser som gidsel hos den venstreorienterede guerillabevægelse FARC. Det sagde hun til avisen Le Journal du Dimanche i et interview efter den stærkt mediedækkede modtagelse hos den franske præsident Nicolas Sarcozy. Journalisten spurgte, om hun ville skrive en bog, men hun svarede, at hun først ville rejse rundt i Frankrig og være alene med sin søn, men derefter vende hjem til Columbia og skrive til teatret. Ingrid Betancourt blev kidnappet under en valgkamp, hvor hun opfordrede FARC til at standse kidnapningerne - hvorefter hun selv blev taget som gidsel.

