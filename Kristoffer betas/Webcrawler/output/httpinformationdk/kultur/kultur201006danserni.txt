Danser Nini? Ja, altid
Kjell Abell designede hendes dansekostumer. Max Reinhardt gjorde hende til sin yndlingsballerina - og Hollywood gjorde hende til stjerne. Og i søndags dansede  Nini Theilade ved sin egen forestilling i Oure - på sin 95-års fest
Nini Theilade holdt ikke følelserne tilbage, da hun dansede rollen som den rædselsslagne kvinde i 'Idioten' i Oure i søndags, 95 år gammel.

Nej, tak. Hun ville ikke sidde på en stol. Så hellere stå lænet op af sin stok, mens hun tog imod alle sine gratulanter. Nini Theilade har altid foretrukket at være i øjenhøjde.Så dér stod den næsten 95-årige verdensballerina med det hvide pagehår og talte omhyggeligt med den lange kø af beundrere. Danselinjen ved Skolerne i Oure havde inviteret til 95-års fest, og de internationale gæster var i alle aldre.Høj har Max Reinhardts yndlingsdanser aldrig været. I Hollywood-filmenEn Skærsommernatsdrømvar hun den bedårende minialfekvinde - og med årene er hun blevet til en lillebittebitte kvinde. Alligevel bøjede hun sig opmærksomt ned mod gruppen af børnegæster.»Danser du?« spurgte hun med en fornem, gammelkøbenhavnsk a-vokal, mens hun rettede sine runde øjne mod en glatkindet niårig. Og der blev nikket benovet mod smilerynkerne.Alle andre i oldemorsalderen og nedefter ville spørge et barn: »Hvad hedder du?«.Men Nini spørger selvfølgelig: »Danser du?«Ud af skabetRygterne gik hurtigt: At Nini selv ville danse til sin egen fødselsdagsforestilling ovre i den store sal. Og ganske rigtigt. Forestillingen indledtes med en scene af Marie Brolin-Tanis koreografi fraIdioteni 1993. Her havde Nini danset den gamle mor, og det skulle hun så gentage nu, 17 år efter. Uden stok. Og til musik af Atlantis Transit.På scenen løb den smukke, norske danser Vidar Hansen afsted over scenen med maskuline skridt i en stor, grå Dostojevskij-frakke, mens latinoforføreren Helio Porcaro søgte ind til scenens hemmelighed: Han åbnede et gammelt skab på scenen - og derinde i mørket sad en lillebitte kvinde og strakte hånden frem. Først ville hun ikke ud, modstridigt som et barn og med skrækindjagende åben mund i et tavst skrig. Men så lod hun løfte sig skælvende op af sine underdanige kavalerer, helt op i skulderhøjde, mens hun strakte sine veltrænede ben og lillepigeskoene vandret ud i luften og vred sig i sin egen, heftige dans.Og så fløj Nini. I en dans om at få lov til at være sin egen. Og hendes mørke helt valsede rundt med hende, rundt og rundt, mens hun samlede sine hænder, som om hun ville bede til Gud. Men så lod hun fingrene åbne sig og bredte armene ud, som om hun i stedet ville omfavne os alle sammen. Og så måske dø fra os.Varmere end GrahamBifaldet bragede. Og heldigvis døde Nini ikke af sin strabadserende dans. Tværtimod stod hun med naturligste værdighed på scenen og tog sin applaus. Da hun fik blomster, mindede hun om den 10 år ældre Martha Graham på hendes gamle dage. Men med en naturlighed og varme, som Grahams handskeindbundne myte aldrig kunne matche. For Nini har tilsyneladende altid været optaget af at komme tæt på andre mennesker - ikke af at skabe distance. Måske grundlagt tilbage i hendes tidlige barndom på Java, hvor moren havde en Dalcroze-danseskole - og hvor den lokale religions blomsterdyrkelse prægede hendes forståelse for naturens skønhed. Og måske i den senere påvirkning af Kjell Abell og hans smukke dansekostumer, der blev med til at skabe hendes offentlige profil i 1920'erne.Efter bifaldet klædte hun om - og kom tilbage i farvestrålende silkejakke og sølvhalssmykke med dansende dyr. Og så kappedes talerne om tiden. Lone Kühlmann talte beundrende om hendes stædighed. Hun fortalte, at hun havde fået lov til at læse Ninis pigedagbøger - og at der hele tiden stod: »Dødtræt. Kan ikke mere. Har ondt alle steder«. Men også at der aldrig stod noget om at ville holde op.Komponisten Else Marie Pade, der 'kun' er 85 år gammel, holdt en nasal hyldesttale.»Du har beriget menneskene ved at kunne leve som iEn Skærsommernatsdrøm. Og du har udtrykt dig i dine trin, så menneskene forstod, at det ikke var pop eller propaganda, men det var noget, de kunne bruge.«Pris i showbizNini har ellers allerede fået dokumenteret sin myte grundigt det sidste tiår. Lone Kühlmann har skrevet en betagende ærlig portrætbog,Dansen var det hele værd. Her skriver hun om Det Kgl. Teaters afvisning af hendes smalle fødder, men også om hendes brutale solistliv rundt i Europa, længe inden hun blev rigtig voksen. Om livet med sin mor på sidelinjen. Og om mødet med Anna Pavlova - og med svigefulde mænd.Lone Falster har skabt filmenNini, hvor hendes nøgterne refleksioner om overlevelse og de evindelige Amerika-turnéer prenter sig. Og Geller &amp; Goldfines internationale hitfilm, balletdokumentarenBallets Russesplacerer Nini som den internationale topligas mest intellektuelle og skarpe ballerina. For selv om hun er en følelsernes kvinde, så har hun også et usentimentalt syn på den pris, som showbiz koster.To gange om ugen underviser Nini stadig elever fra Oures dansegymnasium og efterskole. Kun få af dem vil blive dansere, men til fødselsdagsforestillingen hvirvlede hendes danseglade teenageelever ind med store smil. Faktisk var eleverne væsentlig mere professionelle end den lokale Oure-konferencier og hans pianist. Der gik efterskole i løjerne.Men pyt. Den garvede Nini har nok prøvet det, der var værre, ikke mindst på sine turnéer rundt med jernbanen i USA i 1940'erne.I dag kan hun så fejre sin rigtige 95-års fødselsdag uden for rampelyset. Til lykke til Nini. Og ja tak til dansen.
