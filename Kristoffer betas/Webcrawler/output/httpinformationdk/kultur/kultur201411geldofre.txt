Geldof vil redde verden igen
30 år efter den første version af ’Do They Know It’s Christmas?’ skal Bob Geldofs julesang bekæmpe ebola i Vestafrika. Men i Storbritannien spørger man, om vestlig popmusik er den rigtige måde at takle problemerne i udviklingslandene på
Bob Geldof har genoplivet Band Aid i anledning af ebola-epidemien i Afrika.

Det var et videoklip på nettet, der fik Bob Geldof til endnu en gang at samle en flok vestlige popstjerner til indspilningen af hans velgørenhedsjulesang, &raquo;Do They Know It&rsquo;s Christmas?&laquo;. Klippet viste en sygeplejerske i Vestafrika, der tilså et barn med ebola. Sygeplejersken tænkte ikke over, hvor hun var, eller hvad der skete, og instinktivt tørrede hun en dødbringende tåre væk fra barnets kind med sin finger.Barnet døde, og sygeplejersken døde.Mere tragisk kan det ikke blive, som Bob Geldof formulerede det, da han for nylig fortalte Daily Mail om videoen. Det var det, der skulle til, nu var den 63-årige musiker og aktivist overbevist: Der er brug for en ny version af sangen.Derfor har han den seneste tid haft travlt med at samle 2014&rsquo;s svar på George Michael, Sting, Duran Duran, Boy George og Phil Collins og resten af de musikere, der i 1984 spredte stjernestøv til Afrika på den originale udgave af &raquo;Do They Know It&rsquo;s Christmas&laquo;. De nye hedder Band Aid 30 og tæller blandt andre drengene i One Direction, Ed Sheeran, Seal, Ellie Goulding og Chris Martin. Og Bono igen. Slænget er blevet samlet i det samme pladestudie i London-bydelen Notting Hill, hvor den oprindelige sang blev indspillet. Det er stort set den samme, men de har ændret lidt i teksten, så den passer bedre til ebola-krisen: &raquo;Where the only water flowing is the bitter sting of tears&laquo; er blevet til: &raquo;Where a kiss of love can kill you and there&rsquo;s death in every tear&laquo;, og oven i hatten er den udødelige linje &raquo;Well, tonight thank God it&rsquo;s them instead of you&laquo; blevet til: &raquo;Well tonight we&rsquo;re reaching out and touching you.&laquo;Og halleluja. Allerede efter én dag blev sangen 2014&rsquo;s hurtigst sælgende single i Storbritannien, downloadet af 206.000.Tid eller pengeMen ikke alle er glade. En af Storbritanniens største stjerner, Adele, takkede nej, da Bob Geldof inviterede hende med på all star-holdet. I stedet valgte hun at donere penge til en britisk velgørenhedsorganisations ebolaprogram, og det fik Geldof til at brokke sig over, at sangerinden &raquo;ingenting gør&laquo;:&raquo;Hun tager ikke engang telefonen,&laquo; sagde han afmægtigt til The Sun. &raquo;Nogle mennesker vil bare ikke.&laquo;Sangerindens afslag og Geldofs reaktion har åbnet for en debat om, hvorvidt popmusik er den bedste måde at takle problemer i udviklingslandene på. I The Telegraph undrer klummeskribenten Bryony Gordon sig over, hvorfor de rige og berømte altid donerer deres dyrebare tid, mens vi andre skal donere vores penge.&raquo;Jeg ønsker ikke at blive belært om filantropi af en mand, der er god for 300 millioner kroner, og som angiveligt spekulerer i at undgå at betale skat (det er sigende, at da en journalist spurgte ham om, hvor meget skat han betaler, eksploderede han og sagde: &rsquo;Min tid? Er det ikke skat?&rsquo; Nej, Bob, det er det ikke),&laquo; skriver hun blandt andet.Ian Birrell, journalist og stifter af African Express (en velgørende sammenslutning af afrikanske og vestlige musikere,red.), siger til Observer, at det eneste gode ved genindspilningen er, at den &raquo;tåkrummende tekst&laquo; er blevet omskrevet.&raquo;Ikke kun fordi Etiopien har en længere kristen tradition end de britiske øer, men alle de ækle linjer om &rsquo;dem&rsquo; og &rsquo;os&rsquo;,&laquo; siger han og tilføjer, at ordene afslørede den arrogante attitude, der ligger bag de gode intentioner.&raquo;Jeg har dækket ebola-epidemien i Liberia, og den demonstrerer nok en gang fatale fejl fra sløve internationale institutioner og store dele af hjælpeindustrien. Den her fortærskede sang rejser så en sjat håndører, den ignorerer afrikanere, og den har et logo, der antyder, at virussen har ramt hele kontinentet. Der er ikke noget galt i at ville hjælpe, men der er meget galt, når naive indgreb skader mere, end de gavner, og krænker mennesker, de påstår at hjælpe. Band Aid skulle have læst på lektien og være forblevet stille,&laquo; siger han.Music Weeks redaktør, Tim Ingham, er uenig, og han siger til avisen, at de utallige mennesker, hvis liv er blevet reddet af popsangen, ikke interesserer sig for, hvad Observers læsere måtte mene om &raquo;Afrikas image&laquo;:&raquo;Hvis den i 2014 kan få folk til at kigge op fra deres iPhones i et par sekunder, kan det kun være en god ting,&laquo; siger han.&rsquo;God sag, dårlig sang&rsquo;Ikke kun meningsdannere debatterer, også flere musikere har blandet sig. Den britisk-ghanesiske rapper Fuse ODG har sagt nej til at deltage i Band Aid 30, fordi sangen ikke &raquo;stemmer overens&laquo; med hans opfattelse af Afrika. På Twitter beskriver den nigerianske rapper Breis den nye sangtekst som &raquo;latterlig, malplaceret, ignorant, bagvendt, kvalmende, åndeligt ondsindet og nedladende&laquo;, og Damon Albarn fra Blur, der er aktiv i Africa Express, kritiserer fremstillingen af Afrika:&raquo;Jeg har været i mange lande og lært mange mennesker at kende, og det virker, som om vi kun har én opfattelse af velgørenhed,&laquo; siger han til Channel 4 News: &raquo;Vores perspektiv og ideer om, hvad der hjælper, og vores ideer om, hvad der er forkert og rigtigt, bliver ikke nødvendigvis delt af andre kulturer.&laquo;I en artikel på musikmediet Music Spy skriver redaktøren Mayer Nissim, at selv om Bob Geldof beder os om at købe sangen fem eller 10 gange, er det bedre at donere penge til Røde Kors&rsquo; ebolaprogram.&raquo;På den måde slipper man for at downloade og slette sangen adskillige gange, for man ønsker ikke at have den på sin mp3-afspiller. Det er en god sag fra gode mennesker, men det er en dårlig sang. Teksterne er opdateret, men de er lige så problematiske som før. &rsquo;Well, tonight we&rsquo;re reaching out and touching you&rsquo; føles nedladende, især når det kommer fra Bono,&laquo; skriver han.Og i The Telegraph fortsætter Bryony Gordon:&raquo;Jeg vil ikke trygles af et band, der rejser i hver deres privatfly (One Direction), eller af en mand, der undgår at betale irsk skat, mens han samtidig fortæller den irske regering, at den skal hjælpe u-landene (Bono),&laquo; skriver hun.Bob Geldof blev i sidste uge af en nyhedsvært på Sky News konfronteret med den skattepraksis, nogle af de kunstnere, der deltager i projektet, fører. Er det ikke et problem?, ville værten vide. Geldofs svar lød:&raquo;Det er bullshit.&laquo;
