Folk



 
	Konkursramte folk

	Detroit har indgivet konkursbegæring, og nu holder kreditorer et vågent øje med byen. Samtidig er de offentligt ansattes fagforeninger på mærkerne for at sikre, at medlemmernes pension ikke ryger i vasken, når gildet skal gøres op.

	Agnes

	Herhjemme har Agnes Cupcakes – kagekoncernen, der mest er kendt for ringe arbejdsforhold for sine unge ansatte – måttet lukke deres tre fysiske butikker. Den, der ler sidst, ler bedst, tænker en flok teenagere nok netop nu

	Fodboldfolk

	Efter en mildest talt flad sportssommer med hverken OL, EM eller VM i fodbold, startede Superligaen i går. Åbningskampen mellem AGF og FCM blev dog spillet efter FOLK-redaktionens deadline, så resultatet må findes andetsteds.

	Gejstlige

	Hvis kirken skal overleve i det moderne samfund, må den følge udviklingen. Det har man indset i Vatikanet, hvor ærkebiskop Claudio Maria Celli siger, at det giver nedsat tid i skærsilden at følge pave Frans på Twitter. Der hedder han@Pontifex

