Supermarked sælger hård rock



 Det australske heavyrockband AC/DC har besluttet sig for at følge et andet kendt rockband, nemlig The Eagles' eksempel. AC/DC meddeler, at deres næste album, der ventes udgivet til efteråret, kun skal sælges i USA i verdens største detailhandelskæde, Wal-Mart. AC/DC's seneste album solgte i næsten tre millioner eksemplarer. Spørgsmålet er nu, om fans og andre nysgerrige vil storme til den stærkt kritiserede detailhandelskæde, der blandt andet blev verdenskendt efter at den amerikanske filminstruktør Michael Moore afslørede firmaets rå og hensynsløse forretningsmetoder, hvor underbetaling af medarbejdere, modstand mod fagforeninger og strenge klausuler florerer.

