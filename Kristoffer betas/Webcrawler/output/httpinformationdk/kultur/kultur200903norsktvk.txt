Norsk tv-kanal inspireret af Pirate Bay



 Den norske tv-kanal NRK synes, at den Bit-torrent-teknik, som bl.a. den svenske hjemmeside The Pirate Bay bruger, er så smart, at de nu vil benytte den til at gøre deres tv-programmer tilgængelige i høj kvalitet på nettet.
The Pirate Bay er i øjeblikket under anklage for at have medvirket til deling af copyright-beskyttet materiale, og netop fildelingsteknikken er en central del af retssagen.
Lederen af NRK-projektet, Erik Solheim, ser udfor-dringer ved at bruge teknikken, men tror, det kan lykkes.
"Hvis vi selv bliver den bedste leverandør af vores eget materiale, får vi også kontrol over det," siger han og pointerer, at det må være muligt at finde en løsning, så copyrigt-indehaverne får den kompensation, de vil have.

