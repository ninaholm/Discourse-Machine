Amazon vil tjene penge på fanfiktion
Med en ny e-bogs-satsning køber Amazon etablerede forfatteres rettigheder til deres universer og karakterer, så boggiganten kan udgive og sælge nye værker i den populære genre fanfiktion. Men det er farligt, hvis genren skal forblive fri og mangfoldig, siger eksperter


Verdens hurtigst voksende litterære genre er fanfiktion, og nu vil Amazon have en bid af succesen. Onsdag annoncerede boggiganten, der angiveligt er på vej til Danmark, at forfattere for første gang vil kunne tjene penge på deres fanfiktion, når den nye satsning Kindle Worlds lanceres.Fanfiktion er et genresystem med historier, som er skrevet af amatører, der skriver videre på andres værker. En række etablerede forfattere har skrevet kontrakt med Amazon og tilmeldt sig det nye program, som opfordrer fans, der fantaserer om at skrive fiktion inspireret af forfatternes universer, til at sælge det gennem Amazons Kindle-butik. Det drejer sig blandt andet om skaberen afGossip Girl-serien, Cecily von Ziegesar, om Sara Shepard (Pretty Little Liars) og L.J. Smith (Vampire Diaries).Således kan fans udgive autoriserede historier opsat i andres fiktive universer som e-bøger til Kindle. Royalties udbetales både til den oprindelige forfatter og til fanfiktionsforfatteren. Ifølge Amazon er Kindle Worlds godt for skribenter, fordi det er »en helt ny måde at omsætte deres værdifulde franchises til penge, og fordi det tillader dem at udvide deres verdener med nye historier og karakterer – og engagere sig mere med deres i forvejen eksisterende fans«.»Det er både spændende og smigrende at se fans afPretty Little Liarsadaptere og skabe deres egne historier,« siger forfatter Sara Shepard til The Guardian. »Jeg tror, at Amazon Publishing gennem Kindle Worlds tilbyder en god måde at belønne deres opfindsomhed.«Dræber fanfiktionens kraftMen eksperterne har deres forbehold. Professor Anne Jamieson fra University of Utah, USA, har forsket i fanfiktion, og hun opfordrer fanfiktionsforfattere til at læse det med småt:»Som det står nu,« siger hun til Information, »ligner det ikke nogen god deal, og under alle omstændigheder kommer det til at få sin pris.«»Amazon-løsningen mangler to elementer, der giver fanfiktion – som vi kender den – sin energi: frihed og fællesskab. Rettighedsholdere vil regulere indhold, mens fanfiktionens kraft ligger i friheden til at gå, hvorhen den vil,« siger professoren.Forfatter og kulturjournalist Mathilda Gregory er enig i, at friheden er vigtig for fanfiktionen. Hun skriver i sin klumme på The Guardians hjemmeside, at når fanfiktionen bliver autoriseret af franchisen, mindskes mangfoldigheden: Regler vil gøre, at fans skaber mere ens historier, mener hun. Desuden mener hun, at de royalties, der tilbydes fanfiktionsforfattere, er meget lavere end Amazons normale hyre til selvudgivere.Anne Jamieson er også skeptisk over for forretningsmodellen:»Indtil videre lyder det her mere som en tilbudsagtig, crowdsourced forbindelse end fanfiktion.«Amazon planlægger snart at annoncere flere fanfiktion-aftaler med etablerede forfattere. Selv om den amerikanske gyserforfatter Anne Rice er populær i fanfiktion-kredse, bliver hun næppe en del af holdet. For nylig har hun ganske enkelt forbudt fanfiktion:»Det gør mig frygtelig vred bare at tænke på fanfiktion med mine karakterer. Jeg opfordrer mine læsere til at skrive jeres egne originale historier med jeres egne karakterer. Det er absolut essentielt, at I respekterer mine ønsker,« skrev hun på sin hjemmeside.&nbsp;
