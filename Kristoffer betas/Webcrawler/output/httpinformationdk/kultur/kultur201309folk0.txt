Folk



 
	@ConanOBrien

	’En kardinal fra Vatikanet påstår, at Jesus var først på Twitter,’ skriver komiker og tv-vært Conan O’Brien. ’Og at Jesu Ligklæde var den første ’selfie’ (selvportræt taget med telefon, red.).’

	@TarpCPH

	I weekenden afholdt Socialdemokraterne kongres, og der blev ikke sparet på goderne: ’På #skongres er kaffen gratis. Fordi vi lytter. Også til journalister,’ tweetede partiets presserådgiver, David Tarp.

	@YildizAkdogan

	Og nu vi er ved kongressen: ’Der er ingen lønmodtager, der af egen drift kunne sikre de rettigheder, vi har i dag. Der skal en stærk fagbevægelse til,’ skrev den socialdemokratiske folketingskandidat Yildiz Akdogan og citerede statsministeren.

	@madeleine

	Den tidligere amerikanske udenrigsminister Madeleine Albright er ny på Twitter, og det er ikke nemt, skriver hun til FN-ambassadør Samantha Power: ’Vi er begge kvinder af mange ord (& ideer). Det kan være en udfordring at fatte sig i korthed.’

