Askeland-billeder sælger godt



 Interessen for den norske kunstner Unni Askeland er øget markant, siden kunstneren blev indkøbt til det norske Nasjonalmuseum af museumsdirektøren Allis Helleland. Det er den efterfølgende debat om Allis Hellelands egenrådige indkøb, der har fået gæsterne til at strømme til Galleri Trafo i Asker. Allerede nu kan galleriejer Sigmund Skullerud Bakken meddele, at alle de 10 Unni Askeland-billeder, der var udstillet på galleriet, er blevet solgt. Tre af Askelands værker blev som bekendt købt af Nasjonalmuseet, men resten er solgt til andre købere, oplyser galleriejeren.

