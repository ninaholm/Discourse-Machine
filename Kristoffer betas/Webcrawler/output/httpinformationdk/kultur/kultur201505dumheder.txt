Dumheder
Lad det ligge her, at det statistiske materiale, som Harald Voetmann har gjort opmærksom på, er fuld af fejl og mangler


Nu må det stoppe. Så ubegavet har man ikke lov at være i omgangen med litteratur. Tag nu branchebladet Bogmarkedet. Ét er, at bladet er ved at falde i svime over Mette Høegs dominansartikel. Det har sikkert en del at gøre med den lurende misogyni, og så bliver det jo helt ekstatisk, når det er en kvinde, der hader kvinder. Noget andet er, at bladet, som de selv skriver, for at &raquo;kvalificere debatten&laquo; har iværksat en gennemgang af 26 bøger skrevet af debutanter i 2014 og 15, hvor de forsøger at understøtte Høegs pointe om, at unge kvindelige forfattere primært skriver om sig selv.Lad det ligge her, at det statistiske materiale, som Harald Voetmann har gjort opmærksom på, er fuld af fejl og mangler. Jeg vil fokusere på antagelsen om, at de unge kvindelige forfattere i særlig grad skriver med udgangspunkt i sig selv eller om sig selv. Goddag mand økseskaft, alle forfattere skriver om eller med afsæt i sig selv, kvinder som mænd, unge som ældre. Og det har de gjort, hvis ikke siden tidernes morgen, så siden oplysningstiden.Hele ideen om at nogle skriver om sig selv, mens andre om de store samfundsmæssige emner og maler med en stor pensel, er en falsk modstilling og synker i grus, hver gang man forsøger at etablere den. Al litteratur er også eksistensforskning på et autofiktivt grundlag, blot i forskellige iscenesættelser.Derfor handler debatten om, ikke hvorvidt, men hvordan man skriver med afsæt i sig selv. End ikke Høeg var så ubegavet i sit indlæg, at hun kunne skelne mellem form og indhold, blot var hun en dårlig praktiker, der ikke kunne understøtte sin interessante tese. Bogmarkedet derimod, i ren iver efter at overgå Høeg, sætter ny standard for pinlig tendentiøs litteratursociologi.
