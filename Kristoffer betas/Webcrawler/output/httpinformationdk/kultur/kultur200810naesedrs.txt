Næse til DR for skjult reklame
DR-bageværten Camilla Plum lavede skjult reklame, da hun fremhævede sin egen melproduktion i programmet 'Boller af stål'. Det fastslår Radio- og Tv-nævnet
Værten Camilla Plum gik over stregen, da hun promoverede sit eget produkt i DR-programmet -Boller af stål-, fastslår Radio- og tv-nævnet.

Det var helt korrekt, da flere medieeksperter i juli over for Ritzau beskyldte tv-programmet 'Boller af stål' for at bringe skjult reklame for værten Camilla Plums egne melprodukter. Det har Radio- og Tv-nævnet afgjort, og nævnets formand mener direkte, at DR dermed 'runder et skarpt hjørne'.I programmet siger Camilla Plum blandt andet, at "hvis man vil bage for alvor rigtig godt brød, så skal man starte med det rigtige korn fra den rigtige mark. Og lige nu er min mand, Per, ved at høste den her mark ude på vores gård, som hedder Fuglebjerggård, og lige præcis den her mark er en mark, hvor der står ølandshvede. Ølandshvede er en urhvede, og en af de hveder i verden, der smager aller, aller bedst".Mediejurist på Danmarks Journalisthøjskole Oluf Jørgensen og medieforsker på Københavns Universitet Klaus Kjøller var ikke i tvivl om, at værten med den og andre udtalelser i programmet i strid med radio- og tv-loven... ja, melede sin egen kage. Den vurdering er Radio- og Tv-nævnet altså er enig i."Nævnet finder ikke, at fremhævelsen af netop programværtens eget landbrugs produktion af specialmel er berettiget i forhold til udsendelsens redaktionelle indhold. På den baggrund er det nævnets opfattelse, at der forekommer skjult reklame i tv-programmet 'Boller af stål'", hedder det således i afgørelsen.Ingen konsekvenserOver for Ritzau afviser Radio- og tv-nævnets formand, Christian Scherfig, at afgørelsen får økonomiske eller redaktionelle konsekvenser for DR. Han er dog ikke i tvivl om, at DR vil tage ved lære af afgørelsen."Jeg har stor tiltro til, at DR's jurister og redaktionelle ledere har en fin forståelse for, hvornår stationen runder et skarpt hjørne," siger han og tilføjer, at afgørelsen snarere skal pege fremad."Jeg har ingen grund til at betvivle, at DR tager ved lære af vores afgørelse," vurderer han.Siden omtalen af Camilla Plums bageprogram har Ritzau beskrevet, at også DR-madprogrammet 'Smag på Danmark' ifølge eksperter indeholder skjult reklame. Her blev tre af programmets fire hovedsponsorer - nemlig Carlsberg, DFDS Seaways og Linie Aquavit - fremhævet i ét og samme program.Christian Scherfig har dog ingen planer om også at lade Radio- og Tv-nævnet tage dette program op til vurdering, medmindre der kommer en decideret klage, som det var tilfældet med 'Boller af stål'.ritzau
