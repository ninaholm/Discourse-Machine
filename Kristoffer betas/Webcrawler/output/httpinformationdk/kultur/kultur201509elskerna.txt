’Jeg elsker min næringssonde’
Mel Baggs er aktivist, poet og blogger. Men når omverdenen ser på hende, så ser den primært autismen, kørestolen og sonderne. Med sin poesi og aktivisme vil hun udfordre vores forståelse af kropslige og sproglige privilegier
Hvorfor er det altid os, der er de uforståelige, hvorfor er det aldrig jer, der bare ikke kan forstå os? Og hvorfor skal vi tale i &rsquo;jer&rsquo; og &rsquo;os&rsquo;?- Mel Baggs

Mel Baggs sidder i kørestol, ernærer sig igennem sonder og kommunikerer via en neuroteknologisk talemaskine. Den 35-årige amerikanske poet og aktivist har aldrig bevæget sig frit rundt i sit køkken, taget opvasken eller drukket et glas vand, uden at det har medført komplikationer.De gøremål, der for andre opleves som selvfølgelige, er for Baggs tit uoverstigelige bjerge. Men hun har fundet en form, der tillader hende at nærme sig bjergtoppene fra sin kørestol: Hun digter om dem. Hun skriver om de store, politiske linjer, men også om de nære, konkrete erfaringer. Som her i digtetKøkkenprivilegier:At vandre gennem mit køkken om natten/ Er en ubegribelig, hårrejsende frihed/ Det forstås ikke/ Kun af os, der fik at vide/ Hvis I arter jer/ Må I måske i fremtiden/ Få køkkenprivilegier.Det er midlertidig ikke Baggs&rsquo; hensigt, at vi i taknemmelighed skal falde i svime over alle de privilegier, vi måtte have. Og det er heller ikke hendes intention, at vi skal have ondt af hende over de privilegier, hun ikke har.Det er til gengæld hendes projekt at skærpe vores bevidsthed om, hvordan vi i samfundet hele tiden inddeler mennesker i hierarkiske systemer, alt efter hvordan de ser ud eller taler. De systemer trænger i høj grad til at blive set grundigt efter i sømmene, mener Baggs. &raquo;Hvor tæt du er på deres måde at tale, tænke og se ud på, er det, der bestemmer hvor meget menneske de ser dig som,&laquo; skriver Baggs på sin blog.Hvor &rsquo;velfungerende&rsquo; man er kognitivt og fysiologisk er det, der definerer ens værd og betydning som menneske og krop. Det er Baggs&rsquo; ønske, at vi som samfund lærer at rumme de kroppe, der ikke drikker vand, går eller taler, som de fleste gør det. På grund af sin svingende helbredstilstand giver hun sjældent interview, og hun foretrækker at publicere sin poesi på internettet. Det er igennem hendes internetpoesi, blogindlæg og youtube-klip, at Information har fået indblik i hendes fortælling og projekt.HierarkierBaggs&rsquo; medicinske journal er lang og kompleks. Der bliver jævnligt tilføjet nye diagnoser, og der bliver revideret i de gamle i takt med, at lægerne bliver klogere. Baggs har lagt brudstykker fra sin journal op på sin blog, hvor de får en næsten lyrisk klang: &raquo;Autistisk siden fødsel. Nok siden fosterstadiet. Katatoni og bevægelsesforstyrrelse. Mental retardering. Diabetes siden 12-årsalderen. Skizofreni. Binyretræthed eller generel blokade i produktion af livsvigtige hormonstoffer siden fødsel. Diagnosticeret siden 19- års alderen. Gastroparese eller delvis lammelse af mavesækken.&laquo;Alle disse diagnoser har ikke bare kolossal betydning for Baggs&rsquo; helbred og overordnede velbefindende. De har også kolossal betydning for, hvor meget menneske og hvor stor en samfundsmæssig belastning, hun opfattes som. Bloggens domænenavn, &raquo;ballastexistenz&laquo;, er en indirekte kritik af forestillingen om den handicappede krop som en nasserkrop, der står uden for kropshierarkierne. Brugen af termen &raquo;ballastexistenz&laquo; kan spores helt tilbage til antikken, hvor man anså den handicappede krop som en direkte trussel mod det bestående samfund og de såkaldte &rsquo;selvopretholdende&rsquo; kroppe. En trussel mod de kroppe, der vurderes til at indbringe lige så mange socioøkonomiske ressourcer, som de forbruger.&raquo;Det handler altid, om vi, der holdes kunstigt i live, er et spild af ressourcer, der kunne være brugt bedre på de kroppe, der virkelig betyder noget,&laquo; skriver Baggs.I digtetPlastic Cyborg Loveerklærer hun sin udelte kærlighed til det sondeernæringssystem, der har holdt hende i live og forsynet hende med næring i de sidste 10 år. &raquo;Jeg elsker min næringssonde/ Og næringssonden elsker mig/ Min sonde og jeg elsker hinanden/ Vi har et forhold/ Min næringssonde og jeg/ Vi er intimt forbundne/ Min næringssonde er ikke inhuman, ikke maskine/ Den er krop, min krop.&laquo;Baggs lider af gastroparese, en slags delvis lammelse af mavesækken, der betyder, at hendes fordøjelsessystem er komplet dysfunktionelt. Indoperationen af sondesystemet førte til en massiv forbedring af hendes helbredstilstand. Operationen har gjort Baggs raskere, roligere og mere uafhængig, end lægerne nogensinde havde forestillet sig.Før var hun konstant syg af de livsfarlige infektioner i lunger og fordøjelsessystem, der følger med den sygdom, der har lammet hendes mavesæk. Selv om sonden egentlig kun har haft positiv betydning for Baggs&rsquo; fysiske tilstand, så var der også nogle negative konsekvenser som følge af operationen. For i omverdenens øjne overskred Baggs med operationen en porøs grænse fra &raquo;mest menneske til mere maskine&laquo;. Hun skriver: &raquo;Jeg blev en ægte levende cyborg, halvt menneske og halv maskine, for dem. Nu tænker de mig som et gjort menneske, et kunstigt menneske.&laquo;Sondeernæringssystemet har gjort Baggs raskere, men den har altså også indirekte givet hende endnu et spark nedad i det store kropshierarki.En fedtet grisLigesom sondeernæringssystemet, så har den neuroteknologiske talemaskine også udfordret Baggs&rsquo; kamp for rettigheder, værdighed og anerkendelse. Hun udtrykker sig igennem talemaskinen med en monoton, robotlignende røst, der opfattes som &rsquo;kunstig&rsquo; og &rsquo;teknisk&rsquo; frem for menneskelig.Igen er paradokset slående, da netop talemaskinen er betingelsen for Baggs&rsquo; evne til at kommunikere. En praksis, der ikke kan tages for givet. Baggs græd ikke, da hun blev født. Hun skulle først lære at udtrykke sig lydligt og begyndte så også at tale som barn. Men i hendes tidlige teenageår forsvandt hendes sprog igen, og det var først flere år senere, hun begyndte at interessere sig for skriftsprog:&raquo;Jeg begyndte lige så stille igen at forstå ideen i at bruge ord. At jeg kunne tvinge dem til at forbinde tanker og oplevelser på en mere solid måde, der var anderledes fra de indirekte måder, jeg havde brugt før. Det krævede seriøst arbejde. Jeg skulle ikke alene finde og forbinde de rigtige ord. Jeg skulle også spotte og deaktivere de forkerte ord. Det var som at bryde med en fedtet gris.&laquo;Nogle gange er det helt umuligt for Baggs at prioritere og udelade detaljer &ndash; så hun taler og skriver oftest i utroligt lange og detaljespækkede sætninger. Det var et grundlæggende behov for at blive anerkendt som et socialt tænkende og kommunikerende menneske, der motiverede Baggs til at lære at bruge ord og talemaskine.&raquo;Måden jeg naturligt tænker og reagerer på tingene omkring mig er så anderledes fra det gængse sprog, at mange slet ikke opfatter det som rigtige tanker. Den måde, folk som mig tænker på, bliver kun taget alvorligt, hvis vi lærer jeres sprog. Vi bliver betragtet som ikke-kommunikative, når vi taler i vores intuitive sprog,&laquo; skriver hun.Hvem er den uforståelige?Baggs&rsquo; intuitive sprog er primært kropsligt og lydligt. Hun kommunikerer bedst, når hun ikke skal bruge de besværlige og begrænsende sprogsystemer og ord. Baggs præsenterer sit intuitive sprog i et kort youtube-film med titlenIn My Language. Her sidder hun i sin stue og bevæger sig i små ryk, mens hun sanser tingene omkring sig på forskellige måder. Hun banker på vinduesruderne, slår skeer mod vasken og smækker med tungen. Hun læser avisen ved at gnide næse, kinder, hage og mund hen over siderne, og hun sidder længe og fører sine fingre ud og ind af vandhanens stråle.Efterfølgende forklarer hun med talemaskinens monotone stemme. &raquo;Det her er ikke et voyeuristisk freak show. Og det er heller ikke en oversættelse af en autistisk persons tankegang og sprog.&laquo;Hun vil ikke underlægge sig det krav, hun oftest mødes af: At det er mennesket med de kognitive og fysiologiske handicap, der har ansvaret for at gøre sig forståelig for omverdenen.Hun skriver: &raquo;På én eller anden måde bliver skylden altid lagt hos os handicappede, når vi ikke er, som det forventes.&laquo;Og dét, at skulle passe ind i nogens forestillinger om, hvad det vil sige at tale, skrive eller være menneske med eller uden handicap fører sjældent noget godt med sig, mener Baggs. Hvorfor er det altid personen med det kognitive handicap, der er den ikke-kommunikative? Hvorfor er det altid personen med autisme, der lever i sit eget univers og ikke rækker ud til omverden?Det er rodfæstet vanetækning, Baggs angriber. Vanetækning, der mestendels består af uvidenhed og arrogance.&raquo;Det er nærmere sproget, der er den begrænsende kommunikationsform og ikke den kognitivt handicappede, der er den begrænsede sprogbruger. Hvorfor er det altid os, der er de uforståelige,&laquo; spørger hun, &raquo;hvorfor er det aldrig jer, der bare ikke kan forstå os? Og hvorfor skal vi tale i &rsquo;jer&rsquo; og &rsquo;os&rsquo;?&laquo;Og det er her, at Baggs poesi og aktivisme er vigtig og almenmenneskelig: Baggs ønsker sig et samfund, der tør revurdere den hierarkiske inddeling af kroppe og privilegier, af de &rsquo;os&rsquo; og &rsquo;jer&rsquo;-strukturer, der konstant er på spil. Hun ønsker sig et fællesskab, der anerkender, at de helt basale og automatiserede gøremål også er privilegier. Og at evnen til at udtrykke sig i det gængse sprog er et privilegium. Baggs ønsker sig et socialt rum, hvor man med eller uden handicap kan gå, tale og drikke som man nu en gang går, taler eller drikker.
