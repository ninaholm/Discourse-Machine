Barenboim får Sonning-prisen



 Det bliver pianisten og dirigenten Daniel Barenboim, der skal modtage Léonie Sonnings Musikpris på 600.000 kr. i 2009. Daniel Barenboim har gennem 40 år været en af den internationale klassiske musiks vigtigste personligheder. Som dirigent har han markeret sig som en af verdens førende. Barenboim får overrakt Musikprisen ved en koncert søndag den 19. april 2009 i DR's til den tid nyåbnede koncertsal, hvor han skal være solist i to klaverkoncerter af Beethoven. Michael Schønwandt dirigerer Det Kgl. Kapel. I år modtager komponisten Arvo Pärt Léonie Sonnings Musikpris 2008 ved en koncert den 22. maj i Radiohusets Koncertsal. 
ritzau

