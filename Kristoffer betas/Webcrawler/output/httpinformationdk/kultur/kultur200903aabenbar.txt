'Jeg er åbenbart havnet i kassen med det lidt platte'
I kampen for ligestilling har kvinderne glemt at være kvinder, og det går ud over danskernes sexliv. Stærke kvinder avler svage mænd, siger Joan Ørting, som vil have de lyserøde og lyseblå kønsroller igen for påny at gøre kønnene mere attraktive for hinanden. Men er det ikke først og fremmeste en gave til mændene?
Jeg ved godt, at jeg kan lyde meget sort-hvid eller generaliserende, når jeg taler om hvordan mænd og kvinder er, men hellere dét end den totale relativisme, som vi så i 90-erne.

"Alt, hvad han gør af søde ting mod dig, skal du 'betale tilbage' i sex, kys, blowjobs, og hed kærlighed!!" Hvis du er en stærk kvinde, risikerer du nemlig at reducere din mand til en vatpik, du ikke engang selv gider gå i seng med, lyder ræsonnementet bag Joan Ørtings råd til kvinder om at udskifte skrappe krav til mænd med seksuelle modydelser for veludførte tjenester.Rådet kan læses på hendes hjemmeside under overskriften 'styr din magt' og er illustreret med billedet af en stolt og utilnærmelig løvinde. Det er ikke overraskende blevet vel modtaget blandt mandlige brugere (én mangler dog svar på, hvordan man så rent faktisk får konen til at rette sig efter det), men Joan Ørting får også mange grimme mails - især fra kvinder.Selv mener hun ikke, at det skyldes, at hendes råd favoriserer mænds ønsker til parforhold og kønsroller, men snarere at nogle kvinder ser noget i sig selv, de ikke bryder sig om, når de spejler sig i hende.Joan Ørting er almindeligt kendt for sit fyrige røde hår og sine kropsnære kjoler, for sin åbenhed omkring egne seksuelle eskapader og for sin sexbrevkasse og ugentlige artikel Fræk Fredag i Ekstra Bladet, hvor kan man få svar på alt fra de hygiejniske foranstaltninger vedrørende analsex, til afstemningen af parforholdets kerneværdier.Jagten på GnistenNetop nu er hun aktuel i Jagten på Gnisten på TV 2, hvor hun i løbet af tre dage genantænder gnisten i slaggerne fra hendøende parforhold med opfordringer til kvinderne om at blive mere rosende, tilgivende og tillidsfulde.Til gengæld vil mændene så træde i karakter, som de Tarzan'er, Joan Ørting ikke er tvivl om, at kvinder drømmer om. Hun har nemlig haft mange af de såkaldt stærke piger i terapi."Sådan nogle som f.eks. er lagerarbejdere, går i bukser og giver den som en af gutterne," siger hun.Når de kommer til terapeuten, er det som regel fordi, de ikke møder den stærke mandetype, de ønsker sig."Folk tiltrækker deres modsætning, men den stærke pige gider jo ikke bolle med en svag mand. Så hun er nødt til selv at skrue lidt ned for maskuliniteten, f.eks. ved at tage en kjole på," forklarer Joan Ørting.At de stærke piger herved retter ind efter et stereotypt kvindebillede, ser hun ikke noget nævneværdigt problem i - tværtimod er der tale om et sundt opgør med skjult chauvinisme."Den 'stærke' pigetype kan ofte ikke så godt lide piger; hun synes, at de er for sippede eller for følelsesladede, men dét er der noget usundt i. For hvorfor skulle man ikke kunne lide piger?"Da Information møder Joan Ørting, står hun med hovedet inde i sin røde firhjulstrækker og råber ud med hvide hundehår, chokolade og lydbånd flyvende om ørene, mens hun gør plads på passagersædet.Hun er kørt tidligt fra Langeland, hvor hun bor med sin mand, historiefortælleren Carsten Islington, og deres hund, katte og høns, for efter interviewet skal hun ud og holde foredrag for 150 kvinder i Vejen, der har brugt eftermiddagen på at lære at lave pakninger og lægge fliser.Om aftenen vil de så gerne lære, hvordan de får et godt sexliv med deres mænd, selvom de strengt taget selv kan klare en mands job.Dét kan de blandt andet gøre ved at tænke over deres fremtoning, siger Joan Ørting, der ser tilbage på 80'ernes bredskuldrede damejakker og modebranchens fordring om smalle drengehofter med ærgrelse.Hun mener ikke, at man i længden kan have tillid til en kvinde, der klæder sig som en mand - heller ikke på arbejdsmarkedet."Det går ud over ens integritet som kvindelig rollemodel. Socialdemokraternes formand Helle Thorning-Schmidt er et godt eksempel på en kvinde, der forener det at have magt med samtidig at stå på sin kvindelighed, hvad angår påklædning," siger Joan Ørting og tilføjer:"Jeg ved godt, at jeg kan lyde meget sort-hvid eller generaliserende, når jeg taler om hvordan mænd og kvinder er, men hellere dét end den totale relativisme, som vi så i 90'erne. Der findes selvfølgelig gråtoner her i livet - vi er alle variationer over det generelle, med større eller mindre udsving til den ene eller anden side."'Sceneliderlig'Joan Ørtings bramfrihed og kontante måde at tale på skygger måske lidt for det faktum, at når hun iscenesætter sig selv som sexobjekt, så sker det med overvejelse og kærlig selvironi.På forsiden af den lille håndbog Har du lyst?, som hun har forfattet sammen med kollegaen og veninden Lilja Scherfig, svanser Joan Ørting ned af gaden, skarpt forfulgt af mænd på scootere og til fods.Billedets komposition er magen til Ruth Orkins berømte fotografi American Woman in Italy, fra 1951, men den afgørende forskel er, at mens kvindens på Ruth Orkins foto krymper sig og trækker tøjet sammen om sig under mændenes lystne blikke, så ranker Joan Ørting ryggen og skyder brystet frem."Det sjove ved det her billede er jo, at jeg er en kvinde på 46 på det tidspunkt. Hvis jeg havde været helt ung, havde jeg måske ikke ladet mig fotografere sådan her, men nu er der en historie i billedet, som jeg synes godt om. Den handler om, at vi alle kan være glade for os selv og være sexobjekter i en vis forstand. Både unge og gamle, og mænd og kvinder," forklarer hun.Sin dramaturgiske bevidsthed tilskriver Joan Ørting sine ungdomsår som instruktørassistent for Peter Langdal ved Betty Nansen Teatret: "Dér har jeg lært at kommunikere med publikum og tænke i manifester og replikker. Jeg kan godt lide at sige 'liderlig' på scenen, fordi det har en stærk effekt. Men derhjemme kunne jeg ikke finde på at sige det til min mand. Jeg har aldrig sagt: Carsten, hvor er jeg liderlig lige nu. Det ville han nok synes var underligt - eller det ved jeg egentlig ikke-"Det overvejer hun lidt, siger det frem for sig flere gange med trykket lagt forskellige steder: "Liderlig - Carsten, jeg er så- ej, det går ikke! På den anden side er der heller ingen tvivl om, at et ord, som 'elske', får en mand til at blive sådan her," siger hun og dingler med en slatten hånd. Og 'kneppe' - det siger Joan Ørting heller aldrig derhjemme."Jeg er nok lidt 70'eragtigt, for jeg kan godt lide ordet 'bolle'. Det er uden præstation! Det er ligesom at lege. Det 70'eragtige ved mig er, at jeg forsøger at holde tingene nede på jorden."Energiniveauet er højt hos rødtoppen bag rattet, og hendes øjne smutter glade og næsten overraskede, ved hvert nyt indfald hun får. Det kan være svært at følge de hastige associationer, mens hun taler og taler og "ups!" - misser en afkørsel her og laver en fræk vending på et frimærke der."Det er typisk kvinder, vi taler for meget, når vi kører," bemærker hun og taler videre.Kvindeundertrykkende kvindekamp48-årige Joan Ørting forstår sig selv som datter af kvindekampen, for sammen med sin mor og en række andre "gæve tøser", stod hun som purung i Fælledparken og sang 'Så længe vi er kvinder, så er vi stadig stærke'.Men med tiden kom hun til at opleve kvindekampens værdier som undertrykkende, for dyrkelsen af karaktertræk såsom selvstændighed, styrke og målrettethed, er efter hendes mening først og fremmest skabt efter en maskulin skabelon."Kvinder er meget tilstede i kroppen, og jeg tror, at kvinder har en stor evne til at mærke, hvad der er rigtig og forkert for dem. Hvis de turde være feminine og lytte mere til deres fornemmeler og følelser, ville det gavne samfundet og dem selv. Det er der stadig mange, der føler, at det må de ikke, eller at de ikke kan være bekendt at følge deres hjerte," siger Joan Ørting.Selv havde hun i flere år en vane med at fortrænge sin egen sensitivitet, men følelserne og sårbarheden vendte helt konkret tilbage som udslæt i ansigtet. Det viste sig, at hvis hun tillod sig selv at give rum for en sartere kvindetype, ved f.eks. at græde, blev huden normal igen."Det gjorde mig bevidst om, at en hel generation af kvinder havde nedgjort og ignoreret de livsvigtige feminine værdier, såsom sårbarhed, modtagelighed og sensitivitet. Min krakelerede stærkpige-maske var et tydeligt symbol på, at der skulle til at ske noget nyt i mit liv - og måske i hele samfundet," som hun har formuleret det i seksualvejledningsbogen Ta' mig - en bog om hverdagens forførelser.Siden har et af de vigtigste spørgsmål for Joan Ørting været, hvordan kvinder kan lære at acceptere deres feminine sider og være sårbare, samtidig med at de holder fast i de gode ting fra kvindekampen, nemlig styrken og viljen til at udrette noget.I modsætning til sin egen mor, der var hjemmegående husmor, har Joan Ørting altid fulgt sine egne ønsker."Da min mor døde, efterlod hun et brev til min søster og mig om, at vi skulle følge vores lyst og aldrig gøre som hende. Hun var fantastisk dygtig til at sy og lave mad og lavede mange kreative ting. Men jeg tror ikke, at hun havde det særligt godt med sig selv. Hun brød sig ikke om sit eget navn, Edith, og på fotos er hun altid gemt bag en bog, hat og solbriller. Hun nåede lige at blive uddannet pædagog og arbejde en måned i en børnehave, før hun døde."Gaver til danskerneFaren var typograf på Berlingske Tidende, og selvom han havde skifteholdsarbejde om natten og skulle sove om dagen, sov forældrene i stuen, så døtrene kunne få hver deres værelse i den lille to et halvt-værelses lejlighed i et socialt boligbyggeri i Gladsaxe, Søborg.I dag sover Joan Ørting stadig i eget soveværelse, selvom hun bor sammen med sin mand, for hun har brug for sin egen sfære, hvor hun lade mentalt op i fred for prusten, snorken og lys, der tændes og slukkes. Desuden er glæden ved at gå på opdagelse i partnerens seng så meget desto større, når man ikke sover der til hverdag. På flere måder ligner hun ikke sine landsmænd, hvad angår livsstil."Jeg er blandt andet uddannet i England og Holland, og på et tidspunkt overvejede jeg at blive i udlandet. Jeg har jo hverken rækkehus eller børn, som de fleste danskere, for jeg har valgt friheden i stedet. Men jeg bestemte mig alligevel for at vende tilbage og give mine gaver til Danmark."I den periode, hvor hun kunne være blevet gravid, veg hun mere eller mindre bevidst udenom ved kun at være sammen med helt unge mænd, der ikke havde interesse i at blive fædre."Jeg havde en følelse af, at jeg var en gren, der ville stoppe med at vokse, idet den havde sat skud. Den tid, jeg voksede op, i var nærmest sådan en stor vitaminindsprøjtning; der var sødmælk i skolen, teaterklubber i fritiden, osv. Alt det, jeg dér har fået, skal gives videre til flere end to børn. Så man kan sige, at jeg har gjort en nødvendighed ud af tilfældet og har valgt, at jeg vil have et større publikum," siger hun med en mine, der antyder at vi kun har set begyndelsen."Dengang jeg startede som sexolog, havde jeg nok forestillet mig, at det ville være progressive medier, som f.eks. Information, der ville vise mig interesse, men i stedet har det mere været B.T. og Ekstra Bladet og den slags. Det er også helt fint, man kan hurtigt putte folk i kasser, og jeg er åbenbart havnet i kassen med det lidt platte. Men lige nu føler jeg, at jeg på kort tid, er røget fra den ene kategori til den anden. Det er storslået, at man kan det. Jeg får pludselig en masse faglig anerkendelse, fordi folk kan se, at jeg faktisk har en masse at give som terapeut."
