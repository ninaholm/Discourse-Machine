Te og teoretisk telefoni
Køkkenet summer af 'feelgood'- og 'no stress'-musik i arbejdsløshedsindustrien, hvor de ledige lærer, hvordan man håndterer et svært, svært medie: telefonen


Four a.m. in the morning.Carried away by a moonlight shadow.I watched your vision forming.Carried away by a moonlight shadow.Teksten nynner jeg selv, halvt inde i hovedet, halvt gennem næsen, for der er tale om en instrumental keyboardversion, i afslappende tempo og med en omfavnende, rar og rigelig rumklang. Vi er ovre ifeelgood-genren, mere endno stress. Det vil jeg mene, uden at være ekspert udi hverkenfeelgoodeller stress.Jeg står i tekøkkenet og nyder kursuscentrets baggrundsmusik. Efterhånden kan jeg ikke forstille mig en dag uden den musik. Herude ved billederne fra Bilka ånder alt fred. Her er ro. Her er salig musik. Her er rum til eftertænksomhed. Her er kun valget mellem skovbær eller earl grey. Ja, eller det passer faktisk ikke helt. Earl grey jasmin og earl grey citrus er der også i kurven, men dem har jeg allerede prøvet. Skovbær. Jeg tager chancen. Det passer også bedst til keyboard og måneskin.Bank, bank. Det er Beatriz, der kigger ind.»Står du nu herude igen? Du er glad for te, hva'?«»Ja.«»Skovbær? Den er også god. Jeg er rigtig glad for skovbær.«Beatriz er ikke bare glad for skovbær. Hun er jobkonsulent her på kurset. Hun er 42 år og tidligere klinikassistent. Hun var glad for at være klinikassistent, men nu synes hun, »at det er en super udfordring med jer borgere!« Og hun bor dejligt. Det ved jeg. Jeg ved faktisk en del om Beatriz. Jeg ved det fra præsentationsrunderne. Jeg ved, at Beatriz har ryddet op i garagen, for Tonny skal holde firmafest. Der var rodet. Og lille Oliver har været til fodbold. Han er rigtig blevet forkælet i weekenden. Han går også til badminton og cross.Jeg ved, at Tonny er værkfører med 12 mand under sig. Jeg ved, at Beatriz spiller oldgirlsfodbold og skal spille på næste tirsdag. Beatriz var rigtig god til fodbold, da hun var lille. Hun var på et udvalgt SBU-hold, dengang hun boede på Sjælland. Hun er stadig en aktiv pige.Jeg ved også, at Tonny og Beatriz har været sammen i 20 år. Inden da boede Beatriz med en anden kæreste. Og jeg kender grunden til, at Tonny og Beatriz kun har ét barn. De kunne ikke få børn på naturlig vis. Parret stod med andre ord over for det, man her på Integro kalder en udfordring. De måtte igennem en kunstig befrugtning.Og så ved jeg, at Beatriz elsker julepynt. Sammen med en veninde, som er sygeplejerske, laver hun små dekorationer, nisser, hjerter og meget mere. Det går meget af fritiden med. Særlig én juleting er de stolte over. Det drejer sig om en nisse af mos. Den er rigtig sjov og så koster den kun 55 kroner. Den sælger de på intensivafdelingen i Hjørring. Uden kvittering, men det må vi ikke sige til nogen.De dansende telefonrørBeatriz har forladt tekøkkenet igen og jeg har drukket min te. Anlægget er i gang med endnu enmoonlight-coverversion. I kursuscentret i sin helhed og i tekøkkenet i særdeleshed lyder nu en Golden Accordion-fortolkning. Og cd-coverets håndskrevne bagside sætter Romantic Panpipes, Inspirational Sax, Whispering Sax, Ocarina, Easy Instrumental, Golden Strings og Spanish Guitar-udgaver i snarlig ingen stressfeelgood-udsigt.Dem må jeg nyde med et halvt øre inde fra undervisningslokalet. Nu er pausen nemlig slut. Beatriz er en af flere jobkonsulenter, der de seneste dage har undervist os i teoretisk telefoni. For telefonen er et vigtigt værktøj i jobjagten, understreger Integro. Ikke bare kan arbejdsgivere ringe til én. Man kan som jobsøger også ringe til en arbejdsgiver. Og dét er afgørende. Det ved de to telefonrør, der danser på overheaden. De smiler til hinanden. Men man skal vide, hvad man gør med de rør. For »telefonen er et svært medie at håndtere«, som der står lige ved siden af de to dansende telefonrør med snoede ledninger. Du skal have en plan for telefonsamtalen. Bedst er det, hvis du har et manuskript. Sådan ét har vi fået. Den er næsten hjemme.Men hvordan sikrer du, at du kommer til at tale med den rette? Det gør du ved at følge de to telefonsamtalegrundtrin, Integro har udviklet. Du ringer til hovednummeret:1) »Hvem er det, der har ansvaret for ansættelser af medarbejdere her?«Du siger ikke dit navn endnu. Så lyder du vigtigst. Nu bliver du stillet om til den, der har ansvaret. Først her siger du dit navn.2) »Har I brug for medarbejdere i den nærmeste fremtid?«Jeg kan begge trin udenad. Jeg har terpet.
