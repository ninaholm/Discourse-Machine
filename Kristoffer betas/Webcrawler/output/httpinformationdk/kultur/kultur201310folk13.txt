Folk



 
	Travle forældre I

	Et amerikansk ægtepar er blevet sigtet for omsorgssvigt af deres barn. Onlinespillet ’Second Life’ har angiveligt underholdt parret så godt, at dehar glemt at give deres toårige datter mad. Pigen kan hverken gå eller tale.

	Travle forældre II

	Pigen har før været fjernet, men kom tilbage til forældrene på betingelse af, at de skulle tage hende til ugentlige vejninger. I spillet er faren en blond DJ. Han har forgæves forsøgt at planlægge vejningerne uden om sine optrædener.

	Jim Lyngvild

	Den vikingeglade kendis Jim Lyngvild blev i weekenden syg af stress. På sin facebookprofil annoncerede han en omlægning af sit liv. I går havde han det dog allerede bedre og takkede en kvinde for fjernhealing. FOLK takker også.

	Helen Fielding

	Forfatteren til ’Bridget Jones’ Dagbog’ har i en ny bog om at være alenemor slået Bridgets drømmemand, Mark Darcy, ihjel. ’Han ville aldrig forlade Bridget. Han er alt for stor en gentleman,’ siger forfatteren, da hun skal forklare mordet.

