Hurtig sommermad
Kvikkok. Nu hvor solen endelig er kommet, kan det være en god ide at skære ned på tiden i køkkenet - uden at gå på kompromis med kvaliteten


Det er på mange måder ærgerligt, når der ikke er god tid til at lave mad, men det er en realitet, at der er dage, hvor der skal mad på bordet meget hurtigt. Hverdagen melder sig igen efter ferietiden, og programmet er tidsrøvende. Måske er man så heldig at have tid til at nyde sommeren og dase i solen, og så skal der ikke bruges for meget tid på at lave mad.De fleste har et særligt repertoire af hurtige serveringer: pasta- og æggeretter, pølser, smørrebrød og middagssalater med kolde rester af f.eks. fjerkræ. Når råvarerne eller ingredienserne er gode, er det rigtig fint at få dem enkelt tilberedt, og oftest langt bedre end færdigretter, der mangler alle de gode grønsager og frugter, der er i sæson nu. Det handler jo om at blive mæt på en god måde, så vi ikke farer på tanken og køber sølle is og slik at fylde efter med.Her er en inspirationsliste til hurtig sensommermad - nogle af ideerne kan måske ikke mætte alene, men må suppleres af andre hurtige retter eller ost og frugt.Fiskeburger4-8 fileter af rødfisk med skind og uden skæl (ca. 500 g). Rødspættefileter og fileter kan også bruges. Trist at sige, men faktisk er valget af fisk fra frost bedre end hengemte fiskefileter i små plastbakker. Den frosne fisk skal tøs op fra morgenstunden eller aftenen før. Dup fisken med køkkenrulle, og steg den i 1 spsk. varm olie på en slip-letpande med skindsiden nedad. Steg ca. 3 minutter. Vend evt. fisken, og steg den færdig et minut på den anden side. Krydr med lidt havsalt og friskkværnet peber. Varm 4 burgerboller, flæk dem, og smør med cremefraiche eller mayonnaise smagt til med rigeligt friskklippet karse, purløg, salt og peber. Læg stegt fisk, stykker af rød peberfrugt eller tomat og evt. løgringe imellem brødet og klem sammen til en burgerOksesteak med kogte kartoflerDryp kartoflerne med god olivenolie, drys med friskhøvlet parmesanost og en enkel tomatsalat. Kog kartofler nok til salater næste dag.KartoffelsalatSalat af kolde kartofler med røget sild, fint hakkede nye løg og tomater i stykker vendt sammen med olie-eddikedressing.Dampet fiskefiletSkær fiskefileterne over på langs. Hvert stykke vikles om 3-4 sukkerærter eller grønne bønner, som efterfølgende lægges i en damprist (evt. bambus) eller i et smurt, ovnfast fad. Krydr med salt og peber. Læg en teske smør på hver rulle. Damp fisken over kogende vand, eller bag dem i ovnen ved 150 grader i ca. 15 minutter, til fisken er fast og hvid. Drys godt med dild.Fladbrød bagt som pizzaSmør fladbrød eller boller (evt. tortillaer) med olivenolie eller pesto. Læg skiver af squash og tomat, hvidløgsfed i skiver og sorte oliven med sten ovenpå (begræns fyldet, så det ikke gør brødet for blødt). Læg skiver af frisk mozzarella på og drys med lidt revet parmesanost. Skiver af gedeost i olie kan også fint bruges. Bag i ca. 5 min. ved 225 grader. Drys med frisk basilikum.RugbrødsmadEt stykke godt rugbrød med røget makrel, hakket tomat, agurk, radiser, æggeblomme og purløg.Bagte nye løg med rygeostSkær 4 løg i halve, og kog dem 5 min i let saltet vand. Lad dem dryppe af, og læg dem i et ovnfast fad. Rør 125 g rygeost 40+ (på sødmælk) med ca. 2 spsk. mælk og krydr med peber. Fordel blandingen over løgene. Bag i 250 grader varm ovn ca. 5 min., til de er gennemvarme.Friskkogte blomkål med rejerKog buketter af blomkål (frisk blomkål har friske grønne blade og er fast og spændstig), rør syrnet fløde med dild, finthakket rødløg eller purløg og pillede rejer. Spis brød til.Pølser med sommerkålssalatKogte eller stegte pølser. Lav en salat af fintsnittet sommerkål, et revet syrligt sommeræble (evt. et lille halvmodent) og en klat mayonnaise med stærk sennep.Kyllingeinderfilet i karrykrydret kokosmælk og tomatBrun 500 g kyllingeinderfilet i rygende varm olie i en halvdyb pande eller wok. Tilsæt tern af 2 grønne peberfrugter, og steg videre nogle minutter. Tilsæt derefter 2-3 tsk. stærk karry, og varm hurtigt igennem. Derefter kommes tern af 4 tomater og en dåse kokosmælk i retten. Krydr med salt. Lad koge ved svagt blus i 5-10 minutter, til kødet er gennemstegt. Smag til med salt og limesaft. Spis ris eller brød til.Couscous med sardinerKog couscous som angivet på pakken. Steg hakket løg, tern af squash og rød peberfrugt i olivenolie ved hård varme. Bland det sammen med couscous, olivenolie, hakket frisk salvie og knust hvidløg. Smag til med lidt citronsaft. Kom sardiner i olivenolie fra dåse på toppen.MelonerDanske netmeloner er fantastisk gode lige nu, både før eller efter mættende retter som pasta med tomatsovs eller pesto. Spis stykker af melon med lufttørret skinke eller et stykke fast fåreost f.eks. manchego, gedeost eller feta med lidt god jomfruolivenolie. Eller spis melon som dessert evt. med lidt blød honning, rørsukker eller hindbær.
