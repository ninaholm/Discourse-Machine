Tunnelsyn på bæltet
EU-støtten til Femern Bælt-forbindelsen bliver langt mindre end ventet, og Scanlines vil fortsætte med at tage kunder. De dårlige nyheder burde få politikerne til at indrømme, at økonomien er skrøbelig – og at forbindelsen frem for alt er en politisk beslutning, siger kritikere. Men monumenter, som ikke skal finansieres her og nu, har det med at gøre politikere optimistiske


Kritikken af økonomien for Femern Bælt-forbindelsen er igen taget til, efter det i sidste uge kom frem, at EU kun støtter projektet med 4,4 milliarder kroner. Forventningen var 10 milliarder &ndash; altså over det dobbelte. De manglende milliarder fik dog hverken den nye transportminister, Hans Christian Schmidt (V), eller Socialdemokraternes Rasmus Prehn til at genoverveje deres begejstring for projektet. De manglende EU-midler er &raquo;et bump på vejen&laquo;, sagde Prehn.Dem har der efterhånden været mange af: Interessen for privat finansiering viste sig at være begrænset, og Tyskland ønskede ikke at stille statsgaranti, hvorfor hele den økonomiske risiko endte hos Danmark. I vinter viste det sig, at entreprenørernes tilbud var dyrere end forventet, og på grund af dette og andre uforudsete udgifter er projektet blevet gradvist dyrere med årene.Mandag kunne Berlingske berette om en ny rapport, som viser, at Scanlines færger vil kunne konkurrere på prisen og dermed opretholde færgefarten, selvom tunnelen ved Femern Bælt bliver en realitet. I de officielle trafikberegninger for den faste forbindelse indgår ellers en forventning om, at færgefarten vil uddø, når forbindelsen er etableret. Denne model fastholder Femern A/S, som afviser rapporten og kalder den et debatindlæg, fordi undersøgelsen er finansieret af Scanlines.Tidligere har adskillige kritikere langet ud efter beregningerne af trafikken og økonomien, som af både økonomer og trafikforskere bliver beskrevet som &raquo;optimistiske&laquo;. Men hver gang er kritikken prellet af på både det brede politiske flertal bag Femern-forbindelsen og ledelsen i Femern A/S. Det er en klassisk måde at reagere på, når man som politiker gerne vil have noget til at ske, mener Hans E. Zeuthen, som er tidligere professor i økonomi, økonomisk overvismand og rigsstatistiker:&raquo;De folk, der har fået lavet de her skøn, vil gerne have, at de er realistiske. Det er bare svært at finde nogen, som er enige i, at de er det. Mange mener, at beregningerne er på den optimistiske side,&laquo; siger han og peger på, at når der er noget, man meget gerne vil politisk, er man også tilbøjelig til at sige: &rsquo;Ok, det går nok&rsquo;. &raquo;Mit synspunkt er, at det ikke er særlig indlysende at det går,&laquo; siger Hans E. Zeuthen.En anden kendt kritiker af Femern-forbindelsen er den tidligere vej- og trafikchef i Vejdirektoratet, Knud Erik Andersen. Han mener, at de mange bump på vejen burde få politikerne til at stoppe op og genoverveje projektet. Eller i det mindste indrømme, at det er meget risikabelt:&raquo;Hvis man sagde: &rsquo;Vi synes, det er et vigtigt projekt, og uanset om det giver underskud eller ej, vil vi bygge det,&rsquo; så ville det være helt legitimt. Det ville være en politisk prioritering. Problemet er, at man ud fra nogle tvivlsomme beregninger siger til danskerne, at forbindelsen er gratis,&laquo; siger Knud Erik Andersen.MonumentkompleksetHan henviser til den tidligere konservative trafikminister Flemming Hansen, som i 2007 sammen med den tyske transportminister Wolfgang Tiefensee skrev under på en hensigtserklæring om at etablere Femern-forbindelsen og i den forbindelse sagde, at han trods den store statsgaranti ikke forventede, at skatteyderne ville komme til at betale for forbindelsen. Andre politikere og en enkelt trafikforsker var tilmed ude at sige, at de forventede, at broen blive en god forretning for Danmark, og at vi kun skulle være glade for, at Tyskland ikke ville stille garanti, fordi Danmark så ville få hele overskuddet, når broen er betalt. I 2007 forventede Flemming Hansen, at det ville ske på bare 25 år, hvilket siden har vist sig at være urealistisk på grund af de voksende udgifter. I stedet for at lade som om, at det er en god og sikker forretning, burde man ifølge Knud Erik Andersen sige ærligt, at Femern-forbindelsen er en risikofyldt investering. &raquo;Man burde have sagt: &rsquo;Det er ikke sikkert, at det løber rundt, men vi gør det alligevel&rsquo;,&laquo; siger han.De samlede omkostninger for Femernbælt-forbindelsen forventes at blive 64,4 milliarder kroner inklusive landanlæggene på begge sider. Selve sænketunnellen forventes at koste 54,9 milliarder. Dermed er forbindelsen den suverænt største trafikinvestering i danmarkshistorien, og den bliver mere end dobbelt så dyr som Øresundsbroen. Og når monumenter bliver så store, siger kritikere som Hans E. Zeuthen, kan politikerne have det med at stirre sig blind på økonomien i projekterne.Bent Flyvbjerg, som er trafikforsker og professor på University of Oxford, har beskæftiget sig indgående med de store danske byggeprojekter. Han har tidligere i Information beskrevet dette &rsquo;monumentkompleks&rsquo;.&raquo;Andres analyser viser, at det primære pres kommer fra politikerne. De ønsker at opføre noget synligt og konkret, og derfor presser de på for at få projekterne gennemført.&laquo;Knud Erik Andersen har i sine 40 år som embedsmand selv oplevet, hvordan pres fra politikerne for at få bestemte resultater i stigende grad blev normen. Et pres som embedsmændene gav efter for:&raquo;I mine sidste 10 år som embedsmand har jeg oplevet, hvordan presset blev større og større. Politikerne ville have bestemte løsninger, og embedsmændene blev belønnet, hvis de kunne få umulige ting til at ske. Og det kan man jo kun, hvis man drejer på kendsgerningerne,&laquo; siger han og tilføjer: &raquo;Jeg kender kolleger, som opfatter det som naturligt, at bestemte løsninger skal fremmes. Det er en kontrast til tidligere, hvor man lagde fakta frem, og politikerne så tog en beslutning. Dengang tog de selv ansvaret, nu prøver de at dreje beslutningsgrundlaget, så det ser ud, som om de bare følger det. Det er blandt andet det, Jesper Tynells bog Mørkelygten handler om,&laquo; siger Knud Erik Andersen.På langfart betyder en bro ikke så megetHelt grundlæggende mener han, at de nuværende beregninger for Femern-forbindelsen er uholdbare, fordi de ikke tager højde for, at færgerne sandsynligvis vil overleve og kunne tilbyde en billigere overfart. En returbillet til Femern-forbindelsen forventes at koste små 1.000 kroner for en personbil. Det kan færgerne tilbyde billigere, og det vil eksempelvis være attraktivt for de mange, der i dag primært bruger ruten til grænsehandel. Også mange lastbiler kan forventes at vælge en billigere færge frem for en dyr tunnel. Især fordi chaufførerne alligevel skal overholde hviletidsbestemmelserne og kan holde pause på færgen. Endelig mener han, at det såkaldte trafikspring &ndash; altså den ekstra trafik, som forventes at komme på ruten &ndash; er stærkt overvurderet.Professor i samfundsøkonomi på Roskilde Universitet, Jesper Jespersen, er enig i, at man kan få beregningerne til at se ud, som man vil. Han har ikke beskæftiget sig i detaljer med økonomien for Femern-forbindelsen, men gjorde det med Øresundsbroen.&raquo;Alle sådan nogle beregninger er usikre. Hvis du ændrer diskonteringsraten kan du få det resultat, du vil have. Øresundsbroens økonomi hang ikke sammen, så satte man diskonteringsraten ned, og så hang den pludselig sammen,&laquo; siger han.Diskonteringsraten bruges til at fastlægge, hvor meget fremtidige værdier er værd i nutidskroner. Øresundsbroen og særligt Storebæltsbroen bruges ofte af politikerne, når de argumenterer for Femern-forbindelsen, men de beregninger, som lå forud for beslutningen om begge broer, har faktisk vist sig at være temmelig uholdbare. Mens Storebæltsbroen har været en langt større succes end forventet er det gået lige omvendt med Øresundsbroen, som døjer med faldende trafik. Man regnede med mellem 20.000 og 30.000 trafikanter per døgn, men kun omkring 18.000 benytter broen dagligt. Derfor har man allerede nu udskudt tidspunktet for, hvornår broen skal være tilbagebetalt med fire år til 2034. Hvis det går endnu værre med Femern-forbindelsen, kan det blive dyrt.Hans E. Zeuthen mener, at det ikke er et urealistisk scenarie.&raquo;Man har ligesom sagt: Det gik godt med Storebælt &ndash; det har været en god forretning. Men med Øresund er det gået anderledes. Og der er grund til at frygte, at Femern kommer til at ligge på et tredje niveau,&laquo; siger han. Det skyldes blandt andet de høje overfartspriser på Femern-forbindelsen.Desuden har det ifølge Knud Erik Andersen betydning, at mange, der rejser over Femern, er på lange ture, mens mange krydser Storebælt på kortere ture. Betydningen af en kortere overfartstid er relativt mindre, når man skal langt, end når man skal kort.Der er en reel risiko for, at Femern-forbindelsen kommer til at kostedanskerne penge, understreger Jesper Jespersen.&raquo;Politikerne kan bestemt ikke garantere, at det her ikke kommer til at koste skatteyderne penge. Storebælt giver mere end forventet, Øresund giver mindre end forventet. Sådan nogle beregninger er hamrende usikre &ndash; derfor bør man sige, at det frem for alt er en politisk beslutning, hvis man ønsker en forbindelse.&laquo;På plussiden tæller dog den lave rente. Den er en stor fordel for projektets økonomi, da renteudgifterne netop er den faktor, der kan få økonomien for et projekt til at tippe i tilfælde af manglende trafik &ndash; det er den såkaldte &rsquo;rentedød&rsquo;. Det ændrer imidlertid ikke ved Knud Erik Andersens holdning om, at politikerne er for optimistiske.Han mener, at begejstringen hænger sammen med, at projektet ikke skal finansieres her og nu.&raquo;Normalt, når politikere gerne vil lave noget, så skal de ud og kæmpe for at finde hver en krone. Her har de et statsgaranteret lån at lege med. Og regningen kommer først i 30&rsquo;erne og 40&rsquo;erne &ndash; altså til vores børn. Jeg tror, at en del af begejstringen ligger i, at det er gratis. Det er en mulighed for at være potent og handlekraftig, uden at man selv skal finde pengene. Øresund, Metroen, Femern. Man kan bruge så mange penge, man vil, og så går man lidt amok,&laquo; siger han og sammenligner det med &raquo;græske tilstande&laquo;, fordi de store lån ligger i selskaber og derfor ikke indgår i Danmarks samlede officielle statsgæld.&rsquo;Risiko for fartblindhed&rsquo;Det har ikke været muligt at få en kommentar til kritikken fra hverken Femern A/S eller den nyudnævnte transportminister Hans Christian Schmidt (V). Ministerens presseafdeling henviser til de officielle udmeldinger, der blev sendt ud i forbindelse med det skuffende tilskud fra EU. Her kalder han det for &raquo;en dramatisk nyhed&laquo; og siger, at han straks vil arbejde på at skaffe flere EU-midler til det &raquo;store og vigtige projekt.&laquo;Hos Socialdemokraternes afviser trafikordfører Rasmus Prehn, at Femern-partierne er for optimistiske.&raquo;Jeg synes faktisk, at vi er temmelig realistiske.&laquo;Kritikken er velkommen, mener han, &raquo;Men historisk set kan man sige, at hver gang der skal laves store anlægsprojekter i Danmark, så er der mange, der er imod,&laquo; siger han og tilføjer, at det kun var Venstre, Konservative og Socialdemokraterne, der i sin tid stod bag Storebæltsbroen, mens de samme partier og CD stod bag Øresundsbroen:&raquo;Selvfølgelig er der legitime modargumenter, og selvfølgelig er der bump på vejen. Men det her er et projekt, der skal binde Europa sammen og skabe vækst og udvikling. Og som skal løfte Lolland-Falster-regionen og skabe arbejds- og lærepladser. Det bliver et lokomotiv, og så længe vi kan lave regnestykker, som viser, at det kan løbe rundt, uden at det lider rentedøden, så vil vi altså gøre det.&laquo;Til efteråret skal politikerne træffe den endelige beslutning om Femern-forbindelsen:&raquo;Hvis det der viser sig, at det ikke længere kan hænge sammen, så skal vi selvfølgelig ikke gøre det,&laquo; siger Rasmus Prehn, som dog understreger, at han ikke frygter for projektets økonomi:&raquo;Når løbetiden er gået, er broen betalt, og så har vi en overskudsforretning. Ganske som med Storebælt og Øresund.&laquo;At Øresundsbroen ikke går som forventet, tager han med ro:&raquo;Det er sandt, at det går langsomt. Men hvis du spørger danskerne, om de gerne vil undvære den, så tror jeg altså, at de ville sige &rsquo;nej tak&rsquo;. At det så tager længere tid, før den er betalt ud, er noget andet.&laquo;Til gengæld medgiver han, at erfaringen fra de andre broer er, at det er svært at lave prognoserne:&raquo;Det er da smaddersvært. Men man kan sige, at hvis den ene var for negativ og den anden var for positiv, så er der måske en chance for, vi kan ramme rigtigt denne gang.&laquo;Kritikken om at politikerne gerne vil bygge monumenter, mener Rasmus Prehn ikke er relevant.&raquo;Der behøver altså ikke at være noget odiøst i, at man som politiker gerne vil gøre en forskel og skabe vækst for samfundet. Mange kritiserede Christian den 4. for at bygge det ene monument efter det andet, men mon ikke de fleste ville blive lange i ansigtet, hvis vi pludselig ikke havde Rundetårn. Det handler om at skabe fremdrift. Ikke om at indskrive sig i historiebøgerne, men om at få Europa til at hænge bedre sammen,&laquo; siger han og tilføjer: &raquo;Det er jo kun dem, der ingenting laver, som ikke laver nogen fejl. Når man har nogle store visioner og går i gang med et ambitiøst projekt, så er der risiko for fejl, og det må man tage på sig som politiker.&laquo;Han medgiver, at der kan være en tendens til, at politikere, som meget gerne vil et projekt som Femern-forbindelsen, fokuserer på de positive ting:&raquo;Når man arbejder med sådan nogle projekter, er der en risiko for, at man kan blive lidt fartblind. Derfor har vi en stor opgave med at stille kritiske spørgsmål. Det er kun så længe, vi har en sund businesscase, at vi skal gøre det. Hvis den ikke længere er der, skal vi gen-overveje projektet,&laquo; siger Rasmus Prehn.
