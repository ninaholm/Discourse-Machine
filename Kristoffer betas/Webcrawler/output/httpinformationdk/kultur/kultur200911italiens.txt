Italienske koben
Fra en aften omkring den store gryde i et selskab, der trodser Emma Gads anbefalinger


Solen har ikke skinnet mange øjeblikke i november, men i stedet for at gå i selvsving må man finde veje ud af mørket gennem god mad og hæderlig rødvin. Det sidste kan være svært, når en større supermarkedskæde netop har måttet indrømme fusk med italiensk rødvine, men det første er man selv herre over; det handler kun om anstændige råvarer og ordentlig behandling.Osso Bucco hører til en af klummistens favoritretter især i husfruens udgave. Den kræver som bekendt et antal skiver okseben, mange grøntsager, talent, omsorg og så en kreds af muntre mennesker til at spise den.Emma Gad har advaret mod at invitere journalister med til bords, men hvis man udelukkende inviterer folk, der har eller har haft tilknytning til pressen, kan man faktisk få en ganske fornøjelig aften endda. For at fedte lidt havde klummisten inviteret begge sine redaktører, både Paradoksredaktricen og Vardes store søn. Sidstnævnte udviste egnstypiske tegn på skepsis, da han ved ankomsten fik øje på et batteri af rødvinsflasker med tilslørede etiketter. »Skal vi til eksamen,« spurgte han bøst og bekræftede sin velkendte skepsis over for alle tegn på modernitet, herunder nye religioner, nyere dansk politik, musik skrevet af andre end Bob Dylan - og altså også vinsmagning.Aftenen forløb ganske muntert. Redaktricen brugte en del tid på at forklare, at hendes liv var for travlt til at gå op i rødvin, mens hun samtidig slog fast, at kvinder er nødt til at sætte sig i familiens projektlederstol, da mænd ikke gider, og Redaktøren brummede, uanset hvilken flaske der kom på bordet, at den burde koste 59,95 og i øvrigt var udmærket. Kun da hans kone korrekt udpegede en flaske med prop, ændrede han forklaring og hældte med alle tegn på ærgrelse skidtet i vasken, mens han fastslog, at den så i al fald ikke burde koste 59,95.StyrkeVinene var faktisk - med propflasken som undtagelse - alle ganske vellykkede. Retten fordrede italiensk vin, og aftenens dyreste vin, en Sagrantina di Montefalco fra 2006 fik ikke det største bifald, men hos værtsparret scorede den højest. Den har en interessant og kompleks smag, lang eftersmag og tilpas meget kant til at skære lige igennem kobenet.KraftSelskabet var svært tilfredse med en Masseria Biscardo 2007 fra Apulien. Smag af kirsebær og lidt krydderier dominerer en i øvrigt rund og kraftig vin, og selskabet blev ikke mindre begejstrede, da tilbudsprisen viste sig at ligge noget under redaktørens standardmelding.HarmoniEn 2006 Fabiano Ripasso Storica viste, hvad Ripasso uden fusk kan i den prisklasse; nemlig at levere en harmonisk, næsten sort vin med smag af brombær, og den kaldte tilfredse smil frem hele vejen rundt.KantAftenens Primitivo, en Visellio 2006, blev gensmagt næste dag og demonstrerede ret præcist, hvad moderne italiensk vin i det prisleje kan. Masser af frugt og en vin, der på en gang behager og har kant nok til at være ægte interessant.EftersmagUgens sidste vin var i virkeligheden den første, for værtsparret havde tyvstartet aftenen i forvejen med en Tedeschi 2005 Amarone. Den var formidabelt god med den lange eftersmag og enorme kraft, kun de virkelig gode Amaroner besidder. Den udgør et måltid i sig selv og demonstrer, hvis nogen endnu er i tvivl, at virkelig kvalitet koster .Det blev en sen aften, og Redaktøren måtte efter nogen søgen i husets CD-samling nøjes med Neil Young som musikledsagelse. Om han gik hovedrystende hjem vides ikke, men italiensk rødvin skal nok overleve uanset enkeltes fupnumre.Sagrantino 2006. 180 kr. Vine ad Libitum 54 76 34 30Masseria Biscardo 2007. 89 kr. v/12 flasker 39 kr. www.skovgaardvine.dkFabiano Ripasso Storica. 99,75 kr. (normalt 149,75 kr.) Skjold Burne ButikkerVisellio 2006 . 169 kr. H.J.Hansen/Vinspecialisten/MagasinAmarone Tedeschi 2005. 289 kr. www.wine.-dk
