Rekordår for Grøn Koncert



 Grøn Koncert i år blev en historisk succes for Muskelsvindfonden. Det hele sluttede søndag med koncerten i Valbyparken i København, hvor 40.000 var mødt op på en solrig dag. "Vi har sprængt alle rammer for, hvor mange mennesker, der er kommet. Vi havde forventet, at der kom omkring i alt 140.000 og der kom 190.000. Det er det højeste antal, vi har haft til Grøn Koncert, siden vi begyndte at tage entré," siger Muskelsvindfondens direktør, Henrik Ib Jørgensen. Overskuddet vil overgå forventningerne om to og fem millioner kroner. ritzau

