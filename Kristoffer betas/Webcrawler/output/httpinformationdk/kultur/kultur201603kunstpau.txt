Kunstpausen: Fokus 2016

 Louis Henderson, ’Black Code/Code Noir’, 2015, varighed 20:50 min.


 FOKUS er en årligt tilbagevendende videokunstfestival, der har eksisteret siden 2011. Den finder sted i Nikolaj Kunsthal og på udvalgte venues i København. Som en del af festivalen udsendes et open call, der i år har modtaget 250 nyproducerede videoværker fra 34 forskellige lande – fra Iran til USA og fra Chile til Indonesien og Italien. Foranlediget af de mange værkers høje kvalitet har Nikolaj Kunsthal valgt at udvide formatet ved at shortliste 30 værker, som vises i hele festivalperioden.
I år har ét af juryens kriterier været, at videomediet bliver undersøgt og udfordret på interessant vis. Derudover skal værket indeholde aktualitet og relevans eller kort og godt: Det skal berøre og forføre. Ud fra disse kriterier har juryen udvalgt de mest interessante værker. Juryen består i år af billedkunstner Pia Rönicke, kunstkritiker Pernille Albrethsen, dokumentarist og underviser Lotte Mik-Meyer, Nikolaj Kunsthals leder Andreas Brøgger og kurator
Johanne Løgstrup. FOKUS 2016 videokunstfestival har åbent til og med søndag den 6. Marts 2016.

