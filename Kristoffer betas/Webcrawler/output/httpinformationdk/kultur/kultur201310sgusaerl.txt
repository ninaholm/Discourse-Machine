’De er sgu ikke særligt marginaliserede i Tønder’
Den danske folkemusik har ikke brug for os – den har det strålende. Men vi har brug for den, hvis vi skal finde vores egen tone, lyder det fra musikeren og forfatteren Kristian Leth


Den dér følelse af at høre melodier, der lyder som de sange, der blev sunget for dig, før du blev gammel nok til at kunne huske dem. Der er noget umiskendeligt lokalt og nationalt i musikken. En tone eller sensibilitet, som både er melankolsk, let og jordnær. Som lyder som ’hjem’.«Musikeren, forfatteren og radioværten Kristian Leth er på vej langt væk hjemmefra, men når lige i transit at reflektere over et stykke dansk kulturvarv, kort inden han forsvinder ind i Papua Ny Guineas jungle. Han mener, at den danske folkemusik er tilbage med en kolossal energi og eksplosivitet.»Folk spiller helt åndssvagt godt. Og de er respektløse, når det er vigtigt, og respektfulde, når det er givende,« fortæller den 33-årige herre, der havde besøg af det dansk-svenske folkemusikband Dreamer’s Circus på sit solodebutalbum Hjemad fra sidste år. I dag optræder de sammen under navnet Kristian Leth &amp; Dreamer’s Circus.Leth har lige som andre musikere fra den unge og yngre pop- og rockscene bevæget sig ud i folkemusikken. Peter Sommer og Christian Hjelm optræder begge på Lars Lilholts nye album. Frisk Frugt har researchet til sit kommende album både på Dansk Folkemindesamling i Den Sorte Diamant og i Spillemandsmuseet i Rebild Bakker.Og Leth selv optrådte denne sommer på folkemusikkens største festival herhjemme.– Hvad gav og fortalte årets Tønder Festival dig?»Der er en hel musikindustri i Danmark, som du og jeg ikke kender. Altså decideret, som at vi ikke ved, at den eksisterer. Med stjerner, upcoming bands, lydteknikere, pladeselskabsfolk, bookere osv. Og det var ret overvældende at finde ud af.«Spiller med USA»Og den er slet ikke isoleret, lille og nationalistisk, men måske endnu mere internationalt orienteret end det, der sker i København og Aarhus. Her spiller man uden videre sammen med utrolige kunstnere fra USA, Irland, Norge og så videre. Og de danske musikere er højt agtet. Den danske tradition bliver taget alvorligt. Af udlandet. De sidder og jammer til langt ud på natten efter dagens koncerter.«Så måske er det mere publikum, der har et problem.»Der er i publikum endnu ikke sket samme foryngelse, som man ser i musikken. Der er masser af unge, dygtige musikere, men publikum er overvældende i den ældre ende af spektret. Det er der ikke noget galt i, men det gør da, at jeg savner, at der bliver slået hul på den åndssvage skillevæg, der er mellem folkemusik og resten.«Uden arvtagereFor det interessante er, at folkemusikken ikke rigtig savner os.»De er sgu ikke særligt ’marginaliserede’ i Tønder. Det kører. Så det er mere spørgsmålet, om vi vil misse al den utrolige musik og lade som om, den ikke bidrager til den kultur, der er omtaleværdig, eller om vi vil hoppe med på et tog, der allerede kører. For vores egen skyld.«– Hvorfor har den traditionelle folkemusik været væk fra den populærkulturelle bevidsthed i så mange år?»Det er der mange bud på. Min teori bygger på, at da rockmusikken blev etableret i Danmark for cirka 50 år siden, så var det straks med amerikansk og engelsk lyd. Gasolin’, Steppeulvene og resten lavede rock’n’roll. Som på en renvasket tavle, hvor fortidens streger ikke fandtes.«Samtidig var der – har Kristian Leth fået fortalt – et tomrum i folkemusikken, hvor der ikke umiddelbart var nogle unge arvtagere, der stod klar. »Så i en hel generation blev folkemusik noget, de gamle spillede, og rock var fremtiden. Og siden da har den danske populærmusik – om man vil det eller ej – bygget på det forholdsvis unge fæstningsværk, som rock-orkestrene lagde de første sten til. Ved siden af står folkemusikkens gigantiske ruin så ubenyttet af de samme musikere,« siger Kristian Leth.Særlig dansk udfordringKristian Leth mener, at denne afbrydelse er en særlig dansk udfordring.»Den har man ikke haft i Sverige, Norge, England eller for den sags skyld Amerika. Så derfor lyder danske unge bands, som om de enten kommer fra Berlin, Brooklyn eller London, men aldrig fra Danmark,« siger han.»Du kan altid høre på et svensk orkester, om det er svensk. Sjovt nok ligegyldigt om det er ABBA, Ace of Base, Kent, Cardigans eller The Knife. Det er noget, der ligger i tonen. Og dét – vil jeg argumentere for – mangler vi i den danske musik.«
