Animal minus krautrock



 Vi må ikke glemme albumformatet, der med iTunes, mp3 og blogs er kommet i defensiven. Tag AU’s andet af slagsen, Verbs. Luke Wylands projekt fra Portland, USA er sandsynligvis også i sit spraglede udtryk inspireret af Animal Collective. Men han er alligevel endt med en langsommere, mere konservativ størrelse, der dog stadig kan kaldes freakfolk/rock. Animal Collective minus offensive programmeringer og krautrock-syre kunne man sige. Og det virker faktisk glimrende, især når Wyland med over 30 gæster slår gækken løs eller bevæger sig ud i mere nærmest kammermusikalske forløb. Det kan godt blive en kende for æterisk og selvoptaget, men med umiskendelige glimt af skønhed. 
Lyt til Animal Collective på http://www.myspace.com/animalcollectivetheband og AU's http://www.myspace.com/peaofthesea
Au: Verbs (Aagoo/Specialimport)

