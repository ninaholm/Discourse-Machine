Smag af september
Det er nu, man bør være helt eller delvis vegetar og få spist af de frugter og grønsager, man kun kan få lige nu - for de smager af noget!


I denne tid kan man samle nedfaldsæbler, der flyder i store mængder i mange haver. Saml dem ind dagligt. Skær brune pletter væk og smag for at finde ud af, om de kan bruges rå i salater eller tilberedte evt. sammen med andre grønsager, hvor æble giver aromatisk smag, sødme og syrlighed.Lige nu bugner det med tomater, agurker, kål, gulerødder, kartofler, løg... Krydderurterne er stadig frodige og har smag. Der er purløg og store salvieblade, der er fine stegt sprøde i olie og ikke mindst krydderurter, der er gået i frø som friske korianderfrø og krondild. Der er stadig spiselige blomster som morgenfrue og tallerkensmækker, hvor kronbladene kan drysses i salater og på kager som pynt. Det er blommetid med mange sorter i rigtig flotte farver fra dybblå, rødlige til grønne. De kendteste er Reine Clauder, Kirkes og Victoriablommer, der kan spises nu, mens de er her, og gemmes som chutney eller marmelade. De mørke blommer kan lagres i maderia og trække de næste måneder, så de kan bruges til vinterdesserter. Sommeræbler som f.eks. Guldborg og Discovery har kun kort holdbarhed, men snart kommer der også Gråstenæbler.De fleste supermarkeder har danske sommeræbler eller årets første Clara Friis-pærer. Man kan også se efter sæsonvarer ved vejboder rundt om i landet, på lørdagsmarkeder eller torvedage.Jeg har købt ind de sidste par lørdage på Farmers Market i Jægersborggade i København og fået gode nyopgravede kartofler, søde majs og ikke mindst den velsmagende kål filder-spitzkraut, som er fin rå i salater, saltet til varianter af coleslaw og lynstegt. Jeg har også købt tomatillos - en slags små tomater og en væsentlig ingrediens i latinamerikanske grønne salsaer. Den har en kapsel og mange små frø, og farven går fra gul til grønlig og kan have lilla nuancer afhængigt af sorten. Den har en frisk og lidt frugtagtig smag og er ret syrlig. Den smager på en måde af mere, når den bliver tilberedt og indgår godt i f.eks. en ratatouille med squash, aubergine og en smule tomat.Karrysuppe med nedfaldsæbler - 4 portioner-	3 løg-	2 spsk. olie-	ca. 1 spsk. grøn karrypasta-	1 dåse god kokosmælk-	7,5 dl god urte- eller hønsebouillon-	2-3 syrlige nedfaldsæbler-	4 tomater-	evt. eddike eller citronsaft-	4 spsk. purløg-	Fyld: evt. rester af kylling eller kogte risSteg hakkede løg klare i olie, tilsæt karrypasta, kokosmælk og bouillon. Kog igennem, riv æblerne i og kog op. Smag om der skal mere æble eller karry i suppen og tilsæt tern af tomat. Smag suppen til med salt og evt. eddike eller citronsaft. Kom evt. fyld i suppen. Drys med purløg. Spis brød til.Salsa verde af tomatillos (rå mexicansk sovs)-	500 g tomatillos-	1 mellemstort løg, evt. rødløg-	ca. 2 serranochilier-	4 fed hvidløg-	1 bundt friske koriander eller 1 spsk. friske korianderfrøFjern den ydre tørre hinde eller kappe på tomatillos og vask dem, da de kan være lidt fedtede på overfladen. Blend pillede løg skåret i stykker med stykker af chili (start med halvdelen) og pillede hvidløgsfed i en foodprocessor med koriander. Tilsæt stykker af tomatillos og kør til passende jævn konsistens. Smag om salsaen skal krydres med mere hakket chili. Lad gerne salsaen trække til næste dag i køleskab. Den bliver stærkere og mere velsmagende og er god som tilbehør til kartoffelæggekage, gryderetter af oksekød evt. kødsovs, stegt fisk og som dip. Hvis det hele hakkes fint, bliver salsaen knap så vandig, som når den laves på foodprocessor - men det tager længere tid.Fin salat af filder-spitzkraut med æbleFjern grove yderblade af kålen. Skær den i kvarte, og skær det groveste af stokken væk. Snit kålen i meget fine strimler med en god skarp kniv. Bland fintsnittet kål (frisk hvidkål kan også bruges). Salt kålen og lad den evt. trække nogle timer og lad den dryppe af. Bland med lige dele sommeræble i små stykker eller strimler og yoghurt 10 procent eller cremefraiche krydret med lidt karry. Kålen kan også blot blandes med olivenolie og tern af tomat og en anelse frisk fint hakket chili. Enkelt og godt.Lynstegte filder-spitzkraut med majs og timianSnit filder-spitzkraut (eller hvidkål) i strimler som oven for. Skær majskernerne af kolberne. Skyl timian og fjern bladene fra stilkene. Steg kålen i lidt olivenolie ved god varme i en wok eller stegegryde. Tilsæt timian og majskernerne og varm igennem et par minutter. Krydr med salt og friskkværnet peber.Lune madder med stegte krydrede æblestykker-	4 nedfaldsæbler skåret i både-	4 skiver hvedebrød-	2-3 spsk. smør-	2 hele allehånde-	1 knivspids muskatnød-	2 kapsler grøn kardemomme-	1-2 spsk. mørk rørsukker afhængigt af æblernes sødmeKnus allehånde og frøene af kardemomme i en morter, og tilsæt friskrevet muskatnød. Steg brødskiverne sprøde i smør. Steg derefter æblestykkerne i smør. Tilsæt sukker og krydderier og steg dem gyldne. Kom æblerne på brødet.
