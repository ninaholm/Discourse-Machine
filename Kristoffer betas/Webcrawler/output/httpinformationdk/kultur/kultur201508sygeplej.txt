Sygeplejeskens mange udtryk

Sygeplejeskens mange udtryk


 Florence Nightingale
’Sygeplejens moder’ kaldes engelske Florence Nightingale (1820-1910). Hun kendes for sit arbejde under Krimkrigen, hvor hun om natten gik gennem sygestuerne med en lampe i hånden og tilså de sårede, og hun er siden blevet ikonet på den omsorgsfulde sygeplejerske.
Sue Barton
I det 20. århundrede væltede de såkaldte ’lægeromaner’ frem, selv om de paradoksalt nok havde sygeplejersker – som Sue Barton og Cherry Ames – i hovedrollerne. Helen Dore Baylstons serie om Sue Barton, der opfordrede kvinder til selvstændighed og karriere, var en stor succes.
Nurse Rached
I Ken Keseys roman Gøgereden (1962), der blev filmatiseret af Miloš Forman i 1975, leges med dobbeltheden i sygeplejerskens rolle. Oversygeplejersken Ratched bliver ikonet på den kolde, hjerteløse tyran, der siden er blevet eksponent for stereotypen battle axe-sygeplejersken.
Annie Wilkes
I Stephen Kings roman Misery (1987), som Rob Reiner dramatiserede i 1990, optræder et andet ondt ikon. Den ekstremt paranoide sygeplejerske Annie Wilkes, der muligvis lider af en bipolar lidelse, viser sig at være en brutal seriemorder, der bruger medicin til at bedøve sit offer.
Den frække sygeplejerske
En anden sejlivet kliché er ’bimboen’ eller sexsymbolet, der ses i tv-serier som M*A*S*H, film som Nurse Betty, og ikke mindst i den mere letbenede popkultur. Bandet Blink-182 brugte pornoskuespilleren Janine Lindemulder som naughty nurse i musikvideoer og på albumcoveret Enema of the State (1999).

