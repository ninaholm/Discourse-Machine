Kreative fag skal opprioriteres i folkeskolen
De kreative fag kan styrke eleverne i de teoretiske fag, mener undervisningsminister Christine Antorini (S). Men på fredagens konference om kunst i folkeskolen måtte kreativiteten underordne sig reglerne på Christiansborg


Det handlede om substansen i den nye folkeskolereform og ikke om timetal og lockout, da Socialdemokraterne fredag inviterede til konference om folkeskolen og kunsten i Landstingssalen på Christiansborg. Det var partiets kulturordfører, Mogens Jensen, der bød ind, og dagen startede med fællessang. Egentlig var det meningen, at sangen skulle akkompagneres af musikinstrumenter, men det viste sig, at der ikke må spilles musik i folkets borg af hensyn til de arbejdende. Kulturminister Marianne Jelved (R) indledte sit indlæg med at undskylde dette med forklaring om, at SF har kontorer oven over salen, og at de har det svært nok i forvejen. Hun tilføjede:&raquo;Det er med den slags randbemærkninger, jeg kommer galt afsted.&laquo;Herefter begyndte en seriøs diskussion af kunstens udfoldelsesmuligheder i folkeskolen med omkring 230 deltagende fra forskellige kultur- og skoleorganisationer.Gode intentionerRegeringen er i gang med at forhandle skolereformen med de øvrige partier, og derfor er den endelige udformning uvis. Men der er gode intentioner fra både undervisningsministeren og kulturministeren om at styrke samspillet mellem folkeskolen og kulturlivet og opprioritere de kreative fag. Konkret foreslår regeringen, at der bliver en time mere til praktisk-musiske fag om ugen i 3. og 6. klasse, mens de omdiskuterede ekstra aktivitetstimer skal være fleksible og kunne rumme kreative fag. Derudover skal fagene sløjd og håndarbejde fremover hedde håndværk og design og være mere tidssvarende det moderne liv. Og lærerne skal efteruddannes.Folkeskolen og musikskolen er begge obligatoriske organisationer i kommunerne, og de tilstedeværende kultur- og skoleinteressenter ønskede generelt en større forpligtelse på et samspil mellem folkeskolen og kulturlivet, hvor man eksempelvis sikrer, at skolebørnene besøger et museum en gang om året, ser en teaterforestilling eller får besøg af en kunstner. I de højere luftlag blev ønsker om afgangsprøve i de kreative fag luftet, samt ønsket om gratis eneundervisning i musik i folkeskolen, hvilket børne- og undervisningsminister Christine Antorini (S) afviste som økonomisk utopisk.HelhedsbarnMarianne Jelved beklagede, at begrebet helhedsskole i medierne blev forvansket til heldagsskole, fordi det fjerner fokus fra regeringens reformforslag, der ønsker at samle de svageste elever op og danne og uddanne børn bedst muligt uanset deres sociale baggrund.Christine Antorini og Marianne Jelved var enige om, at de kreative fag er vigtige elementer i folkeskolen, der gerne må fylde mere. Jelved mente, at de kreative fag er vigtige læringsfag i sig selv, mens Antorini talte om, at de kreative fag også kan styrke børnenes evner i de øvrige fag.&raquo;Børnene skal både kunne håndens og åndens arbejde, de skal kunne kombinere teori og praksis, for vi er både et produktions- og videnssamfund,&laquo; sagde hun.Hun lagde vægt på, at man ved at integrere kreativitet i de teoretiske fag kan skabe en merværdi i form af innovation og produktudvikling.Jelved mener derimod ikke, at de kreative fag blot skal være et middel til bedre læring i de øvrige fag, eller at de skal være nyttefag. Hun mener, at børn får lige adgang til kunst og kultur, når de møder den i folkeskolen, og at det har en egenværdi.For at også kulturen skulle få plads på den politiske konference, var kunstner Thomas Poulsen (kunstnernavn FOS) inviteret.&raquo;Hvis politikken er en spejling af forståelsens tilstand, må kulturen vise dens gåde,&laquo; sagde han.
