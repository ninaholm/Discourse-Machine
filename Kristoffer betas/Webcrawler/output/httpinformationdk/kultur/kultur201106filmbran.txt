Filmbranchen skal ændre vaner ellers dør den
'Den, der har adgang til publikum, har adgang til pengene og magten,' siger danske Thomas Mai, der rejser verden rundt og fortæller en desperat filmbranche, hvordan den kan følge med et publikum, hvis adfærd takket være internettet har ændret sig markant. 'Hele systemet er ved at kollapse,' siger han
Der er efterhånden færre og færre incitamenter til at gå i biografen, mener den danske filmmand, Thomas Mai: 'Folk ved, at hvis de ikke når at se den i biografen, så kan de se den på betalings-tv eller dvd, hvor den først koster meget, men hurtigt bliver billig. Og ellers kan de vente på, at filmen kommer gratis på tv.'

»Det handler om publikum. Det har altid handlet om publikum,« siger Thomas Mai.»Hele markedet har ændret sig. Vi har fået sociale medier, vi har fået et hurtigt internet. Forbrugerne tænker og agerer på en helt anden måde i dag end for 10 år siden, og det er vi nødt til at erkende. Vi er nødt til at være, hvor publikum er. Ellers kan vi ikke levere de film, de gerne vil se, og så piratkopierer de dem i stedet. Vi straffer forbrugerne, og vi skal jo belønne dem. Forbrugerne har fuldstændig ændret vaner, og vi er også nødt til at ændre vores vaner. Ellers går vi vores egen død i møde.«Den danske filmmand, der bor i Australien og tidligere har været filmsælger i både Danmark og USA, rejser verden rundt og underviser filmfolk i at finansiere, producere, distribuere og markedsføre film på en måde, som kan følge med et publikum, der hele tiden flytter sig. Et publikum, som ikke kun vil se film i biografen, men have adgang til dem fra computere,tabletsog mobiltelefoner, og det skal være hurtigt, nemt og billigt.»Hele systemet er ved at kollapse,« siger Mai fra Australien via Skype i anledning af, at han på tirsdag den 14. juni afholder et seminar for den danske filmbranche i Filmbyen i København.»Internettet har fjernet det dyre mellemled i alle andre brancher. I gamle dage kostede det en formue at ringe til Australien. Nu kan vi sidde og snakke gratis via Skype. Der var monopoler, og alting var meget tungt og besværligt. Internettet har gjort det nemt at finde billigere og bedre tilbud. Det er ved at nå filmbranchen. Man skærer mellemmanden væk, og tingene bliver nemmere, mere gennemsigtige, mere demokratiske.«Fantastiske iTunesI 10 år har filmbranchen handlingslammet set til, mens musikbranchen først er kollapset og siden til dels er blevet genrejst takket være onlinebutikker som Apples iTunes og musiktjenester som Spotify og TDC's Play. Nu står filmbranchen selv på kanten af afgrunden  filmenes biografliv bliver kortere og kortere, salget af dvd'er og Blu-ray går kraftigt tilbage, og så er der filmpiraterne. Derfor kæmper filmbrancen for at finde nye måder at nå publikum og tjene penge på.»Der er en frygt for pirater, pirater, pirater,« siger Thomas Mai.»Den har jeg ikke. Mit mantra er, at hvis ikke ens film allerede er piratkopieret, så bør man være fornærmet. Der er ikke noget at gøre. Det handler om at tilbyde lovlige, legale muligheder   folk vil gerne betale for tingene, hvis det er nemt og hurtigt. iTunes er en succes, fordi det er nemt. For otte kroner kan man købe en sang, og man ved, at det fungerer. ITunes er verdens største forhandler af musik. Tidligere var man tvunget til at købe en hel cd, selv om man kun var interesseret i et enkelt nummer. Det er det, der er fantastisk ved iTunes. Man kan selv vælge, og der er åbent 24 timer i døgnet. Alle pladebutikker er gået på røven. Blockbuster er lige gået på røven i USA.«Tilgængeligt for alleI USA kan man leje og købe film og tv-serier via iTunes, ligesom dvd-udlejere og streamingtjenester som Netflix giver umiddelbar adgang til et meget stort antal film.  I Danmark kommer flere og flere video on demand- og streamingtjenester til, men filmudvalget er ikke stort, og pga. rettigheder kan man endnu kun købe musik via dansk iTunes.»De fleste undersøgelser viser, at piraterne rent faktisk er dem, der køber mest,« siger Thomas Mai.»De piratkopierer for at se og høre, hvad en film eller et stykke musik er. De sampler, og så køber de det bagefter. Selvfølgelig er der altid nogen, der vil snyde. Men hvis man gerne vil se en film, og de ikke har den i ens lokale Blockbuster, hvad gør man så i Danmark? Man downloader ulovligt. Ja, jeg ved godt,  at der er kommet enkelte  online-filmtjenester, men Danmark er lysår bagude. Jeg ved en del om filmrettigheder, fordi jeg har solgt film i mange år, og det er jo fuldstændig tåbeligt fra en forbrugers synsvinkel. Hvorfor må de se det i USA, når jeg ikke må se det i Danmark? Det er jo ude på internettet. Og hvis der er noget, internettet og piraterne har lært os, er det, at når det først er derude, så er det tilgængeligt for alle. Det, man bør gøre, er at tænke internettet med fra begyndelsen, når man laver en film.«Flere platformeI både USA og Danmark diskuterer man nye måder at distribuere på, og det involverer blandt andet simultanpremiere i biograf og på dvd og video on demand.»De amerikanske filmselskaber er inde på det, når de taler om at udsende en film på flere forskellige platforme på én gang for at komme piraterne i forkøbet,« siger Thomas Mai.»Henrik Bo Nielsen (direktør for Det Danske Filminstitut,red.) er også inde på det, når han siger, at der ikke skal være noget vindue mellem biograf og video. Som producent har man traditionelt skullet betale for først at markedsføre en film i biografen. Så skal der gå tre-seks måneder, før filmen kan komme på dvd, og man skal betale for hele markedsføringskampagnen igen. Så skal den på betalings-tv, og til sidst skal den så på gratis tv. Hvad er incitamentet for at gå ind at se en dansk film fredag aften? Folk ved, at hvis de ikke når at se den i biografen, så kan de se den på betalings-tv eller dvd, hvor den først koster meget, men hurtigt bliver billig. Og ellers kan de vente på, at filmen kommer gratis på tv. Det har vi lært vores kunder gennem de seneste 20 år.«Straffer forbrugerneFordelen ved at lade en film få premiere i biograf og på video on demand og dvd samtidig er, at man henvender sig til alle på én gang, forklarer Thomas Mai.»Det giver nogle flere muligheder. Man vil gerne se filmen, men man har to børn og kan ikke komme i biografen, fordi man ikke kan skaffe en babysitter. Men så kan man i stedet se filmen derhjemme på betalings-tv eller på dvd. Hvorfor skal man vente seks måneder på, at filmen er færdig i biografen, når man i dag kan downloade den fra nettet med det samme og gratis? Vi straffer forbrugerne, vi belønner dem ikke.«Et publikum er et publikum, og hvorfor skal biograferne have monopol på det, spørger Thomas Mai.»Alle distributører siger, at de kl. 15 på premieredagen kan se, om en film bliver en succes eller ej, og allerede da har biograferne planlagt, om filmen skal vises i biografen ugen efter. Hvis ikke en filmperformermed det samme, sparker man den ud. Det er ikke, fordi det skal være en kamp imod biograferne  de gør, hvad de kan  men de tager 50 procent af hver billet, der bliver solgt, og så sælger de popcorn og cola, som de tjener penge på, og hvis ikke manperformer, så er det bare ud af vagten. Og så skal de samtidig have eneret på filmen i seks måneder. Det hænger ikke sammen.«Tænker traditioneltEfter Thomas Mais mening tænker den danske filmbranche i det hele taget alt for traditionelt og alt for lidt på publikum, når det kommer til finansiering, distribution og markedsføring.»Det handler om publikum, og det har altid handlet om publikum, og så er jeg ligeglad med, om man er den største auteur eller mest kommercielle instruktør. De fleste instruktører vil jo gerne have, at folk ser deres film. Men den traditionelle instruktør og producent har været så langt væk fra publikum. Det tager en-to-tre år at lave en film, og publikum er først noget, der kommer senere, et par måneder før premieren.«Takket være internettet og sociale medier som Twitter og Facebook er publikum kommet tættere på, og man er nødt til at tænke publikum ind med det samme, understreger Mai.»Fra dag et, når man er på manuskriptstadiet. Man vil gerne lave en film, der handler om kræft eller kærlighed eller ishockey,you name it. Der findes grupper af mennesker derude, som interesserer sig for det. Hvorfor ikke snakke med dem og få dem til at hjælpe i form afcrowdfunding(publikum bidrager økonomisk til ens film,red.)?«Overflødiggør sig selvThomas Mai nævner den amerikanske dokumentarist Robert Greenwald som et godt eksempel på en instruktør, der har frigjort sig fra alle mellemled, gør alting selv, tænker utraditionelt og agerer internationalt.»Han har to millioner mennesker i sin database. Han har deres mailadresse, postnummer, by og land, og når han skal lave en ny film, sender han en e-mail til dem alle sammen: 'Jeg skal lave en ny film. Kunne I ikke tænke jer at forkøbe dvd'en? Den koster 20-25 dollars' Og så får han solgt 100.000 dvd'er til 25 dollars stykket, og så har han pengene til at lave sin film. Han skal ikke sidde og vente på et institut eller en tv-station eller en salgsagent eller en distributør.«»Problemet er, at de mennesker, som ikke springer på vognen nu, overflødiggør sig selv. Den, der har adgang til publikum, har adgang til pengene og magten. I gamle dage var det biograferne og distributørerne, men de er ved at blive overflødige, fordi en mand som Robert Greenwald med to millioner navne i sin database ikke har brug for andre.«
