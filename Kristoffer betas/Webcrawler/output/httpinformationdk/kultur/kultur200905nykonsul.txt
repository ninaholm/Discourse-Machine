Ny konsulent for kort- og dokumentarfilm



 Det Danske Filminstitut (DFI) har ansat Jesper Jack som ny konsulent for kort- og dokumentarfilm.
Den ny konsulent er uddannet tv-tilrettelægger fra filmskolen i 1997 og har siden arbejdet som redaktør, format-udvikler samt klipper på serier og dokumentarfilm. Siden 2006 har Jesper Jack arbejdet for Cosmo Doc og været en del af selskabets ledelse. I denne periode har han produceret flere markante dokumentarfilm, bl.a. Fra Thailand til Thy og Fra Thy til Thailand.
 Jesper Jack afløser Dola Bonfils og tiltræder sin ny stilling den 10. juni. 

