FOLK



 General J. Campbell
NATO’s øverstkommanderende chef i Afghanistan erklærede i går den 13 år lange uafsluttede kampmission i landet for afsluttet. ’Vi har løftet det afghanske folk ud af fortvivlelsens mørke og givet dem håb’, hævdede John Campbell. Seriøst?
Maysa al-Amoudi
En 33-årig saudisk kvinde, der har vovet at aktionere for kvinders ret til at køre bil, blev den 1. december anholdt for netop at køre bil. I en meget udvidet opfattelse af terrorbegrebet skal hun nu dømmes og straffes ifølge landets antiterrorlove.
Zlatan Ibrahimovic
Svensk fodbolds angribs-es harmes over sin andenplads på Svenska Dagbladets liste over Sveriges 150 største sportspersonligheder. ’Jeg burde have haft både 1., 2., 3., 4. og 5-pladsen for mig selv’ siger Han. Nr. 1 blev tennisstjernen Björn Borg.
Vladimir Putin
Ruslands ultimative rorgænger har endnu engang udvist rettidig omhu: I en mulig frygt for at pådragee sig de drikkende massers vrede har præsidenten beordret prisen på vodka i det hårdt inflationsramte land sat pænt ned.

