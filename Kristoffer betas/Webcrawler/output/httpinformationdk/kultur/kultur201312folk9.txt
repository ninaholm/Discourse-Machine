Folk



 
	James Bond

	’Rystet, ikke omrørt’ – sådan drikker alle seje agenter deres Vodka-Martini. Nu har en gruppe britiske læger imidlertid underkastet 007’s alkoholforbrug en klinisk analyse ved nærlæsning af samtlige 14 Ian Fleming-romaner …

	James Bond II

	Og diagnosen er ifølge BBC lammende for Hendes Majestæts og den vestlige verdens skarpeste Secret Service-spion. 1.150 genstande på 88 dage har undersøgelsesholdet optalt. Det er angiveligt nok til at gøre Bond tæt på impotent.

	James Bond III

	Lægerne er dog forstående for, at Bond kan behøve drinks for at koble af fra sin håndtering af internationale terrorister, SPECTRE-superskurke, dødbringende donnaer og storspillere ved alverdens roulette- borde …

	James Bond IV

	Alligevel fælder de en meget klar konklusion: Med den drukkultur er Bond simpelt hen ikke en mand, man kan betro den tjans at desarmere en atombombe. Afvænning er uomgængelig.

