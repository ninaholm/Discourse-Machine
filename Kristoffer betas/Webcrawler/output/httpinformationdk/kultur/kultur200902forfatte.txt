Forfatter i eksil hos kollega



 Nyligt afdøde Samuel Huntington, som i 1996 skrev den internationale bestseller Civilisationernes sammenstød, har fået to litterære pendanter. Britiske forfattere som Martin Amis og Ian McEwan omtales nemlig som the-clash-of-civilizations literary brigade, efter at de to har rettet kraftig kritik mod islamisk terrorisme og sågar åbenlyst støttet den britiske invasion af Irak. 
The New Yorker tegner i sit næste nummer et portræt af Ian McEwan, hvor læserne kommer lidt nærmere sandheden, når det gælder hans indædte kamp mod religiøs fanatisme. For hvad mange ikke ved, er, at McEwan i mange år efter fatwaen mod Salman Rushdie husede og skjulte sin forfulgte kollega. 
McEwan skaffede Rushdie ly i en hytte i det landlige engelske Cotsworlds, og i The New Yorker mindes han den rædsel og angst, som overgik hans ven i årene omkring fatwaen. Han har siden dengang været stor fortaler for videnskab og rationalitet, og enhver antydning af religiøs mysticisme giver ham kuldegysninger.

