Folk



 
	Chili Klaus I

	Klaus Wunderhits – kendt som Chili Klaus – har gennem 2013 prøvesmagt stærke chilifrugter med kendte og mindre kendte danskere. Han har også forsøgt at få B.S. Christiansen med på legen, men i går sagde B.S., at han har afvist at deltage.

	Chili Klaus II

	’Det er total latterligt,’ sagde den tidligere jægersoldat om Chili Klaus’ farverige projekt til hjemmesiden tvtid.dk. ’Jeg synes, de skulle gå ud og lave noget produktivt i stedet for at sidde på fjernsynet og skabe sig åndssvagt.’

	Chili Klaus III

	B.S. Christiansen, der er mest kendt for adventure-programmet ’Bubber og B.S. på afveje’, fortsatte: ’Man skal passe på, fordi man påvirker de unge til at tro, at hvis man skal være noget, så skal man gå ud og gøre noget total sindssygt.’

	Chili Klaus IV

	På Facebook fremlægger Klaus nu B.S.’s afvisning. Den lød: ’Jeg har godt hørt om dine chilismagninger, hvilket er en sjov og pudsig idé. Jeg har ikke umiddelbart tid til at deltage, men vil ønske dig al mulig held og lykke. Det er stærkt gået!’

