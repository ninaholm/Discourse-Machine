Michael Fassbenders nøgne, pinte krop
Den multifacetterede Michael Fassbenders flotte krop har fundet en hylde som erotisk og forpint. Tidligere udtrykte den sig gennem sult og overgreb, aktuelt er den eksponeret i Fassbenders rolle som depressivt sexafhængig newyorker i den anmelderpriste ’Shame’


Michael Fassbender er en flot mand, hvis flotte krop i film efter film er blevet brugt som et skamfuldt, forpint og/eller perverteret monstrum.»Som 12-årig var han alterdreng. Nu har Michael Fassbinder sex med fremmede og giver Keira Knightley smæk i to Oscar-tippede skuespilpræstationer,« skriver The GuardiansEmma Brockes om hans aktuelle roller som en begærlig Carl Jung iA Dangerous Methodog sexafhængig newyorker iShame.»Er det på tide, at han tager tøjet på igen?« spørger Brockes retorisk.Svaret er nej. I hvert fald er det Fassbenders krop, og det filmkunstneriske arbejde med samme, der har skabt hans største præstationer på det hvide lærred. Det skete blandt andet i hans gennembrudsrolle som den sultestrejkende IRA-fange, Bobby Sands, i Steve McQueens Hunger (2008). Fassbender måtte på en ’600 kalorier-om dagen’-diæt for at give rollen som Sands det rette horror-indvækkende udtryk af sult. I filmens sluttelige scener svinder replikkerne ind. I stedet kommer udsultningen og det rent kropslige forfald af blodbræk og åbne sår i centrum. Fassbenders krop bliver i sig selv filmens tragiske hovedperson.OvergrebskropSenere fulgte hans mesterligt tvetydige præstation som mors og datters elsker i Andrea Arnolds fremragende ungdomsfilm Fish Tank (2009). Den underliggende perversion i hans rolle som flot stud giver sig i første omgang til kende i et isnende klip, hvor 15-årige Mia sniger sig til at lure på moren og morens kæreste, Connor, i voldsom elskov. Tilsyneladende veltilfreds får Connor (Fassbender) øje på sin kærestes datter og holder hendes blik, imens han hårdtpumpende fortsætter samlejet. Senere følger en sexscene mellem Mia og Connor. Vi ser en tvetydig nydelse og overvældelse hos den unge pige. Og vi ser Fassbenders store, rødmosede krop oven på hende. Det er netop denne krop, der giver os billedet af, at er et slags overgreb på færde.Og så er det både hede og kolde drama, McQueens aktuelle Shame. Shame, der får dansk premiere til marts, portrætterer lidelsen sexafhængighed, som de senere år er blevet knyttet til kendissers undskyldning for utroskab i det puritanske, bigotte amerikanske samfund. Fremfor komisk bliver lidelsen i Shame udtryk for dystert selvhad. Med Fassbender handler det om kroppens pinefulde forhold til det psykiske. Chicago Sun-Times filmkritiker, Roger Ebert, skriver i sin anmeldelse:»Der er i Shame et close-up af Michael Fassbenders ansigt i smerte, sorg og vrede, da hans karakter Brandon får en orgasme. For filmens instruktør, Steve McQueen, kunne det være filmens master shot. Der er intet fokus på Brandons underkrop. Ingen opmærksomhed på hans partner. Nærskuddet snævrer vores udsyn ind til hans lidelse.«En tredje Fassbender-film af McQueen er under udvikling. Jeg forudser endnu et psykisk kropsdrama, før det (måske) er tid til at Fassbender tager tøjet på igen.
