DR og Bastard Film i åben strid



 Oven på Bastard Films indslag om Ringbo i DR's 21 Søndag er seernes redaktør i DR, Jacob Mollerup, og Bastard Film gået i infight, skriver www.journalisten.dk. Jacob Mollerup har påpeget en række fejl i indslaget om Ringbo, med vægt på unødvendigheden af at bruge skjult kamera for at afdække overmedicinering og fejlmedicinering. Det har fået Bastard Film til at reagere med et manifest, der påpeger fem konkrete fejl i Mollerups kritik. Mollerup er herefter vendt tilbage for at afvise Bastard Films kritik af hans kritik i et indlæg, hvor han tilbageviser de fem fejl.

