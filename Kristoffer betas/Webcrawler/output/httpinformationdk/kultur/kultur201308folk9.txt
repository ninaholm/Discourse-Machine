Folk



OL-deltagereVar det moralsk forkasteligt, at danske sportsfolk deltog i De Olympiske Sommerlege i Berlin i 1936? Ved at deltage blev de en del af forherligelsen af det nazistiske styre, hvis forbryderiske sindelag allerede dengang var gjort klart for alverden.Midlertidigt frededeVille det have gjort en forskel, hvis Hitler i 1936 havde lovet, at han ikke ville forfølge jøder, kommunister, socialdemokrater, frisindede borgerlige, homoseksuelle, sigøjnere og handicappede, så længe De Olympiske Lege i Berlin stod på?KriminaliseredeDen danske regering har endnu ikke taget stilling til, om den vil deltage ved vinterlegene i Rusland i 2014. Til dagbladet Politiken oplyser Kulturministeriet, at Rusland har lovet ikke at håndhæve sin homokriminalisering under OL.SyndebukkeOrganisationen for bøsser, lesbiske, biseksuelle og transpersoner, LGBT, fraråder en dansk boykot af de russiske lege. Begrundelse: Russiske homoseksuelle vil få skylden, hvis OL går i fisk – og deres liv vil blive endnu mere forpestet.
