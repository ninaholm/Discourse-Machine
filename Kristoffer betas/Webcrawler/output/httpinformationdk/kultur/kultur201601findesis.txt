Findes der islamofobi i Europa?

 Rune Lykkeberg, kulturredaktør på Politiken


 Tænk, hvis Voltaire var blevet stemplet som racist
For første gang i historien er en religion blev assimileret til en race, således at du nu kan blive kaldt racist for at kritisere islam. ’Islamofobi’ er et meningsløst begreb – det betyder ingenting, måske udover ‘frygt for islam’, hvilket ikke virker totalt ubegrundet i vores samtid.
Vi skal beskytte de troendes ret til at praktisere deres religion, men vi skal fastholde retten til at kritisere religion som ideologi, specielt når den viser voldelige tendenser. Tænk, hvis Voltaire eller Diderot var blevet stemplet som racister, da de kritiserede den katolske kirke i det 18. århundrede.«
Pascal Bruckner
Frygten sætter i dag en personlig indre grænse
Der gør der da. Det er en holdning, du kan indtage med mange forskellige motivationer, og det formudrer debatten. Der er en tendens til at projicere islamismens ideologi og mange forbrydelser ud på islam som helhed, og så bliver man jo islamofob.
Men Charbonniers argument er jo, at vi må blive mere præcise i vores terminologi, når vi kritiserer.
Samtidig er det blevet farligt at kritisere islam. Jeg tror på ytringsfrihedens grænseløshed, men man må bare konstatere, at frygten i dag sætter en personlig indre grænse for, hvad mennesker tør udtale sig om, når det gælder islam.
Frederik Stjernfelt
Islamofobi er en slags fordom i anden potens
Islamofobi er i praksis et tåbeligt udtryk, en slags fordom i anden potens, fordi man svarer på sin modstanders fordom med en ny fordom, der er langt stærkere og mere deterministisk.
Det stopper enhver diskussion med en slags intellektuel diagnose: ’Det tror du nok selv, du mener, men det er løgn – du lider af islamofobi’. 
Med det sagt, så findes der jo muslimer, som bliver diskriminerede, og der findes folk, som er besatte af tanken om, at islam er en ond ideologi, for hvem alle muslimer er marionetter.
Det ser du både hos venstreorienterede, der tror, at bare vi får en imamuddannelse, så bliver alt godt i Danmark, såvel som hos de højreorienterede, der tror, at muslimer blindt parerer enhver ordre fra Mekka.
Rune Lykkeberg

