’Her må vi suspendere den markedsøkonomiske tankegang’
Dennis Nørmark er udpeget af Liberal Alliance som nyt medlem af DR’s bestyrelse. Den liberale antropolog mener, at DR skal være alt det, som ikke er rentabelt for de kommercielle aktører: Dannende, oplysende og kulturbærende


Da Dennis Nørmark sagde ja til at blive udpeget som Liberal Alliances medlem af DR&rsquo;s bestyrelse, gjorde han det ikke bare, fordi DR interesserer ham kolossalt, men også fordi han mente, det var hans pligt.&raquo;DR er en stor del af vores historie og har kolossal betydning som kulturinstitution. DR&rsquo;s univers er en fælles referenceramme for hele nationen og betyder meget for forståelsen af, hvem vi er. DR har haft og har på nogle punkter stadig monopollignende status, og derfor vil det naturligt rumme og udtrykke det, som er vores fælles kulturhistorie. Hvis nogen synes, jeg er kompetent til at få indflydelse på det, så skal jeg sige ja.&laquo;I sit arbejde som antropolog har Dennis Nørmark fundet, at hvis man skal analysere den danske folkesjæl, så er det at se tv afgørende. Og selv om han &raquo;ikke kan fordrage Zizek&laquo;, så gør han selv brug af den metode, som den slovenske filosof har raffineret og gjort lødig: Tolkning af populærkulturen. For højskoleformanden og den liberale humanist kan man altså ikke overvurdere tv&rsquo;s betydning og DR&rsquo;s rolle som dannende, oplysende og kulturbærende institution.&raquo;Jeg er liberalist, men jeg vil gerne suspendere en markedsøkonomisk tankegang på det her område og sige, at nogle særlige forhold gør sig gældende i Danmark, og derfor bliver vi nødt til at have en statsfinansieret medievirksomhed, der er i stand til at dække de behov, som det kommercielle marked ikke ville kunne dække. Vi mangler dannelse, og det er en af de ting, som DR skal udbyde: det, der måske ikke nødvendigvis er nyttigt eller relevant lige nu og her. Oplysning og dannelse, der handler om noget større; om det at begribe den verden og kontekst, man er en del af.&laquo;Skal ikke konkurrereDet gør DR ikke altid lige godt, mener Dennis Nørmark, og det er en af de diskussioner, der ligger ham meget på sinde som nyt medlem af DR&rsquo;s bestyrelse. Han har fulgt debatten om for eksempel DR&rsquo;s P3 og DR3, der beskyldes for &ndash; ikke mindst af kommercielle aktører &ndash; at tilbyde indhold, som lige så godt kunne forekomme på private kanaler. Han vil ikke forholde sig til konkret programindhold, men siger:&raquo;DR har bredt sig over for meget i den tro, at de skal konkurrere med andre medier. Det skal de netop ikke. Det er den der public management-syge, hvor offentlige virksomheder tror, de skal opføre sig som private. Hvis DR ikke skal lave noget, der er anderledes, kan vi lige så godt privatisere skidtet.&laquo;Dennis Nørmark påpeger, at han er udpeget af Liberal Alliance, men ikke som sådan er deres mand i bestyrelsen. På et centralt område ligger han dog helt på linje med partiet.&raquo;Licensen er efter min mening indrettet helt forkert og utidssvarende. Det kan ikke være rimeligt, at man skal betale for alle DR&rsquo;s platforme, bare fordi man har en telefon, hvor man potentielt kan komme til at klikke ind på DR. Jeg mener, man bør indføre en abonnementsordning, hvor seerne selv kan vælge, hvilke kanaler af DR de gerne vil modtage og betale for. Det er også den vej, BBC er ved at gå. Fremtiden eron demand-tv.&laquo;&ndash;Men hvordan harmonerer det med, at vi skal suspendere den markedsøkonomiske tankegang, og at DR skal levere noget, der netop ikke er kommercielt rentabelt, som du siger. Noget, som ikke umiddelbart virker nyttigt?&raquo;Det er en udfordring. Det er det bestemt. Men hverken du eller jeg kan vende den skude. Ingen kommer i fremtiden til at seflow-tv. Jeg er sikker på, aton demandkan lade sig gøre for DR, og du kan jo se, at folk vælger TV 2 til i stor stil, selv om de nu skal betale for det. DR vil også i fremtiden kunne samle nationen med store produktioner som1864, som alle godt nok har besluttet sig for at hade. Men det giver vel også en form for sammenhængskraft.&laquo;
