Nyttige idioter
Hvilken fryd og lettelse at se dumheden komme til orde. Uformåenheden er virkelig en sag for litteraturen


Næsten al min yndlingslitteratur handler om idioter. Ubehjælpsomme karakterer, der ikke lige er helt med, hvis blinde vinkler er til at få øje på, og hvis stemmer løber af med dem og udarter sig til baskede tankemønstre, der går på grund eller i ring eller hvad man siger. Jeg har ikke noget imod viden og fornuft og sammenhængende argumentation. Jeg prøver ofte selv at regne det hele ud og at gøre mig forståelig og gør gerne honnør for tankevirksomhed generelt. Jeg vil bare ikke undvære adgangen til litterære idioter. Når der tales fra et uformående udgangspunkt, kan man være så heldig at få sat skred i en tankerække, der ikke starter i det sikre og velovervejede standpunkt, men i et baldret og konfust forsøg på at få greb om det hele, herunder ens egen indvikling i alle mulige relationer til andre og andet. Litterære stemmer, som tydeligvis ikke er herre i eget hus, og som formulerer udsagn, der ikke er meningsfulde i traditionel forstand, er typisk sjove. For det er klassisk sjovt, når der godt med afstand mellem intention og udfald, og det kan være mere befordrende for omløbet i ens (eller i hvert fald mit) hoved at se forsøg på meningsdannelse slå sprækker og falde til jorden i så forskellige favoritbøger som Per Højholts6512eller William FaulknersBrølet og vredenend at følge en formfuldendt argumentation. Udover at ren og skær nonsens kan være lystig i sig selv, er der noget elementært spændende ved kontroltab. Og de idiotiske stemmer i litteraturen &ndash; som kan være jublende, rasende, koksede, grublende eller emsige &ndash; har tit det til fælles, at de hverken har styr på det, de siger, eller det, de hører. Munden og ørerne kan løbe fuldstændig løbsk, som om det i sig selv er et kontroltab at have et sprog og nogle relationer til sin omverden. Det behøver man ikke begræde, man kan med fordel i stedet, som digteren Asta Olivia Nordenhof gør iDet nemme og det ensomme, bryde ud i solidarisk/lettet/fortrøstningsfuld jubel: &raquo;hvilken fryd! ingen har deres facts straight! alle har hovedet oppe i røven!&laquo;Et besværligt monsterIdioten kan være en klovn og et spejl. Man kan dæmonisere idioten, fremstille den som et besværligt monster, et fælt og pinligt omvandrende begær. Man kan også idealisere idioten og gøre den til en utopisk frelserfigur, som den Jesus-inspirerede sinke fyrst Mysjkin i DostojevskijsIdioten. Jeg forstår godt, at han irriterer sine omgivelser. De lange moraliserende monologer sidder løst på den mand, munden løber af med ham, ingen kan være i fred for hans åbenbaringer, og det gennemgående nervepirrende i romanen er den pinlighed, der kan indfinde sig når som helst og gør det tit. Som andre litterære sinker saboterer han uforvarende de sproglige og sociale spilleregler, og det har den fordel, at de så bliver nemmere at få øje på. Det kan udnyttes. Visse idioter sendes ind i romaner på en pædagogisk mission: At vise, hvor begrænsende de gængse normer er ved at hvirvle desorienteret rundt og støde sig på dem. Tit er der en kobling mellem idioti, uskyld og godhed, det er ikke den, jeg vil hylde. Jeg tro ikke, man bliver ondere af at være klog eller sødere af at være dum. Det er det blik, der ikke udgrænser det platte, irrationelle og fatsvage, men lader det komme til orde, som jeg er fan af.Et godt rådMåske er der i meget af den yngre danske litteraturs skepsis over for klassiske magtpositioner, piedestaler og forfatterautoritet og i dens fokus på det skrøbelige og udsatte en vilje til at opholde sig i det banale og åndssvage. Der er f.eks. helt vildt tryk på ubehjælpsomheden i Christina Hagens genialt uklogeBoyfrindfra sidste år. I håndskrevne førstepersonsoptegnelser skrevet med kulørte tuscher og på kluntet engelsk følger man et desperat forsøg på at holde fast i et nedtrykkende parforhold. &raquo;Why is it so frustrating to me that there is this elite in society willing to discuss anything and is able make anything sound true and possible?&laquo;, lyder det i begyndelsen, inden jegpersonen afsværger at ville lære at lave mad, styre sit temperament eller beherske den engelske retskrivning. Der kan også være noget tumpet over Olga Ravns metaforer, som når hovedpersonen i hendes romandebut, Celestine, grubler over smeltet ost: &raquo;på en måde større end et enkelt menneske, den smeltede ost. En juvel.&laquo; Hos den selverklærede klovn Asta Olivia Nordenhof kan der ligefrem være et håb i omfavnelsen af uformåenheden. Hun skriver i et digt på sin blog, jegheddermitnavnmedversaler.blogspot.com: &raquo;&hellip; fik et godt råd. frit fortolket: / hvad ved du om græshopper / om græshoppers viljer / og hvis en græshoppe sætter sig på din skulder / er der noget ved det du forstår / næppe.&laquo; Det kan, som det står alene her, ligne et lidt nuttet skuldertræk over naturens forunderlighed, men optræder som finale på et ellers hardcore digt om, &raquo;hvor man skal gå hen hvis man er rasende over samfundsanliggender&laquo;, om at kende til en strenghed i sig, der vil straffe og udvikle teorier, en strenghed, der heldigvis kan styrte sammen ved bevidstheden om, at Jesus havde en pik, og at kroppen er pinlig &raquo;som et blad&laquo;.Det er min erfaring, at det giver et bedre overblik at se på sagerne fra et idiotisk synspunkt. Hvis man skal nå nogen vegne med alle de tilløb til klogskab, man tager hver dag, når man læser bøger, hører på hinanden, går ud ad sin dør og ser, hvad der sker, skal man også kunne fatte det uformående. Ikke negligere det, ikke sætte sig for mageligt til rette på fornuftens høje hest. De færreste former for tænkning vil vide af det uformående og fatsvage, som lever i og iblandt os, og alene derfor vil jeg ikke undvære idiotlitteraturen.
