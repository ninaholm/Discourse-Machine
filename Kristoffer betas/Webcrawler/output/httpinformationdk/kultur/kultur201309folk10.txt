Folk



 
	Dårlige naboer

	Bolius.dk, der er Realdanias hjemmeside med viden til husejere, har med 2.224 af sine brugere gennemført en spørgeundersøgelse om livskvalitet og bolig. Dårlige naboer er topscorere på listen over, hvad der gør folk ulykkelige.

	Ulykkelige naboer

	Ifølge undersøgelsen plager naboer livet af hinanden med ’truende, støjende og asocial adfærd’. En antropolog forklarer: ’Jeg har siddet med store mænd, som er brudt sammen foran mig, fordi en nabokonflikt påvirker dem så meget.’

	Undvigende naboer

	Antropologen, der hedder Anne-Marie Christiansen, forklarer om nabostrid: ’Folk begynder at udvikle undgåelsesstrategier og retter en helt ekstrem opmærksomhed mod naboen: Hvor er han nu? Kan jeg nå ud til bilen, uden at han ser mig?’

	Naboplejere

	Bolius.dk giver også råd om at få et godt forhold til naboer, når man flytter ind. F.eks. at præsentere sig ordentligt for naboerne og orientere dem, hvis man planlægger en larmende indflytningsfest: ’Eller overvej at invitere dem med.’

