’Det er blevet sværere at være handicappet’
Der fødes stadig færre børn med handicap i Danmark, og den handicappede krop er i stigende grad en outsiderkrop, der fremstilles unuanceret og stereotypt i populærkultur og sproget. Som samfund må vi forholde os til, hvilken krops- og menneskeforståelse det er udtryk for. Og hvordan de kulturelle fremstillinger spiller sammen med fosterdiagnostikken, mener handicapeksperter
Peter Palland (t.h.) og Morten Jensen, som begge har Downs syndrom, blev kendt fra en række dokumentarprogrammer på tv. Antallet af mennesker født med diverse handicap bliver stadig lavere. Da fosterscreeningen for Downs syndrom blev indført som et tilbud til alle gravide i 2004, faldt antallet af fødte Downs-børn til det halve fra 65 til 30. I 2012 var det 23, viser tal fra Dansk Cytogenisk Centralregister

Siden 2004 har alle gravide kvinder fået tilbud om risikovurderinger af, hvorvidt deres fostre har en kromosomfejl som den, der fører til Downs syndrom.99 procent af de kvinder, hvis fostre vurderes til at være i risikozonen for at have Downs syndrom, vælger i dag at få foretaget en abort.Hvor der i 2004 blev født 65 børn med Downs syndrom, lå antallet i 2010 på 21. Og tallene vil falde yderligere.Det valg, de vordende mødre og fædre står over for, når de får besked om risikoen for Downs syndrom hos deres ufødte børn, kan ingen andre sætte sig ind i. Men fhv. lektor, professor, dr.pæd. Birgit Kirkebæk, efterlyser, at vi går mere kritisk til det generelle syn på kroppe og mennesker med handicap, der knytter sig til fosterdiagnostik på et overordnet, strukturelt niveau.&raquo;Det er et hovedspørgsmål i dag, hvad vores kropsidealer og -fremstillinger gør ved vores opfattelse af de kroppe, der afviger. Er det på en eller anden måde blevet uværdigt at have en defekt krop? Jeg tror, det er blevet sværere at have en handicappet krop i dag, hvor mange er fokuseret på den perfekte krop. Området er i stigende grad præget af både nyttetænkning og berøringsangst, &laquo; siger Birgit Kirkebæk.Og for hende har den stereotype fremstilling af mennesker med handicap meget at gøre med udviklingen inden for fosterdiagnostikken generelt &ndash; og det faktum, at der fødes færre og færre børn med handicap i Danmark.Ph.d.-studerende Maria Bee Christensen-Strynø fra RUC forsker i forholdet mellem handicap, intimitet og visualitet, og hun efterlyser også en skærpet kritisk bevidsthed, når vi forholder os til udviklingen inden for fosterdiagnostik og de bagvedliggende årsager, den måtte have.&raquo;Ligesom med strukturel racisme, som ikke blot kan fejes af bordet ved at problematisere individuel racistisk adfærd, så er frygten for handicap og forventningen om en såkaldt sund, rask og duelig krop så dybtliggende i vores samfundsstrukturer, at vi har svært ved at vedkende os eksistensen af at vi alle, både med og uden handicap, indgår og tager del i systemer, som giver visse kroppe forrang frem for andre. Der bliver f.eks. for sjældent sat spørgsmålstegn til, hvad det er for et menneskesyn, der ligger til grund for at få foretaget fostervandsscanninger.&laquo;De drastisk faldende antal af børn, der årligt fødes med f.eks. Downs syndrom bliver sandsynligvis ikke lavere, når den nye fosterdiagnostiske NIPT-test bliver indført på større hospitaler i Danmark i det kommende efterår.Den kan med en enkelt blodprøve fra moderen vise både kromosomfejl og arvelige sygdomme uden den lille risiko for abort som moderkagebiopsien indebærer. Så fremstillingsproblematikken og menneskesynsdebatten er presserende nødvendig, forklarer Birgit Kirkebæk.&raquo;Vi bliver nødt til at overveje, hvorfor mennesker med handicap fremstilles og omtales så stereotypt. Tror vi virkelig, at alle mennesker med eksempelvis Downs syndrom er ens, bare fordi de har samme kromosomfejl? Det er klart, at fravalg af persongrupper bliver lettere at begrunde qua den reducerende fremstilling.&laquo;Stereotype fremstillingerMaria Bee Christensen-Strynø mener, at fortællingerne om den handicappede er skåret over en meget klar læst.&raquo;Repræsentationer, hvor personer og fiktive karakterer fremstilles udelukkende med fokus på deres handicap, er en tilbagevendende fremstillingsform af handicap. Den form gælder i fortællinger, der specifikt handler om en person med handicap, men også i fortællinger, hvor omdrejningspunktet er noget helt andet,&laquo; fortæller Maria Bee Christensen-Strynø.Klassiske karakterer i fiktionen som Quasimodo eller Elefantmanden er arketyper inden for skildringen af mennesker med handicap. Begge er ofre, de er primært samfundsudskud med handicap, der først bliver individualiserede mennesker, idet et menneske uden handicap &rsquo;opdager&rsquo; dem.I David Lynchs filmversion afThe Elephant Manfra 1980 redder kirurgen Frederick Treves Elefantmanden fra et usselt freak show i det fattige Østlondon.Og iKlokkeren fra Notre Dameredder den smukke sigøjnerkvinde Esmeralda den stakkels pukkelryggede og vanskabte Quasimodo fra hans triste tilværelse i kirkens klokketårn.I begge fortællinger puster de sympatiske bifigurer liv i karakteren med handicap, men ikke nok til, at hverken Elefantmanden eller Quasimodo kommer ud over offer-kategoriseringen.De forbliver afhængige af den frelsende bifigur, mennesket uden handicap. Og de bærer delvist selv skylden for deres isolation: Quasimodo skal, som Esmeralda foreslår, jo bare holde op med at være så genert og komme lidt mere ud blandt mennesker. Det er ikke så farligt, siger hun.På den måde kommer det til at fremstå som Quasimodos personlige ansvar at håndtere fordomme, diskrimination og tomatkastning fra børnene på pladsen.Det er ikke de andres (&raquo;de ved jo ikke bedre,&laquo; siger Esmeralda) eller samfundets opgave at rumme eller respektere ham.Den offerstereotyp er en fast bestanddel af populærkulturens fremstilling af mennesker med handicap og medvirker til, at mennesker med handicap er isolerede fra det øvrige fællesskab, fordi handicap ikke bliver integreret i mangfoldighedstanken, men derimod betragtes som en objektiv defekt ved det enkelte menneske.&raquo;Fejlen sidder i kroppen, ikke i mennesket,&laquo; skrev Sarah Glerup i enkronik i Politiken om filmhistoriens fremstilling af handicap: &raquo;Hvis handicap virkelig er enkeltpersoners tragiske skæbne, så fritages alle andre for at bære en del af ansvaret, og så behøver ingen bekymre sig om dårlig kørestolstilgængelighed eller egne fordomme.&laquo;Af-essentialiseringQuasimodo er først og fremmest handicappet. Det er puklen på rygggen, der er hans primære identitet &ndash; og hvis han er genert, melankolsk, vred eller ja ulykkeligt forelsket, så er det på grund af pukkelryggen og ikke bare almenmenneskelige kendetegn. Den essentialiserende fremstillingsform er ikke bare typisk i populærkulturen; den er komplet indlejret i dagligdagssproget.Når man f.eks. på almindelig vis omtaler mennesker med handicap som &rsquo;handicappede&rsquo;, så bliver handicappet identitetsbærende; det bliver hovedbestanddelen af det subjekt, der tales om. Ved at sige &rsquo;mennesker med handicap&rsquo; laver man en slags sproglig afessentialisering, forklarer Maria Bee Christensen-Strynø.Man er først menneske. Og så kan det være, man også er et menneske, der lever med et handicap. Ligeledes er det sigende, at man på dansk ikke har en almindeligt brugt term om den krop, der ikke har et handicap.&raquo;Det er slet og ret en (normal) krop,&laquo; påpeger Maria Bee Strynø-Christensen.Hvis de reducerende stereotyper og talemåder skal udfordres, så må de ledsages af en kritisk bevidsthed:&raquo;Det, som undersøgelser af mediefremstillinger af handicap kan, er bl.a. at være med til at blotlægge og destabilisere de stivnede diskurser, der styrer hierarkiseringerne af, hvem der er mest værd som mennesker. Vi har som samfund godt af at spørge til, hvornår en krop er duelig &ndash; på alle mulige niveauer. Er det, når den har to arme og to ben? Er det, når den kan gå op på 5. sal? Er det, når den kan stave eller varetage et fuldtidsjob? Eller når den kan føde børn?&laquo;StereotypudfordringenFor både Birgit Kirkebæk og Maria Bee Christensen-Strynø er kernen i vores krops- og menneskeforståelse i relation til handicap strukturelt betinget. Det handler om sproglige og visuelle fremstillinger, ja, men det handler også konkret fysiske forhold.&raquo;F.eks. er det almindeligt at tale om, at der er kørestolsbrugere, som er begrænsede af deres kørestol i stedet for at anerkende, at der rent faktisk er en relation mellem kroppen og de fysiske omgivelser, som er muligt at forhandle og ændre på. Det er stadigvæk på mange områder kroppen med handicap, den personlige og individuelle, som bærer på en masse ansvar og skyld i forhold til samfundet,&laquo; siger Birgit Kirkebæk.&raquo;Vi kan kun behandle personer med handicap med mere sproglig præcision og betænksomhed, hvis vi både tænker i det almene, der er vigtigt for alle mennesker, og i de vilkår, mennesker med handicap lever med. De har ikke brug for medlidenhed, men for at blive set som noget andet og mere end deres diagnose, handicap og muligvis defekte krop.&laquo;Vi skal gå til fosterdiagnostik og Quasimodo-fortællinger med årvågenhed og bevidsthed om de bagvedliggende strukturer, de er udtryk for. I den forbindelse siger Maria Bee Christensen-Strynø:&raquo;Vi skal være kritiske over for visuelle og kulturelle stereotyper af handicap med henblik på at finde andre og nye måder at nuancere og udfordre de ensrettede fortællinger om og forståelser af handicap på.&laquo;
