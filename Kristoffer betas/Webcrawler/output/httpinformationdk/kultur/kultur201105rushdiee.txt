Rushdie i eventyrland
Fabel. Salman Rushdie blander fantasy, allegorier og eventyr i en lystig  og litterær gave til sin søn  og os


Da Salman Rushdies søn Milan fyldte 12 år, fik hanLuka og livets ildi fødselsdagsgave, og jeg kan lige forestille mig Milans skuffelse, da han begyndte at læse. For selv om romanen er skrevet til ham, så tvivler jeg på, at et barn på den alder kan mønstre koncentration nok til at følge den hæsblæsende handlings krøllede sving, hidsige ordudvekslinger og subtile referencer til både det ene og det andet.Men den slags kan vi andre så more os over, for selvfølgelig er bogen også en gave til os, akkurat somHarun og eventyrhavet, som Salman Rushdie udgav for 20 år siden, ikke kun var skrevet til Milans 18 år ældre storebror, Zafar, men til hele den læsende verden, der på det tidspunkt var mere eller mindre bestyrtet over fatwaen mod Rushdie og derfor ventede spændt på, hvad forfatteren ville diske op med efterDe sataniske vers.Sådan forholder det sig ikke medLuka og livets ild, for Rushdie har jo heldigvis fundet sig sådan nogenlunde til rette under de omstændigheder, tilværelsen byder ham, og hans nye bog understreger ligeledes, at hans litterære nerve dirrer omtrent lige så fornøjeligt, som da han skrev netopHarun og eventyrhavet.Farver forbudtKulisserne er de samme, og Luka er Haruns 12-årige lillebror. En nat sker der det, at hans syge far  eller i hvert fald en, der ligner ham, for  faren selv ligger inde i sit soveværelse  viser sig i en smøge uden for Lukas vindue. Den gådefulde skikkelse er dukket op for at tage Lukas far med sig i døden, men  det er Luka ikke klar til, og derfor tvinges drengen på rejse i magiens verden for at stjæle livets ild, der kan redde faren.Dramaet udspiller sig herefter som en art computerspil med kulisser fra græske helteepos, fantasy og magiske verdener, hvor Luka og hans følgesvende, hunden Bjørn og bjørnen Hund, konstant udfordres af eventyrlige forhindringer og kulørte skikkelser, der kræver svar på alskens gåder.Det er lystigt, medrivende og velskrevet fra ende til anden, og bag det hele gemmer sig et rørende portræt af kærligheden mellem far og søn og ikke mindst en sprudlende hyldest til den fantasi og de gode historier, som vi i Rushdies øjne har glemt at tage vare på i vores skræmte jagt på orden og ensretning.OstegulEt af romanens mest morsomme optrin handler eksempelvis om Lukas møde med Grænserotterne, der ikke sådan uden videre vil lade folk passere og i øvrigt også er yderst nærtagende og selvfølgelig har et farveproblem, som fortælleren Nobodaddy, der er Lukas far, siger:»De rotter, der hadede farven gul på grund af dens, tja, osteagtighed, stødte sammen med de Rotter, der ikke brød sig om farven rød på grund af dens lighed med blod. Enden på det blev, at Rottehuset forbød alle farver, eftersom der ikke er nogen farve, der ikke krænker en eller anden ...«Thomas Harder står atter for oversættelsen af Rushdie, og det har han gjort rigtig godt.tvo@euroman.dk
