Parfumerede japanske mænd
I et forsøg på at komme i kontakt med deres feminine sider køber japanske mænd kosmetik som aldrig før
Selvudfoldelse, flere penge og et opbrud indenfor kønsstereotypier har skabt vækst i japanske (og vestlige) mænds forfængelighed.

De parfumerede røgelseslys er tændt, der lyder blid musik, og spabadekarret er fyldt til randen. Nogle kunder får ansigtsbehandling, andre tager imod en omgang aromaterapeutisk massage, mens nogle få har foretrukket en luksus-pedicure.Men dette er ikke nogen konventionel spa, for hver og en af disse ompylrede væsener er mænd.Skønhedspleje for mænd er en industri i hastig fremgang i Japan. Det sædvanlige billede af den japanske mand som et gråt jakkesæt med et gråt fjæs er ved at blive grundigt forrykket af en farverig ny generation af skønhedsbevidste japanske mænd.Hele tiden kommer de nye produkter til mænd - om det er inden for make up, manicure, ansigtsbehandling eller fugtighedscremer, så er det de japanske mænd, som nærer boomet i nationens skønhedsbranche.ForkælelseDen 31-årige grafisk designer Takeshi indrømmer gladeligt, at han er dybt optaget af at pleje sit udseende og en af de mest trofaste kunder i den fashionable skønhedssalon Jingumae, der byder på manicure, ansigtsbehandlinger og massage med mere."Jeg kan ikke se, hvorfor det skulle være forbeholdt kvinder at nyde godt af disse behandlinger," erklærer han."Også mine venner og kolleger er glade for dem, og selv finder jeg dem meget afslappende. Skønhedspleje gør mig bedre tilpas med mig selv, og jeg tror da også, at de kvinder, jeg møder på min vej, forstår at værdsætte den indsats, jeg gør."Japans salg af skønhedsprodukter til mænd steg sidste år med 4,2 procent, mens det tilsvarende salg til kvinder gik o,6 procent tilbage.Mænds andel af omsætningen på skønhedsmarkedet overstiger endnu ikke de 10 procent, men vækstens tempo har forbløffet alle - på under seks år er markedet blevet mere end fordoblet og omsætter i dag for over to milliarder kr. Ligesom det også sker i Vesteuropa og USA.Opbrud i stereotyperHver dag tiltrækker en menu af eksfolierende (fjerning af døde hudceller, red.) midler, detox facialis (beroligende ansigtsbehandlinger) og avanceret pedicure omkring 30 mænd, hovedsagelig erhvervsledere i alderen mellem 35 og 50 til det mondæne The Refinery, en spa, der åbnede sidste år i Roppongi-centret i Tokyos centrum.Den stadig mere intense jagt på selvudfoldelse, en vækst i realindkomsten og et opbrud inden for kønsstereotypier er blandt de faktorer, der udgør vækstdynamoen i den mandlige skønhedspleje. En undersøgelse af Shiseido, et japansk kosmetikfirma, viste, at helt op mod 70 procent af de japanske mænd anser et godt udseende for "meget væsentligt", mens 15 procent i gennemsnit bruger over 2.000 yen (ca. 100 kr.) om måneden på kosmetik til sig selv.Roland Kelts, der forsker i kulturelle og sociale trends på Tokyo Universitet knytter denne kommentar til fænomenet: "På grund af den belejringstilstand, der oplever i deres hjem, føler de japanske mænd sig draget imod et nyt skønhedsideal. Derved viser de vejen for en ny kosmetikindustri. Hvad de i sidste ende forsøger på, er at appellere til kvinderne på kvindernes præmisser."© The Independent og InformationOversat af Niels Ivar Larsen
