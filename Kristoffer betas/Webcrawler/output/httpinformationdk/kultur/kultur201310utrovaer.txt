Utroværdig pris
Listen er ikke en nomineringsliste, men en fortegnelse over årets rettidigt indsendte debutanter


 
	Med en vis undren opdager man, at Peter Tudvads store Kierkegaard-roman, Forbandelsen, ikke er indstillet til BogForums debutantpris, selv om den opfylder kriterierne, at »prisen gives til et skønlitterært værk for voksne, som er udkommet siden sidste bogmesse, og hvis forfatter ikke har haft en selvstændig skønlitterær voksendebut tidligere«.

	I første omgang viser det sig at være Politikens Forlags fejl. Listen er nemlig ikke en shortlist, bøgerne bliver automatisk optaget på listen, hvis forlaget inden fristens udløb har husket at indsende årets debutbøger. Det er altså dette, der er kikset for Politikens forlag, ellers ville bogen være på listen, bekræfter Mona Madsen, som er formand for BogForums debutantprisudvalg. Listen er ikke en nomineringsliste, men en fortegnelse over årets rettidigt indsendte debutanter.

	I anden omgang kan det undre, at listen således ikke er udtryk for nogen kvalitetsvurdering. Den risiko for vilkårlighed dette indebærer, ser vi jo nu demonstreret i, at (mindst) én af årets vigtige debuter glimrer ved sit fravær.

	Da jeg taler med Mona Madsen, fastholder hun, at de ikke kan fravige de formelle kriterier. Jeg anfører, at det jo på den måde ikke bliver BogForums pris til Årets Debutant, men BogForums ’pris til en af de debutanter som forlagene rettidigt har tilmeldt konkurrencen’ og spørger, om hun ikke mener, at det devaluerer prisen. Burde et fagkyndigt udvalg ikke selv holde øje med, at årets væsentligste debuter er repræsenteret på listen?

	Det gør de også, men kun på frivillig basis, svarer Mona Madsen.

	Hvordan er udvalget sammensat, forhører jeg mig og får til svar, at det ud over Mona Madsen selv består af »tre unge læsere, der læser ud fra deres personlige synsvinkel«.

– Hvordan er de udpeget?

	»Det er nogle, vi kender. Og når de falder for aldersgrænsen, finder vi i fællesskab nogle andre.«

– Så udvalget er selvsupplerende?

	»Ja.«

	Måske skulle Peter Tudvad og andre, der eventuelt mangler på listen, nøjes med at ærgre sig over, at de ikke deltager i lodtrækningen om 50.000

