Wood wood kunst



 Seks kunstnere med en fortid som hippere og hoppere præsenteres fint på Mohs Exhibit i en hyggelig udstilling, der på nær et enkelt værk har nogenlunde lige så meget kant som Carl-Henning Pedersen. Søren Thilo Funder har for eksempel lavet et ungdommeligt værk, der fanger essensen af den akademiserede hiphop, altså den
coolness,der famler som et Vice-blad efter at spidde noget grundlæggende. Funder har taget formanden for Black Panthers selvbiografi og fremhævet de steder på udvalgte sider, hvor der står betegnelser for våben. Brian Ravnholt Jepsen har lavet en
Music Boxbestående af to guitarer, en bas og en blyant, der drejer rundt og rører strengene på skift. Tanja Schlander har misbrugt en mur mellem Israel og Palæstina til at optage lyden fra en mikrofon, der bliver trukket hen over muren for så at blive afspillet til billeder af farverne udvundet af digitalbilleder af muren. Heldigvis er Jan Danebod også med. Han har fyldt et hjørne og en væg med rekvisitter. Papirsflyvere han har fundet, tre propfyldte mælkekasser med stopgraffiti-materiale fra Københavns biblioteker, en ny boltsaks, hjemmelavede trævåben og meget mere, der stammer fra kampen mod det etablerede.
Post hiphop på Mohs Exhibit, Søndre Boulevard 98, København til den 26. november

