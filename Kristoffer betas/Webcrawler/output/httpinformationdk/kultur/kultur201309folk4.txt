Folk



 
	80’er folk

	En canadisk familie har droppet nutiden til fordel for langt nakkehår, gulerodsbukser, VHS og telefax, skriver Toronto Sun. Hatten af for teknologisk minimalisme og historisk interesse, men hvorfor vælge det grimmeste årti ever?

	TV 2-folk

	TV 2 er også 80’er-agtige i deres nye 25-årsjubilæums-musikvideo. Looket er sort, metallic, og stemmerne smukt maskinelle. Faktisk er der lidt ’Thriller’ over TV2-ledelsen, der synger for, og bandets metalmasker. Skræmmende kunstigt.

	Festfolk

	’Vi er her kun for at feste,’ synger TV 2’s direktører i den nye musikvideo med nyhedschef Michael Dyrby på svedig guitar. Kære TV 2, det er vi faktisk mange, der har tænkt på, når vi åbner for kanalen, men nu er det så for alvor slået fast.

	Kunstfolk

	Maleren Carl-Henning Pedersen blev født i dag for 100 år siden. Carl-Henning Pedersen & Else Alfelts Museum i Herning har i den anledning skabt en udstilling i samarbejde med Arken, der sætter fornyet fokus på Cobra-kunstnerens arbejde.

