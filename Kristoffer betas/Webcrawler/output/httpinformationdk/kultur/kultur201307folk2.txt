Folk



 
	Anthony Weiner

	Kandidaten til borgmesterposten i New York er havnet i noget smuds igen. Sidst trak han sig fra Kongressen efter at have sendt letpåklædte fotos af sig selv til flere kvinder. Heldigvis bliver Weiner ved med at krydre politik med lir.

	Carlos Danger

	Under dæknavnet Carlos Danger har Weiner sendt sjofle beskeder og fotos til en kvinde. Denne gang har Weiner dog ikke tænkt sig at trække sig fra valgkampen. Med det dæknavn er vejen helt sikkert banet til borgmesterposten i New York.

	Bunkerryddere

	Bunkerne fra Anden Verdenskrig skal fjernes fra den jyske vestkyst, fordi de er så slidte, at de er til fare for strandgæsterne. Miljøminister Pia Olsen Dyhr møder op for – egenhændigt? – at knuse den første bunker ud af 120 ved Harboøre i dag.

	Historiefreaks

	Inden sindene kommer i kog hos historieglade læsere, der i protest mod rydningen agter at binde sig fast til mindesmærkerne fra krigen, kan FOLK berolige med, at der stadig vil være 480 tilbage ved vestkysten efter rydningen.

