Som Dylan selv sang:'It ain't me, babe'



 NEW YORK: En sangtekst, som angiveligt var skrevet af musiklegenden Bob Dylan, og som var sat på auktion hos Christie's i New York, er ikke, hvad den foregiver at være.
I stedet er nummeret skrevet af den afdøde canadiske countrysanger Hank Snow, oplyser auktionshuset efter at have gransket sangen nærmere.
Christie's havde ellers annonceret, at den håndskrevne tekst var forfattet af Bob Dylan i 1957, da han som 16-årig var på en jødisk sommerlejr. 
ritzau

