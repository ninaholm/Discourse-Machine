Ny filmfestival døbes CPH:PIX
Efter en hård fødsel offentliggøres navnet og lederen af den nye super-filmfestival, der er en fusion af Nat Film Festival og Copenhagen Film Festival. Med :DOX, og :PIX i familien venter vi spændt på :KIDZ


Kampen om offentlig støttekroner og Nat Film Festivalens tidligere forsøg på fjendtlig overtagelse af Copenhagen Film Festival er nu endt i skøn fusion.De to københavnske filmfestivaler bliver til en ny spillefilmsfestival, CPH:PIX, og den nye festivalchef bliver nuværende programchef for Copenhagen Film Festival, Jakob Neiiendam, der begraver gamle stridigheder som mangel på støttekroner."Selvom der har været meget snak om, at Copenhagen Film Festival har fået mange flere penge end Nat Film Festivalen, så er virkeligheden, at begge festivaler har været voldsomt underfinansierede i forhold til ambitionerne," siger Neiiendam, "nu kan vi professionalisere processen og få et bedre resultat ud af det. Så kan vi måske også få lagt lidt låg på pressen og politikeres fnidder i forhold til, om festivalen skal være international, satse europæisk eller lokalt eller ..."CPH:PIX går i luften første gang d. 16.-29. april med visioner om at "fokusere på nye talenter og kunstnerisk mod i festivalprogrammet såvel som samarbejde på tværs af genrer og kulturinstitutioner," står der i pressemeddelelsen.Ny strukturI oktober 2007 blev det besluttet, at dokumentarfilmfestivalen, CPH:DOX og Nat Film Festival skulle lægges sammen med Copenhagen International Film Festival og børne- og ungdomsfilmfestivalen Buster i en ny fond.1. april i år blev tidligere skue-spilschef for Det Kongelige Teater, Mikkel Harder Munck-Hansen, ansat som adm. direktør for fonden, der samler de tidligere fonde under navnet, Fonden de Københavnske Filmfestivaler. Neiiendam ser kun muligheder i den nye struktur:"Den nye struktur samler de bedste folk, og vi får en generel professionalisering af det arbejde, som vi har kæmpet med i mange år; hvordan får vi eksempelvis en medarbejder fra Buster til at løse opgaver på :PIX eller :DOX? Det handler om at finde de bedste folk og sørge for, at de kun laver det, de er gode til. Vi har længe siddet med 1200 hatte på, når vi laver filmfestival, og derfor har vi ikke haft tid til det, vi er gode til."Hvordan CPH:PIX fremover vil "fokusere på nye talenter og kunstnerisk mod", er der pt. ingen konkret anvisning på, men det handler om talent og en alternativ tilgang til teknologi."Dogmebølgen gjorde os verdenskendte på at være skæve hoveder, og uden at vi skal gøre det samme, så er det der, Danmark kan noget. Vi skal sørge for, at de fantastiske talenter i Danmark ikke bliver overset," siger Neiiendam.Hvad med: KIDZ?CPH:PIX har samlet de bedste folk, som får de optimale arbejdsforhold, "og derfor får vi en festival, der fungerer 100 procent nationalt og på sigt også internationalt," siger Jakob Neiiendam, der lige nu udvikler CPH:PIX' kunstneriske profil i samarbejde med programchef Niels Lind Larsen og Mikkel Harder-Munck.Lige nu vil han kun sige om festivalen, at "de er enige om retningen, og CPH:PIX vil tage udgangspunkt i, hvordan verden ser ud i 2009".Det betyder noget med internettet og spil, der nedbryder grænserne mellem en biografoplevelse og andre medier.Anderledes energisk bliver han, når det kommer til navnet. Navnet CPH:PIX husker man, fordi det associerer til den lille del af det store billede, til film og udvælgelse af film, mener Neiiendam."Det er et navn, der kan vokse med os, og så ser det fedt ud grafisk," siger han.- Hvad er risikoen for, at børnefilmfestivalen Buster bliver til :KIDZ?"Det skal jeg ikke udtale mig om på nuværende tidspunkt."
