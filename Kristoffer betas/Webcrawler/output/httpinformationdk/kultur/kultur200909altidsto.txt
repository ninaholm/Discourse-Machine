'Man skal altid stole på sine holdkammerater'
Socialisten og humanisten Ken Loach er fredag biografaktuel med en socialrealistisk komedie, 'Looking for Eric', der er en hyldest til såvel fodboldspillet som tanken om samarbejde i en tid, hvor individualismen efter instruktørens mening har spillet fallit
Ken Loach (t.v.) og Eric Cantona under indspilningen af 'Looking for Eric'.

»Man kan forlade sin kone, men man kan ikke forlade sit fodboldhold,« siger Ken Loach og smiler skævt.Jeg har lige fortalt ham, at jeg holder med et fodboldhold, Silkeborg IF, som i de senere år ikke har klaret sig så godt i det danske divisionsspil. (Det er maj måned, lang tid før SIF rykker op i Super- ligaen og beviser, at holdet stadig kan spille bold.)Den 73-årige, britiske filminstruktør, som jeg møder under filmfestivalen i Cannes, deltager i festivalens hovedkonkurrence medLooking for Eric, der om noget understreger Loachs kærlighed til det traditionsrige boldspil.»Det er som regel ugens højdepunkt,« siger instruktøren.»Det er en fodboldkamp for mange mennesker. I løbet af en time og 45 minutter bevæger man sig fra fortvivlelse til opstemthed til sorg til glæde til frustration - man oplever alle disse intense føl- elser i løbet af kort tid. Det er også ens holds fremskridt gennem en hel sæson.«Imaginære samtalerEller tilbagegang, hvilket ikke er fremmed for Ken Loach. Han holder nemlig med Bath City, der befinder sig i 6. division, og det er indimellem en vanskelig affære, fortæller han.»Det forholder sig sådan, og det forstår alle, der følger med i fodbold, at det meste af tiden lever man i smerte. De fleste sæsoner ender katastrofalt. Man taber sikkert halvdelen af kampene. Man rejser langt for at følge med i udekampene, og for hver kamp bruger man tre-fire timer mere. Man fryser måske og får våde fødder, og når man kommer hjem, får man ballade, og ens bedre halvdel siger, 'du har været væk. Du har moret dig'. Og man har haft en forfærdelig eftermiddag.«»Men man er nødt til at tage af sted. Det er mærkeligt nok sådan, at jo værre ens hold klarer sig, jo vigtigere er det, at man er til stede. Man kan ikke stole på, at de opfører sig ordentligt uden ens støtte. Hvis de vinder, kan man godt holde en fridag. Det er en lettelse, når sommeren kommer, for så behøver man ikke bekymre sig i tre måneder.«Cantonas aforismerMange af Ken Loachs film er humoristiske dramaer om helt almindelige mennesker, menLooking for Ericer alligevel det tætteste, han endnu er kommet på at lave en komedie. Titlens Eric er både den tidligere franske fodboldspiller og boldtroldmand Eric Cantona, der spillede for Manchester United - og var med til at give dem fire mesterskaber - og postarbejderen Eric (Steve Evets), der holder med Man U og påkalder sig Erics ånd, fordi han slet ikke kan få sin tilværelse til at hænge sammen.»Det lyder lidt tungt, når man siger det, men rationalet er, at postmanden Eric bagest i hovedet har læst så meget om Cantona og om, hvad han har sagt, at billedet af Cantona manifesterer sig gennem hashtågerne, og han har disse imaginære samtaler med ham,« siger Loach.»Det er en meget klodset måde at beskrive det på, men vi var nødt til at sætte det på formel for at få det til at give mening og så lege med ideen.«Og det er der kommet mange vittige scener ud af, hvor der gøres grin med det billede, de fleste mennesker har af Eric Cantona som en selvhøjtidelig fodboldspiller, der taler i mærkelige, indimellem uforståelige ordsprog og aforismer. Som denne, der afslutterLooking for Eric, og som stammer fra et pressemøde med Cantona, mens han endnu var aktiv:»Når måger følger efter en trawler, er det fordi, de forventer, at der vil blive smidt sardiner i havet.«En holdspillerKen Loach forklarer, at Eric Cantona med kommentaren ville lave sjov med pressen, der har et billede af fodboldspillere som overfladiske og pengefikserede.»Han vidste, at de ikke ville forstå, hvad han sagde,« siger Loach, der sammen medLooking for Eric's manuskriptforfatter, Paul Laverty, ville lege med offentlighedens billede af Cantona ved blandt andet at skrive nye aforismer til ham: »Den, som sår tidsler, skal høste torne,« og »den, som er bange for at kaste terningen, vil aldrig slå en sekser.«Cantona selv var helt med på spøgen, og Loach forklarer, at det var franskmanden selv, der henvendte sig til ham og spurgte, om de skulle lave en film sammen.»Som både fodboldspiller og skuespiller skal man gøre sit bedste som individ, men man skal også sørge for, at holdet fungerer,« siger instruktøren om samarbejdet med Cantona og udtrykker samtidig budskabet iLooking for Eric:»Eric Cantona er i høj grad en holdspiller - det var han i hvert fald på filmen. To af de bedste replikker - da Paul talte med Eric, skrev han alt, hvad han sagde ned - kommer fra Eric selv: 'Man skal altid stole på sine holdkammerater, ellers er man fortabt', og også 'mit favoritøjeblik i min karriere var ikke et mål, men en aflevering'. Og afleveringen involverer jo holdet.«Politisk engagement»Hele tanken om individualisme er en politisk tanke, der holdt sit indtog Storbritannien med Margaret Thatcher. 'Vi er alle individualister, og jeg må gøre forretning med dig og tage røven på dig. Du må gøre forretning med mig og tage røven på mig'. Den tanke er nu så gammel og gammeldags, og hvis vi skal holde planeten i gang i endnu et stykke tid, må vi hellere arbejde sammen. Det kommer ikke til at fungere, hvis vi hele tiden bekæmper hinanden,« siger humanisten og socialisten Loach, der er bedst kendt for sine mange politisk og socialt engagerede film - fraCarla's Song,Land and Freedomog senest GuldpalmevinderenVinden der ryster kornettilRaining Stones,My Name Is JoeogSweet Sixteen.En alt andet end rosenrød Manchester-virkelighed udgør da også scenen, handlingen iLooking for Ericudspiller sig på, og det synes nærliggende at spørge Ken Loach om den verdensomspændende finanskrise, der bestemt ikke vil gøre tilværelsen for personerne i hans film lettere.»Krisen er den uundgåelige konsekvens af, at vi tror, at vi kan finansiere alt, vi gerne vil lave, alt, hvad vi behøver, alt, vi laver, ved at låne penge og satse på det, vi tror, vi vil tjene mest på,« siger han.Venstrefløjens chance»Økonomien var baseret på en kæmpegæld, gigantiske satsninger og det at flytte kapital og dermed arbejdspladser rundt i verden, og det kollapsede bare. Vi er nødt til at finde ud af, hvordan vi gerne vil organisere verden, vores investeringer og det, vi producerer, og hvordan vi producerer det, hvordan vi bruger verdens ressourcer, og hvordan vi respekterer mennesker i hele verden og ikke bare ser dem som arbejds- enheder, der kan udnyttes. For at gøre det er vi nødt til at omstrukturere økonomien, og det må vi gøre baseret på medejerskab og demokratisk kontrol. Krisen er en kæmpe mulighed, men om venstrefløjen vil udnytte den ... hvem ved. For nu at citere en meget umoderne mand, Lenin: 'Herskerklassen vil overleve enhver krise, hvis arbejderklassen er villig til at betale prisen'. Det er et politisk spørgsmål - vil arbejderklassen det? Er venstrefløjen tilstrækkeligt organiseret til at udfordre den måde at tænke på?«Nej, Ken Loach lægger ikke skjul på sine markante synspunkter - hverken i sine film eller i interview - og han bliver ofte beskyldt for at propagandere. Det tager han dog ganske roligt.»Det er det, som fjenden gør,« siger han.»Alle de amerikanske CIA-film, blev de anklaget for at være propaganda? Eller de Anden Verdenskrigsfilm, hvor amerikanerne på mystisk vis vandt krigen på egen hånd. Er det propaganda? Man forventer den slags anklager fra sine fjender. Og jeg synes ikke, at man skal lade dem tryne én. Om noget gør det bare én endnu mere stædig og insisterende.«'Looking for Eric' har premiere på fredag og anmeldes her i avisen
