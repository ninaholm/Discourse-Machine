Folk



 @KvonBengtson
Som raketbygger kan man få brug for lidt af hvert: ’Kender nogen til et trykkammer i menneskestørrelse et sted i Danmark?’ spørger f.eks. Kristian von Bengtson, der sammen med vennerne i Copenhagen Suborbitals er på vej ud i universet.
@qikipedia
Og nu vi er ved det lidt usædvanlige:’Urea, hoved-ingrediensen i urin, tilsættes cigaretter for at fremhæve smagen,’ tweeter folkene bag det britiske quizprogram ’QI’, The QI Elves. Nej, det er ikke nemt at være ryger i vore dage.
@benediktekiaer
Og så siger man, at de konservative aldrig er i godt humør. ’Det gode ved at arbejde hjemmefra i disse dage er,’ tweeter tidligere socialminister Benedikte Kiær, ’at jeg kan tænde for ’Monte Carlo’ og blive glad i låget, mens jeg arbejder.’
@HadiaTajik
Onsdag døde den norske skøjteløber og OL-guldvinder Hjallis Andersen. Landets kulturminister, Hadia Tajik, mindes ham på Twitter: ’En legende er gået bort. Hjallis Andersen var en af vore allerstørste idrætsudøvere nogensinde.’

