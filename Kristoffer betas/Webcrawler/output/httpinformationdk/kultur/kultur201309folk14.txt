Folk

 
	Biskoppen for Aarhus Stift, Kjeld Holm


 
	Folkekirkevenner

	Vil man være ven med folkekirken, går man let forgæves. I hvert fald, hvis man går på Facebook. Ifølge Berlingske viser en undersøgelse, at 24 ud af de 58 sogne i Aarhus Stift ikke har en facebookside. Og nogle, der har, bruger den ikke.

	Grassatgængere

	Biskoppen for Aarhus Stift, Kjeld Holm, forsvarer sine sogne med, at de er aktive på deres egne hjemmesider, det kirkelige mediecenter og folkekirkens hjemmeside. ’Vi er ved at gå helt grassat i det her med de sociale medier,’ hævder Holm.

	Mediesky ældre

	Formanden for Landsforeningen af Menighedsråd, Inge Lise Pedersen, forklarer folkekirkesognenes facebook-skyhed således: ’Det er ikke nogen hemmelighed, at medlemmer af menighedsrådene ofte er lidt oppe i årene.’

	Kværulanter

	Formanden for Landsforeningen af Menighedsråd, Inge Lise Pedersen, ønsker ikke selv at få sig en facebook-profil. Hun siger: ’Jeg ville desværre nok få et rend af kværulanter.’ Aha, det er sådan, formanden bedømmer sine medlemmer.

