Det handlede om friværdi, fladskærme og muslimer
Forfatter Kisten Hammann, der blandt andet har skrevet romanerne 'En dråbe i havet' og 'Fra smørhullet', ser tilbage på 00'erne, nu hvor det næste årti nærmer sig


 Hvordan ser du 00'erne?
»Som et meget velhavende og idéforladt årti.«
Hvad vil du huske fra 00'erne?
»Ordene friværdi, fladskærme og muslimer.«
Hvilken episode står for dig som indbegrebet af årtiet, der er ved at være slut?
»Terrorangrebet den 11. september 2001. Det var starten på et (berettiget) had mod islamister og en (uberettiget) modvilje mod muslimer i almindelighed.«
Hvilken sang står for dig som typisk 00'erne
»En ballade.«
Hvilken bog?
»En kriminalroman.«
Hvilken film?
»En eventyrfilm.«
Hvilket tv-program eller tv-serie?
»En docu-soap.«
Hvilket kunstværk?
»En installation.«
Hvad vil helst glemme fra 00'erne?
»Mænd i hængerøvsbukser.«
Hvad forventer du af 10'erne og hvad frygter du mest ved 10'erne?
»Jeg forventer (og frygter), at endnu flere vil smide deres affald på gaden, skyde på politiet, lade være med at rejse sig for gamle mennesker i bussen og tænke kortsigtet og mest på sig selv.«


