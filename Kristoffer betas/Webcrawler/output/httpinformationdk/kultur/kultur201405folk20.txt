Folk



FløjtefusentasterVel lykkedes det ikke at den folkelige frustrations selvbestaltede hyletone at hyle folkets valgte leder ud af Fælledparken, men statsministeren måtte dog korte hele 13 minutter af sin tale. Et lavpunkt i nyere tid for dansk samtaledemokrati.TvangsaktiveredeI går, på dagen efter den store fest for arbejderklassens frigørelse, henlå de grønne plæner under et dække af uhumske efterladenskaber. Til alt held for proletariatet var en brigade af teenagere og tørklædeklædte kvinder i gang med at fjerne svineriet.Nikolai WammenForsvarsministeren mødes i dag med sin lettiske kollega, Raimonds Vejonis, i Riga. Øverst på dagsordenen er, hvordan det danske luftvåben kan bidrage til at betrygge baltisk luftrum imod russiske krænkelser, der ikke synes at aftage.Barack ObamaAt mediepinger og magthavere altovervejende er bonkammerater i USA kan i dag opleves ved det årlige ritual med dens vanlige præsidentielle løssluppenhed: Korrespondentmiddagen i Washington, årets absolutte societybegivenhed.
