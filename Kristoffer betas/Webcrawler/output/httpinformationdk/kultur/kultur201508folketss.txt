Folkets stemme

Ea Sofie Mors

Ida Meesenburg,&nbsp;Kommunikation og digitale medier på Aalborg Universitet&ndash; Hvad glæder du dig mest til som studerende?&raquo;Efter halvandet år på Berlingske Tidende glæder jeg mig til at blive prøvet af i et nyt miljø. Der er meget gruppearbejde på uddannelsen, og jeg er spændt på at se, hvordan vores forskellige baggrunde og erfaringer kan inspirere til nye og anderledes ideer.&laquo;&ndash; Hvad frygter du mest?&raquo;Al uvisheden i starten. Hvem man bliver venner med, og om man kan klare det. Der er jo en del, der dropper ud. Folk er helt sikkert søde, men nye situationer kan jo være lidt intimiderende.&laquo;&ndash; Hvad drømmer du om at kunne udrette med din uddannelse?&raquo;Det vildeste ville være at arbejde på DR. Det er drømmejobbet. Men jeg håber også, at studiet giver mig nogle menneskelige kvaliteter. Jeg elsker at analysere kommunikationen mellem mennesker, og jeg håber på at få nye redskaber til at forstå mennesker &ndash; ikke bare københavnere som mig selv, der alle sammen minder om hinanden, men også dem fra resten af landet.&laquo;Johan Pedersen,&nbsp;Geologi på Københavns Universitet&ndash; Hvad glæder du dig mest til som studerende?&raquo;Helt klart selve studielivet. At lave noget fast hver dag modsat sabbatårene. Jeg ser frem til det sociale, og håber, studiet bliver et sted, man føler, man hører til, og hvor man laver mange ting sammen. Og studiehåndbogen siger, at Geobar skulle være god.&laquo;&ndash; Hvad frygter du?&raquo;Jeg er spændt på, hvordan jeg kommer til at håndtere den store frihed, der er, når man studerer på universitetet. Efter to år, hvor jeg har arbejdet på et kornlaboratorium, været på højskole og rejst i Indien, Nepal og Kina, bliver det sjovt at se, om jeg stadig kan finde ud af at studere.&laquo;&ndash; Hvad drømmer du om at kunne udrette med din uddannelse?&raquo;Det ville være for fedt at komme til Grønland. Lave iskerneboringer og arbejde udendørs. Sådan ret adventureagtigt, hvor man bliver udfordret hver dag og ikke bare sidder bag et skrivebord. Drømmen er at komme ud at forske og gerne rejse meget. Det er faktisk grunden til, at jeg valgte studiet.&laquo;Magnus Mains Bastholm,&nbsp;Den Samfundsvidenskabelige Basisuddannelse på RUC&ndash; Hvad glæder du dig mest til som studerende?&raquo;Det sociale miljø på RUC. Det har jeg hørt meget om fra mine venner. Den store introfest skulle være helt vildt fed, og i det hele taget bliver det sjovt at se, hvad de andre på holdet er for nogle og lære dem at kende på rusturen.&laquo;&ndash; Hvad frygter du mest?&raquo;Min største frygt er, at det ikke er drømmestudiet alligevel. Jeg har tidligere gået på idræt, men droppede ud, fordi det ikke lige var mig. Jeg kan rigtig godt lide at studere, men det kan godt være svært at finde det helt rigtige. Og så er jeg lidt spændt på, hvor vild en rustur tutorerne har forberedt.&laquo;&ndash; Hvad drømmer du om at kunne udrette med din uddannelse?&raquo;Jeg er sikker på, at jeg gerne vil arbejde med mennesker. Allerhelst noget med sundhedsfremme og sundhedsstrategier på en institution, hvor det kan gøre en stor forskel. Hos socialt udsatte, på en skole eller i et fængsel for eksempel.&laquo;Line Iversen,&nbsp;Læreruddannelsen på Metropol&ndash; Hvad glæder du dig mest til som studerende?&raquo;At have en hverdag med nogen, der brænder for det samme som mig. Udover studiegruppen kan man være aktiv i en masse ting på Metropol. Kor, idræt og teater for eksempel. Jeg håber, jeg har overskud til at være med i så meget som muligt. Og at læsegruppen også er nogle, man hænger ud med uden for skolen.&laquo;&ndash; Hvad frygter du?&raquo;Jeg frygter at blive skuffet. Jeg har ret høje forventninger til studiet både fagligt og socialt, og jeg er nervøs for, at det ikke lever op til dem. Det er det her jeg vil, og jeg har ingen plan B, så hvis ikke det fungerer, ved jeg ikke, hvad jeg skal.&laquo;&ndash; Hvad drømme du om at kunne udrette med din uddannelse?&raquo;Jeg vil bare rigtig gerne være noget for dem, der ikke er blevet hørt og set af andre lærere. Vise dem, at det kan være sjovt at gå i skole. Hjælpe dem, der mangler den der særlige selvtillid til at tro på, at de godt kan.&laquo;Kristoffer Havskov Hansen,&nbsp;Economics and Business Administration på Syddansk Universitet&ndash; Hvad glæder du dig mest til som studerende?&raquo;At komme i gang igen Jeg har været fire måneder i hæren og ellers arbejdet i fagbevægelsen i mit sabbatår, men har alligevel haft meget fritid. Jeg savner at have travlt. Og så er man nok tættere på hinanden på studiet, end man er med sine kolleger.&laquo;&ndash; Hvad frygter du?&raquo;Min største frygt er, at det bliver for svært. Det er godt at blive udfordret, men ikke sådan at man bliver koblet af. Man har ligesom både andres og sine egne forventninger at leve op til.&laquo;&ndash; Hvad drømmer du om at kunne udrette med din uddannelse?&raquo;Uddannelsen er på engelsk, og planen er at få et job i udlandet. Gerne et finansjob i USA. Jeg har interesseret mig for international økonomi, siden jeg var 10-12 år, og i 8. klasse begyndte jeg at undre mig over, hvorfor alle lige pludselig skulle have MacBooks. Jeg vil gerne forstå, hvad der sker med de store firmaer ude i verden, hvordan de opererer.&laquo;Klara Winther Kiselberg,&nbsp;Jura på Københavns Universitet&ndash; Hvad glæder du dig mest til som studerende?&raquo;Jeg glæder mig rigtig meget til introugen og rusturen. Jeg tror, det sociale bliver en stor del af studiet, og det bliver fedt at være sammen med folk, der interesserer sig for det samme, modsat gymnasiet, hvor det var mere almen dannelse.&laquo;&ndash; Hvad frygter du?&raquo;Det bliver spændende at se, hvor forskelligt det er fra gymnasiet. Der blev man jo taget lidt i hånden, men nu bliver det virkelig selvstudie. Jeg har hørt meget om, at jura er et hårdt studie, så det kræver nok mere selvstændighed og at man tager sig selv i ørerne.&laquo;&ndash; Hvad drømmer du om at kunne udrette med din uddannelse?&raquo;Jeg har valgt jura med tanke på hele min fremtid og ikke bare min karriere. Jeg vil gerne have et økonomisk overskud og kunne tage ud at rejse. Jeg kunne godt forestille mig at arbejde i en mindre virksomhed, hvor man kan sparre med hinanden og har forskellige arbejdsopgaver, så man ikke bare sidder med én del af lovgivningen.&laquo;Sonja Nordstrøm,&nbsp;Møbeldesign på Danmarks Designskole&ndash; Hvad glæder du dig mest til som studerende?&raquo;Jeg glæder mig til studiemiljøet. Vi er nogle små klasser med cirka 12 i hver, så man lærer nok hinanden godt at kende. Jeg har ventet nogle år med at starte studie, så det bliver dejligt at komme i gang med at nørde noget, jeg synes er vildt fedt.&laquo;&ndash; Hvad frygter du?&raquo;Jeg har lidt præstationsangst. Jeg ved ikke 100 procent, hvad studiet kommer til at gå ud på, og hvad mine evner er inden for faget. Og den der disciplin, man skal have for at studere, har jeg ikke rigtig haft i gymnasiet, så nu skal den virkelig komme.&laquo;&ndash; Hvad drømmer du om at udrette med din uddannelse?&raquo;Jeg drømmer om at arbejde i et stort møbelkollektiv, hvor vi har forskellige møbelprojekter og laver nogle vilde ting til byrummet. Jeg tror, det er federe at gå og få ideer sammen end at arbejde for et etableret firma. Og så vil jeg også rigtig gerne rejse ud i verden og lære om andre lande og kulturers traditionelle møbelhåndværk.&laquo;Ea Sofie Mors,&nbsp;Uddannelsesvidenskab på DPU i Emdrup&ndash; Hvad glæder du dig mest til som studerende?&raquo;At fordybe mig med nogen, der interesserer sig for det samme. Og til at prøve alting for første gang. At sidde til forelæsning, at tage på rustur, at møde de andre.&laquo;&ndash; Hvad frygter du?&raquo;Jeg er ordblind, så jeg er bekymret for, om jeg kan klare et studie med så meget tekst. Det bliver en voldsom udfordring. Uddannelsesstyrelsen tilbyder nogle hjælpemidler, men jeg er stadig bange for at blive sat skakmat af læsestoffet. Og så er jeg pligtopfyldende, så jeg håber ikke, studiet bliver tre år med dårlig samvittighed over aldrig at nå alt.&laquo;&ndash; Hvad drømmer du om at udrette med din uddannelse?&raquo;Jeg drømmer om at lave om på den måde, uddannelser fungerer på. Som det er nu, bliver der ikke taget hensyn til, at folk er forskellige og lærer forskelligt. Og så vil jeg gerne ændre karaktersystemet, fordi jeg synes, det er en forkert måde at se kompetencer på &ndash; en enkelt præstation én dag i slutningen af vores teenageår.&laquo;
