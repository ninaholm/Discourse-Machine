Jo, det er 'unusual'
Den walisiske sanger og trussesamler Tom Jones fylder 70 år i dag
Tom Jones er stadig i storform, som her under en koncert i Californien sidste år

I nærheden af den walisiske hovedstad Cardiff, ligger den undseelige mineby Treforest. En af de unge drenge herfra udmærkede sig allerede i barneårene som en stor sanger. Han fik imidlertid tuberkulose, og måtte ligge i sengen i to år, fra han var 12 til han var 14. Imens de andre drenge løb rundt og spillede fodbold og jagtede piger, måtte Thomas John Woodward nøjes med at tegne tegninger og høre plader.Hans stemme vendte dog tilbage, og han begyndte som ung mand at synge i flere lokale bands, ved siden af sit arbejde på en handskefabrik. Ved en koncert med et lokalt beatorkester på pubben i Cwmtillery i 1963 blev han opdaget af produceren Gordon Mills fra London, som inviterede ham til England for at indspille musik.Her fik han kunstnernavnet Tom Jones, som i øvrigt er en reference til den vestengelske forfatter Henry Fieldings roman fra 1749, om en karakter af samme navn, og ligesom bogens frivole 1700-talslurendrejer, kom den unge sanger da også hurtigt på tværs af normerne: Der var simpelthen ingen pladeselskaber der ville hyre ham, da de mente at hans sceneshow og hele hans personlighed var for erotisk og voldsom.It's not unusualDet endte dog med at Decca tilbød ham en kontrakt i 1965, og det skulle vise sig at være en klog beslutning: Allerede hans anden single,It's not unusualgik nummer 1 i Storbritannien, og samme år fejrede han store succeser med musik tilWhat's new pussycatog James Bond-filmenThunderball.Mills' planer med Toms karriere var dog ikke forbi, og allerede i 1966 fik han ham succesrigt relanceret som en mere moden og familieorienteret crooner med indspilningen afGreen, green grass of home, hvilket banede vejen for en lukrativ karriere i USA, særligt i Las Vegas. Det var her den berømte gimmick begyndte, hvor kvindelige fans kastede deres trusser op på scenen.Han havde flere store hits op gennem 70'erne, men ved starten af firserne levede han hovedsageligt som fast entertainer i casinobyen. I 1987 begyndte han dog at markedsføre sig selv med nyere og yngre materiale, deriblandt et cover af Prince'Kiss, og han fik igen flere hits på de store mainstreamlister. Han har siden løbende udgivet albums med både nyt og genindspillet materiale.Senest har han annonceret, at han vil udsende et album med coverversioner af blandt andre Bob Dylan og John Lee Hooker, indspillet sammen med buespianiste Booker T. Jones og produceret af manden der står bag de seneste plader af Rufus Wainwright og Ryan Adams, Ethan Jones.
