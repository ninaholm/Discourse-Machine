Fire bud på en ny radioprofil
I går offentliggjorde kulturminister Per Stig Møller det udvalg, der skal afgøre, hvordan Danmarks fjerde FM kanal skal se ud. Mens vi venter på udvalgets afgørelser, har Information spurgt fire radiofolk, hvordan deres drømmekanal ser ud
Her ses forligsparterne, da det nye medieforlig med planer om 100 mio. kr. til en ny radiokanal blev indgået den 26. maj. I går blev ekspertudvalget for den nye radiokanals profil nedsat. Fra venstre ses Venstres Ellen Trane Nørby, kulturminister Per Stig Møller, DF's Karin Nødgaard og Liberal Alliances Simon Emil Ammitzbøl.

»Hvis Per Stig Møller tror, at man kan mikse en radiokanal, som man kan mikse en tv-kanal - sådan med alt godt fra havet; lidt klassisk, lidt popmusik, godt med snak og magasinprogrammer - så er det fordi, han lever i 1970'erne,« siger Jens Rohde, tidligere medieordfører for Venstre og nu medlem af Europa-Parlamentet i Bruxelles, om det bud kulturminister Per Stig Møller (K) indtil videre har givet på den fjerde danske FM-kanal.Men hvordan Danmarks nye hybride musik - og snakkekanal helt præcist skal se ud, er der endnu ikke noget konkret bud på.Kulturministeren nedsatte i går et udvalg, der skal præcisere kanalens indhold, ud fra de rammer det nyligt færdigforhandlede medieforlig har fastlagt. Radiostationen er lovet op imod 100 millioner kroner årligt - men skal forpligte sig som public service-kanal. Og udover at spille et bredt udvalg af musikgenrer, skal radiostationen formidle nyheder, kultur og debatprogrammer.Internt i DR's bestyrelse er der blevet gisnet om, hvilken DR-radiokanal der skal lade livet for at gøre plads til den nye. Næstformand Ole Hyltoft har erklæret P3 krig for at redde P2, der »højner det musikalske niveau i befolkningen,« skriver han i et debatindlæg.Derimod mener andre af DR's bestyrelsesmedlemmer ikke, at P3 skal lide last, da det netop er den kanal, der fastholder de unge lyttere.Den nye kanals indhold har siden medieforliget været ivrigt debatteret i den danske presse, og kulturminister Per Stig Møller har ledt tankerne hen på den norske udgave af P4, men understreger, at det er udvalgets opgave at definere kanalen.»Jeg skal selvfølgelig ikke påføre Danmark en radiokanal, som jeg tegner ud fra mine egne erfaringer, fra dengang jeg ledede programredaktionen på DR i 70'erne. Det skal ikke være Møllers egen lille kanal,« sagde Per Stig Møller til Politiken.'Lad de kreative bestemme indholdet'- Hvorfor er det nødvendigt med en ny radiokanal?»Ja. Radiobilledet i Danmark er for fattigt.«- Hvilken type radio skal den nye kanal lave?»Det skal være ukonventionelt, nyskabende, intelligent, underfundigt og underholdende. Det skal tænkes mindre stramt i forhold til målgrupper, og mindre kassetænkning med hensyn til formidling. Modsat hvad man gør i DR. Jeg tror ikke på medieforskernes pessimisme over lytterne, der kun kan tåle én ting ad gangen.«- Hvordan skal den bedste balance mellem taleradio og musikradio være ifølge dig?»Man kan sagtens blande det mere, end man gør i DR. Det, vi har gjort i Third Ear, er at blande journalistik med kulturformidling og musik i nogle formater, som vi selv mener, er meget underholdene. Ikke fordi den nye kanal skal lyde som Third Ear, men der er mange måder at tænke sådan nogle ting på.«- Hvad skal radiokanalen bidrage med - som er nyt i dansk radio?»Man slipper for DR's påvirkning af alle mulige interessenter: kirken, musikforbundene, dramatikerforbundet, Journalistforbundet. Påvirkningen har skabt en meget opdelt kassetænkning. I radiobilledet findes der heller ikke noget for mit segment, folk mellem 25-45. Der er P1, men det er sjældent, jeg hører P1 og ikke tænker, det er lidt halvkedeligt? Og det er meget sjældent jeg hører P1 og griner eller græder.«- Er det godt, at der kommer nye aktører - så ikke kun DR sætter radiodagsordenen?»Det er ikke en dårlig ting. Ikke så meget fordi det er en god klassisk, liberal konkurrencesituation, men mere fordi det kan løfte mulighederne for de talenter, der hænger fast i det gamle. Hvis man laver noget halvkedeligt, så får man en hård konkurrence, og så strammer man op.«- Hvem ville være god til at lave den nye radiokanal?»Problemet er, at de folk der bliver spurgt, er dem, der har skabt det nuværende halvkedelige radiolandskab. Jeg tror heller ikke helt på, at de trykte medier kan gøre det specielt nyskabende. Jeg håber, det kommer til at være folk fra filmproduktion, musikbranchen og andre medieproduktioner. Folk, der kan skabe indholdet i stedet for bare at styre det. Og så håber jeg, at den nye kanal kan være opfindsom nok til at lægge de indholdsmæssige beslutninger længere nede hos de kreative folk, og lade dem bestemme.«Tim Hinman er redaktør på Third Ear, et onlinemultimediemagasin med features. Har tidligere produceret Ultralyd på P1'Man kan vælge alskens vaskepulver men ikke en seriøs radio'- Hvorfor er det nødvendigt med en ny radiokanal?»I dit supermarked kan du vælge forskelligt vaskepulver, men du kan ikke vælge at høre seriøs radio på forskellige niveauer i Danmark. Jeg synes, det vil være fint med et alternativ, så lytterne har en mulighed for at vælge.«-Hvilken type radio skal den nye kanal lave?»Hvis det bliver os, vil vi lave mere fordybende radio. Gå mere i dybden, lave udsendelserne lidt længere, flere reportageprogrammer og montageprogrammer - så det ikke kun ertalkradio. Jeg synes, dansk radio kunne trænge til mere af det fordybende stof. Vi vil være med til at skabe nogle billeder hos lytteren gennem reportage og montage. Der skal også være plads tiltalkradio,men vi vil bruge meget energi på at billedskabe lyden.«- Hvad skal radioen bidrage med - som er nyt inden for dansk radio?»Musik i alle genrer. Selvom om forskerne siger, man ikke kan have en bred profil, så mener Den2Radio godt, danskerne kan klare en bred musikprofil.«- Hvem vil være god til at lave den nye radiokanal?»Vi synes, vi vil være meget gode til at fylde den nye radiokanal med spændende radio. Vi kan håndværket i hvert fald. Men alt efter de videre rammer, der bliver udstukket, må vi se på det. Vi vil ikke søge hvad som helst. Hvis rammerne bliver for meget P4, så vil vi tænke os om. Vi vil måske gerne levere programmer, men ét P4 er nok i Danmark. «Jytte Nordholt, Bestyrelsesmedlem i 'Den2Radio'. Uddannet som lydtekniker i DR, og har arbejdet for DR i mange år. Har været med fra start i den to år gamle netbaserede radiokanal, Den2Radio. Producerer i dag udsendelser for kanalen.'Per Stig forstår ikke nutidens radiovilkår'- Hvorfor er det nødvendigt med en ny radiokanal?»Lad mig først sige, at jeg ikke repræsenterer regeringen i dette spørgsmål. Man kan godt argumentere for, at det er fint med andre udbydere. Problemet for DR og den nye kanal, er, at vi får nogle mærkelige blandingsprodukter. Hvis Per Stig Møller tror, at man kan mikse en radiokanal, som man kan mikse en tv-kanal - sådan med alt godt fra havet; lidt klassisk, lidt popmusik, godt med snak og magasinprogrammer - så er det, fordi han lever i 1970'erne. Sådan kunne man lave radio dengang. Det duer ikke, at P2 og P4 eksempelvis lægges sammen. Man kan ikke spille klassisk musik den ene time og spille Jørgen de Mylius og Eldorado den næste. Sådan fungerer radiomediet ikke i dag. Jeg vil ikke forholde mig til, om det er nødvendigt med en ny kanal eller ej. Men det man har lagt op til, er en svækkelse af den kommercielle sektor - og DR.«- Hvordan skal den bedste balance mellem taleradio og musikradio være ifølge dig?»Nu bliver den nye kanal fri for reklamer, så der bliver mere plads til tale- og magasinradio. Men man skal vide, at dem, der gerne vil høre taleradio; de lytter til taleradio. Hvis du vil høre tale og slår ind på den nye kanal og de spiller musik; jamen, så slår du væk. At finde en balancegang er virkelig svært, når man skal være en blandingskanal.«- Hvad skal radioen bidrage med - som er nyt i dansk radio?»Den kan bidrage med Danmarks laveste lytterandel. I hvert fald hvis det bliver en blandingskanal med mange, lange magasinprogrammer, musik som det ene øjeblik skal være pop, det andet øjeblik klassisk og det tredje øjeblik jazz. Det vil jeg godt lægge hovedet på blokken på. Det er helt åbenlyst, at Kulturministeren ikke forstår betingelserne for at lave radio i dag. Man kan ikke lave radio som i 70'erne og 80'erne.«- Er det en god ting, at der kommer nye aktører - så det ikke hovedsageligt er DR, der sætter radiodagsordenen?»Jeg har ikke bestilt andet hele mit liv for at skabe bedre vilkår for kommercielle aktører. Men for mig at se, er det jo ikke specielt interessant, at der udbydes en ny statskanal. Statsmonopolet er jo stadig det samme. Med det der lægges op til, så tror jeg ikke, den får mange lyttere. Hvis kanalen får mange lyttere, så er det fordi, den læner sig op af P4, men så kvæler den bare de andre kanaler. Så jeg frygter vi reelt set ender op med færre kanaler. Jeg må desværre konstatere, at vi har en af de mest begavede kulturministre siden Julius Bomholt, men det er ikke nødvendigvis en garant for begavede løsninger inden for radiomediet. Jeg forstår ikke, at man ikke tager ved lære af tidligere erfaringer rent programmæssigt.«Jens Rohde, EU-parlamentariker for Venstre. Var første radiodirektør for TV2 Radio. Kanalen var en blanding af musik, nyheder og magasiner. Kanalen blev solgt grundet dårlig økonomi'Stik de unge journalister en scooter, og send dem ud i landet'- Hvorfor er det nødvendigt med en ny radiokanal?»Jeg har svært ved at se, hvorfor der skulle laves en ny kanal. Hvis man vil lave en ny P1, så synes jeg hellere, man skulle satse på den gamle. Laver man den norske model, med en hybrid mellem P3 og P4, så tror jeg egentligt, at det private marked kunne klare det selv.«-Hvilken type radio skal den nye kanal lave?»Jeg synes, man skulle tage fat på de uddøde genrer, dokumentar og montage. På P1 sidder der mest bare to mænd og er uenige med en vært i midten. P1 er degenereneret til samtaleradio, da det er billigere. I stedet for alle politikerne, de kendte mennesker og forbrydere, så findes der faktisk gode historier udenfor Københavns volde, som de fleste mediefolk ikke kender til.«- Hvordan skal den bedste balance mellem taleradio og musikradio være ifølge dig?»Jeg synes, det svarer til, at man køber 'Bådnyt', og finder en masse sider med biler. Lytterne bliver forvirrede, hvis tilstanden brydes, og musikflader afløses af snakkeflader.«- Hvad skal radiokanalen bidrage med, som er nyt i dansk radio?»Få fat i nogle nyuddannede journalister med friske ideer. Stik dem en scooter og send dem ud og bank på døre. Snak med folkene på Mors eller på havnen i Præstø. Det lyder som en banalitet, men det passer, at der er fantastiske historier alle vegne. Det meste af P1 laves på under en kvadratkilometer, som tegnes rundt om Christiansborg. Men der er et enormt uudbygget potentiale til at lave sjov og spændende radio. Som historien om dengang parret mødtes, hvordan sønnen døde i et trafikuheld. Det savner jeg, i stedet for at høre på de kendte og magtfulde tale.«- Er det godt, at der kommer nye aktører - og det ikke kun er DR, der hovedsageligt sætter radiodagsordenen?»Jeg er bange for, at det ender med at være de folk, der laver popmusikradio nu, der bliver den nye aktør. Men hvis man skulle tænke nyt, så skulle man ud og have fat i nogen, som Per Stig Møller og de andre tunge drenge ikke engang aner eksisterer. Nogle af de originaler, der har forladt DR, som kan lave skæve formater. Men vigtigst af alt skal de have en kærlighed til radio. Det skal være mennesker, der forstår alt det radio kan, stemningsmæssigt og forløbsmæssigt.«Erik Valeur er journalist og forfatter. Nu ansat på Tænk, og har tidligere ledet dokumentargruppen på P1 i DR
