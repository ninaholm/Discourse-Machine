Folk



 @PerClausen3
I går var det 1. april, og det bragede løs på Twitter straks efter midnat: ’Har også meldt mig ind hos Socialdemokraterne,’ skrev f.eks. Enhedslistens Per Clausen. ’Har erkendt, at vejen til sejr går over kapitulation.’ Og grise kan flyve.
@krmeinert
Det var dog ikke alle, der morede sig over aprilsnarre i medierne: ’Er allerede træt af 1. april i nyhederne,’ tweetede journalist Kristoffer Meinert. ’Svarer til at se en person gå målrettet mod en bananskræl på vejen. #usjovt.’
@amarckmann
En anden journalist, Andreas Marckmann havde et råd til alle, der forsøgte sig med aprilsnar: ’Kære medier, husk nu: Sjov aprilsnar = noget, folk rent faktisk tror på og bliver snydt af.’ Og det er slet ikke så nemt, som det lyder.
 
@vestager
De radikales Margrethe Vestager havde i øvrigt andet at tænke på: ’Herning 100 år som købstad,’ tweetede hun. ’Tillykke! Bertel Haarder og Bent Fabricius-Bjerre har skrevet ny salme i anledningen.’ Nå da, fristes man til at sige.

