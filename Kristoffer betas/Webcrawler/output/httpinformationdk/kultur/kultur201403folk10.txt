Folk



 
	Gratister

	Rejsende med hang til gratis transport bør begive sig mod Paris. I denne weekend kræves ikke betaling for brug af byens tog, busser og kommunale lejecykler. Årsag til disse paradisiske tilstande: Helvedes luftforurening.

	Åndedrætsbesværede

	Luftforureningen i Paris er nået op på det firdobbelte af, hvad verdenssundheds-organisationen WHO sætter som grænsen for det sundhedsfarlige. Årsag: Det paradisiske forårsvejr med ingen vind, varme dage og kølige nætter.

	Ivrige betjente

	Paris’ politi har søgt at bringe flest mulige biler til motorstop. Det har politiet gjort ved at udskrive over 16.500 bøder til bilister, der overtræder nyligt sænke-de fartgrænser, og ved at standse al unødig kommunal kørsel. Sikke scener!

	Korttidshuskere

	Paris har før været ramt af voldsom luftforurening ved vinter- og forårstide. Det har ført til politiske løfter om at begrænse den osende trafik – varigt. Men når vinden har blæst forureningen væk, har den taget beslutsomheden med sig.

