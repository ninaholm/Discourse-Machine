Min kultur: Jacob Mchangama



 
– Hvilken kulturel udendørsaktivitet vil du deltage i i sommerferien?

	»Jeg håber at få tid til at gå til Copenhagen Jazz Festival, men jeg må indrømme, at jeg ikke har fået tjekket programmet endnu.«

– Hvad er den bedste/sjoveste/klogeste udendørsaktivitet, du har været til?

	»Jeg var engang til et kæmpe kulturfestivalsagtig event på Versailles i Paris. Det var ganske imponerende.«

– Hvilken bog vil du læse i sommerferien?

	»Jeg burde slappe af med noget skønlitteratur, men ender altid med at læse tunge historiske værker. Jeg vil gerne være færdig med andet bind i Harold J. Bermans værk Law and Revolution, der handler om de retlige og politiske konsekvenser af den protestantiske reformation.«

– Hvilken bog, du har læst, vil du anbefale andre at læse i sommerferien?

	»The Dictator’s Learning Curve af William J. Dobson, som analyserer, hvordan diktaturstaten har ændret sig i det 21. århundrede.«

– Hvilke aviser, magasiner og tidsskrifter læser du til daglig?

	»Når jeg ikke er på arbejde, bruger jeg mest internettet og skimmer de største danske dagblade og går så i dybden hos bl.a. The Economist, Foreign Policy og ofte fremragende The Spectator, men via links på Facebook og i mit Twitter-feed læser jeg også mange historier fra andre medier, alt efter hvad der fanger min interesse.«

– Hvad hører du af radio om sommeren?

	»Jeg hører faktisk næsten aldrig radio, må jeg erkende.«

– Abonnerer du på nogle podcasts – og hvilke kan du i så fald anbefale?

	»Jeg har opdaget en podcast, der hedder Spycast, og som blandt andet har haft suveræne udsendelser om de juridiske aspekter af Snowden-sagen.«

