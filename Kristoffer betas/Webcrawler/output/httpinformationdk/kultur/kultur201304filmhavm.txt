Et filmhav af muligheder
Om en uge begynder den årlige filmfestival CPH PIX. Filmene er udvalgt efter kriterier som kvalitet, kuriositet og relevans og udgør et mangfoldigt alternativ til biografernes daglige udbud, fortæller festivalchef Jacob Neiiendem. Her anbefaler Informations filmredaktion en god håndfuld film, det er værd at glæde sig til på festivalen
Amerikanske kritikere har kaldt ’Spring Breakers’ for Harmony Korines bedste film og årets mest uforglemmelige oplevelse, andre savner mere end overfladisk provokation og stil. Men sidstnævnte forventes Korine at levere så overlegent – og med Britney Spears-soundtrack inkluderet – at det ville være fejt at gå glip af chancen.

160 film på 14 dage. Man skal lægge sig i selen, hvis man vil nå det hele, men fra den 11.-24. april bliver der rig mulighed for at udfordre og kæle for sine filmiske smagsløg, når den årlige københavnske filmfestival CPH PIX for femte gang slår dørene op.Man kan dæmpe sin utålmodighed ved at se film, der siden kommer i biografen (Michaels Noers fremragendeNordvest, østrigske Ulrichs Seidls Paradis-trilogi med flere). Man kan springe på de mange særbegivenheder, somPretty Woman-visningen på Skelbækgade, hvor de prostituerede holder til, og deltage i den efterfølgende debat. Eller gå til koncert i Marmorkirken med Manorexia alias den australskfødte komponist og musiker JG Thirlwell.Man kan også &rsquo;bare&rsquo; vælge at se nogle af de mange film, der ellers ikke er mulighed for at se i en dansk biograf.Det er et sandt overflødighedshorn af sanseindtryk fra hele verden. Og for festivaldirektør Jacob Neiiendam handler CPH PIX ganske simpelt om at skabe to uger, der særligt handler om at gå i biografen.Mangedobler muligheder&raquo;Det er den periode på året, hvor publikum kan opleve et alternativ til de film, biograferne ellers byder på,&laquo; siger Jacob Neiiendam.&raquo;Det betyder ikke, at alle filmene nødvendigvis er radikalt anderledes, mere intellektuelle eller helt udknaldede, men det udvalg, publikum kan vælge imellem på en almindelig premiereuge, er jo kun et ekstremt lille udsnit af det utrolige antal film, der produceres hvert år. På PIX kan vi derimod tillade os udelukkende at vælge film ud fra deres kvalitet, relevans eller kuriositet. Det kan de kommercielle aktører ikke. Vi kan sammensætte et program, som understreger den fortællende films kunstneriske, kulturelle og politiske relevans.&laquo;&raquo;Hvis du ser på, hvor mange film et dansk publikum kan vælge imellem på et år, så havde vi 540 i alt i 2012, fordelt på 85 danske, 198 fra andre europæiske lande, 222 fra USA og kun 36 fra andre lande end de nævnte. Det vil jo sige, at vores 160 film, hvoraf få får dansk premiere på et senere tidspunkt, mangedobler publikums muligheder for at se film, som ikke lige er danske, kommercielle amerikanske eller store europæiske arthouse-succeser.&laquo;
