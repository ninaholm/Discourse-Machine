’Jeg har hængt mine sejl til tørre ...’
En række bogelskere fra nogle af landets små, karakterfulde boghandler giver tips til hvilke bøger, der skal læses på stranden, terrassen – eller i sofaen
I Møllegades Boghandel på Nørrebro anbefaler man Lasse Thornings debutdigtsamling, ’Sådan og sådan’, til sommerferielæsning.

»Der gøres en dyd ud af ikke at holde tungen lige i munden, og det er bestemt ikke uden humor. Digtsamlingen byder på fantastiske sprogblomster som »forpufning« og »udkigspoeten«. Ideen om, at noget »minder om maven på en hveps«, er også ret uimodståelig. Der er en lækker lydlighed i, at »bisoner bisser« og en skæv, stemningsmættet logik i registreringer som; »bænkebidere har skjorter på/ de er stenenes travle revisorer« og ikke mindst i kongesætningen; »mellem dine ben/ er jeg Nick Cave«.«Gudrun Hagen fra Møllegades Boghandel (Møllegade 8A på Nørrebro) er ikke i tvivl om sin anbefaling, når det gælder årets sommerlæsning: Lasse Thornings debutdigtsamlingSådan og sådanfra forlaget Jorinde &amp; Joringel (2011).»Hos Møllegades Boghandel arbejder vi med et bredt udvalg af smalle titler for at give den gode, skarpe, originale, underfundige litteratur i små oplag et større publikum. Vores sommerferieanbefaling er netop sådan en lille perle. Perfekt til stranden med sine kun 62 sider og meget rig på rablende sprog, snørklede associationsrækker og underfundige ordlege. Her er tale om en digtsamling, der leger med dobbelthed, gentagelser og absurde kontraster, som ikke nødvendigvis er hinandens modsætninger,« siger Gudrun Hagen og fortsætter: » Undervejs i det sanselige virvar toner der også imponerende smukke passager frem. I »Elskov bøgeskov« smelter vi eks. over ordene; »Jeg har hængt mine sejl til tørre/ på dit hjertes gevir/ der må være plads til uvejr i alle digte/ det er lige så vigtigt/ som bidevind og sirener«. Og ja, der er plads til lidt af hvert i Lasse Thornings digte, og vi elsker det.«I Borgergade i Indre By anbefaler Vibeke Hansen fra Tranquebar Anna FundersAlt hvad jeg er(Gyldendal, 2012):Noget at tænke over»Det er historien om en flok unge, intellektuelle socialisters usikre tilværelse efter Hitlers magtovertagelse. I begyndelsen af 1930’erne er ikke engang London et sikkert sted at opholde sig, når man er tysker og publicerer Hitler-kritiske artikler. Byen er fuld af nazisympatisører, der leder efter en lejlighed til at forfølge og likvidere dem, der afslører Hitlers løgnagtighed og forfærdende visioner. Hverken de engelske politikere eller dommere vil beskytte dem af frygt for en ny krig. Nogle kan håndtere landflygtigheden, magtesløsheden og frygten, andre kan slet ikke. Ven bliver til fjende og tillid til mistro,« fortæller Vibeke Hansen.Historien er opbygget på virkelige hændelser, personer og omstændigheder, og flere af bogens temaer er »desværre stadig uhyggeligt aktuelle«, forklarer hun og fortsætter: »Alt hvad jeg erer godt skrevet, byder på kærlighed, spænding og noget at tænke over. Hvad kan man ønske mere af en feriebog! Som en lille bonus vil jeg også anbefaleReading on location: Great books set in top destinations.Fra næsten alle verdens lande er der anbefalinger af gode romaner ,man kan læse on location. Det er en fantastisk måde at lære om et land på.«Har du tiden ...Christina Thiemer Grønborg fra Thiemers Magasin på Vesterbro anbefalerVanæreaf J.M. Coetzee (Heklar Forlaget, 2000).Hendes begrundelse lyder: »Det er en bog om menneskets mange facetter. De onde elskes af nogen. Nogen hader de gode. Det usagte mellem linjerne driver dig til vanvid som læser, men viser også, at forfatteren stoler på, at du kan lidt selv.&nbsp;En universitetsprofessor falder i unåde og flytter ind hos sin datter på landet. Historien er sat i Sydafrika, og der er en underliggende ulmen imellem den sorte og den hvide mand.En ondskabsfuld, men fremragende historie. Jeg forstår, hvorfor Coetzee vandt Booker-prisen for denne her. Jeg ville selv have givet ham den.«Hos Bøger &amp; Papir i Stege er der flere bud på den gode sommerlæsning – blandt andet Karl Ove KnausgårdsMin kamp(Lindhardt og Ringhof, 2011), små lokalhistoriske bøger m.fl.»Sommeren er travl for en boghandler i en turistby som Stege. Derfor er det ikke feriekufferten, der bliver pakket på denne årstid. Men gode bøger hjemme på terrassen en lun sommeraften er også en fin afslutning på dagen. Jeg har stadig et par bind af Karl Ove KnausgårdsMin kamp, der ligger og venter på at blive læst,« siger Elly Nielsen og fortsætter:»Knausgård var sidste års forfatter ved Verdenslitteraturen på Møn – et fantastisk arrangement – og hans bøger er litterære mesterværker. Jeg glæder mig også til at læse Kim Leines nye roman Profeterne i Evighedsfjorden og høre forfatteren ved dette års verdenslitteratur-arrangement. Jeg skal også have læst et par historiske romaner, øverst i bunken ligger Erik Knoth:Mustard point. Desuden kommer der mange små lokalhistoriske bøger, som det også altid er en stor fornøjelse at læse, ja – det er kun tiden, der sætter sin begrænsning. Rigtig god sommerlæsning ...«
