Elsker, elsker ikke: Victor Boy Lindholm



 Elsker
jeg elsker min krop mudret efter lang tid i skov, alle mine ar. at finde gamle chatbeskeder mellem os fra måske ja 2008, mange timer i fremmede menneskers facebookgallerier. jeg elsker 2pac, b.i.g, jayz og nas samtidig, selvom det er totalt kontroversielt. at wutangaintnothintofuckwith og når jeg går ind i et rum, hvor mennesker kigger efter mig. min farmor der siger at nu skal du ikke have flere tatoveringer, den bekymring for min sjæl aintnothintofuckwith. al det sorte, gyldent lys på min hud, at jeg aldrig kan se mig selv dansende, ekstremt meget arbejde heletidenaltidaintnothintofuckwith. sindssyge streaminger af forårsklassikerne med engelske kommentatorer. skin suits og alle tingene i verden.
Elsker ikke
at jeg har mistet en slags kontakt til flere mennesker jeg har været tidligere. at jeg aldrig kan vende tilbage til at være det sted. at jeg vil eje alle ting i verden, den afhængighed. en hel dag på nettet uden der sker noget vildt, som at se på gaden og finde den tom. nerven der hopper over næsen, altså kroppen der giver tegn på træthed.

