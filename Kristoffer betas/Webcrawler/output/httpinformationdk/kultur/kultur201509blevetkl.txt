’Vi er blevet klogere siden 11. september’
Howard Gordon, producer og forfatter bag tv-serier som ’24 timer’ og ’Homeland’, er aktuel med den nye serie ’Tyrant’. Og denne gang er det verden set med mellemøstlige øjne. Information har mødt Gordon til en snak om en forvirrende verden, gråzoner og underholdning
Vi kan ikke længere undgå den menneskelige tragedie, der foregår i den anden ende af verden, mener tv-producer Howard Gordon. Hverken i Californien, hvor han bor, eller her i Danmark.

Vi fortæller historier for at forstå de ting, der forener os, ikke de ting, der adskiller os, mener den amerikanske tv-producer og manuskriptforfatter Howard Gordon. Hans fiktioner afspejler den virkelighed, de er blevet til i, og der er flere gråtoner og mere humanisme på spil i de ting, han laver i dag, end i dem han lavede for 10-15 år siden &ndash; dengang lige omkring terrorangrebet på USA 11. september 2001.Den 54-årige tv-mand begyndte karrieren med at arbejde på andres serier &ndash; Skønheden og Udyret, X-Files og Buffy the Vampire Slayer &ndash; men i de senere år har han været med til at udvikle og skrive sine egne, der i øvrigt alle synes at have store emner som krig, terror og religion tilfælles.Det drejer sig ikke mindst om actionserien 24 timer, hvori specialagent Jack Bauer redder verden igen og igen &ndash; gerne ved hjælp af tortur; spion-dramaet Homeland, hvor den ustabile CIA-agent Carrie kæmper med terrorister og sig selv; og senest Tyrant, der foregår i et fiktivt mellemøstligt diktatur, som kommer under pres af demokratiske kræfter, da diktatoren dør, og et &rsquo;arabisk forår&rsquo; udvikler sig.For nylig gæstede Gordon København, og jeg fik en audiens med den travle, men meget imødekommende mand. Ifølge ham lyder det måske indlysende, hvad der gør en god tv-serie: &raquo;Det drejer sig om to ting: en følelsesmæssighed klarhed i personerne og en kontrakt med publikum. Hvad vil man have, at publikum skal opleve? Hvad er det meningen, at det skal have ud af serien på det mest basale niveau? Skønheden og udyret var en romantisk serie, der foregik i en barsk verden i 1980&rsquo;erne og handlede om drømmen om et tilflugtssted og en kærlighed, der på en måde var kysk og romantisk. I X-Files kaldte vi det &rsquo;bøhet&rsquo;. Vi ville have, at folk i hver akt skulle rette sig op og sidde på kanten af sædet. I 24 timer var det adrenalin. Vi ville have, at folk skulle opleve det som en tur i rutsjebanen.&laquo;Det er underholdning&ndash; Hvad er så kontrakten med publikum på &rsquo;Homeland&rsquo; og &rsquo;Tyrant&rsquo;?&raquo;For mig og min makker, Alex Gansa, svarer Homeland på nogle store spørgsmål, vi selv havde 10 år efter 11. september. Hvad er der at være bange for? Hvad er prisen for at have været i krig? Hvordan er det at have været en soldat, der tog til Irak for at slås, kom tilbage og tænkte: &rsquo;Måske er de ting, jeg sloges for, slet ikke så indlysende&rsquo;? Det handlede aldrig om at være polemisk eller propagandistisk. Det handlede om at stille disse spørgsmål på en dramatisk måde. I sidste ende er Homeland en spionserie og hovedpersonen, Carrie, er efterretningsofficer.&laquo;&ndash; Det er stadig underholdning.&raquo;Det er stadig underholdning, forhåbentlig begavet og intelligent. Hvad angår Tyrant &hellip; Jeg læser avisen hver dag, og hver dag handler forsiden bogstavelig talt om Egypten, Libyen, Syrien, Israel, Palæstina. Vi befandt os midt i Det Arabiske Forår, der var et øjebliks håb &ndash; det troede folk i hvert fald, men det var meget mere komplekst end som så. Ideen om at fortælle en historie fra et fiktivt mellemøstligt land set gennem to brødres øjne var interessant. Der var også noget provokativt over at sige: &rsquo;Kan man virkelig lave en amerikansk tv-serie, der foregår i Mellemøsten med hovedsageligt arabiske skuespillere i hovedrollerne?&rsquo; Der var lidt hybris over det.&laquo;&ndash; Har vi de helte eller hovedpersoner, vi fortjener på et bestemt tidspunkt i tiden? Afspejler dine tv-serier den tid, de er lavet i?&raquo;Ja, det synes jeg. F.eks. skaber Vince Gilligan i Breaking Bad og Better Call Saul figurer, som er meget specifikke for den tid, vi lever i, men som også er tidløse. Det er personer, som forsøger at være gode mennesker, men verden bliver ved med at slå dem i hovedet. Det er noget, jeg tror, at mange mennesker kan relatere til nu.&laquo;&ndash; I dine egne serier er der sket en udvikling. Hvor &rsquo;24 timer&rsquo; var forholdsvis sort/hvid, er &rsquo;Homeland&rsquo; fuld af gråtoner. Er du blevet klogere med tiden?&raquo;Jeg vil ikke sige, at jeg er blevet klogere. Jo, set i bakspejlet er alle klogere. Men lige efter 11. september var vi alle bange og panikslagne, og Jack Bauer var en ambitiøs mand, der ikke kun bekæmpede terroristerne, men også det korrupte og inkompetente bureaukrati. Vi var vrede på de mennesker, som havde til opgave at beskytte os, og vi var vrede på terroristerne. Jack Bauer var en cowboy og en actionhelt.&laquo;&ndash; Han var en slags Dirty Harry.&raquo;Han var 2001&rsquo;s svar på Dirty Harry. En helt igennem amerikansk helt. Jeg synes, at Jack Bauer var ligesom briternes James Bond. Alt imens deres imperium var ved at falde fra hinanden, gik han i seng med kvinder og havde tilladelse til at dræbe. Han var et skrantende imperiums helt, og det er Jack måske også.&laquo;Forvirrende tider&ndash; Det er interessant at se, hvor dyster megen underholdning efterhånden er blevet, fra superheltefilm til tv-serier. Er det også et produkt af tiden, vi lever i?&raquo;På de tre forskellige serier, jeg lige nu arbejder på, taler vi meget om tro. Selv Carrie genfinder i år sin tro, hvilket er, hvad folk gør, når de ikke ved, hvor de ellers skal kigge eller gå hen. Hvem er jeg, og hvor gør jeg af denne usikkerhed? Vi lever i forvirrende tider. Der er spørgsmål om identitet. Vi ser en masse serier om transpersoner, og det understreger, at vi heller ikke er sikre på vores kønsidentitet. På nogle måder på en smuk og håbefuld måde. Mennesker, der ikke er, hvem det var meningen, at de skulle være, eller føler, de er, hvem de bør være, får lov til at være det. På den ene side har vi gjort store fremskridt som et frit samfund, på den anden side har al den frihed gjort os forvirrede, hvad angår identitet. Jeg synes selv, at det er meget forvirrende.&laquo;&ndash; Dine serier handler om krig, terrorisme, religion. Alle den slags ting, der har det med at sætte verden i brand. Er du aldrig bange for reaktionerne, eller føler du, at du har et ansvar for at beskæftige dig med den slags?&raquo;Ja, det gør jeg. Men primært skyldes det, at de ting, du nævner, interesserer mig som forfatter. Og det eneste, man kan gøre, er at følge det, der interesserer én. Jeg er skiftevis forvirret, fascineret og skrækslagen &ndash; det er jeg virkelig, og nogle gange tænker jeg, at det er nemmere at lade som ingenting. Jeg bor i Los Angeles, der er afskåret fra resten af verden af et hav og et land. Men al den menneskelige tragedie, der foregår i den anden ende af verden, er ikke noget, som denne generation kan undgå, selv ikke i Californien. Det er over det hele, også her i Danmark. Jeg mener fundamentalt set, at vi er nødt til at finde måder at fortælle hinanden historier på og derigennem på den bedst mulige måde forstå, hvad det er, vi deler som mennesker. Det, der forener os, ikke det, der adskiller os. Det at fortælle historier er en af de eneste ting, vi kan gøre. Musik, sport. Politik dæmoniserer, kunst humaniserer. Jeg vil ikke sige, at det er en mission for mig, men jeg er nysgerrig. Jeg vil stille spørgsmål: Hvad er vi bange for?&laquo;Howard Gordon var inviteret til København af Copenhagen Film Fund. &rsquo;24 timer&rsquo; kan ses på Netflix, &rsquo;Homeland&rsquo; på HBO Nordic og &rsquo;Tyrant&rsquo; på TV3. Femte sæson af &rsquo;Homeland&rsquo; begynder på amerikansk tv i oktober
