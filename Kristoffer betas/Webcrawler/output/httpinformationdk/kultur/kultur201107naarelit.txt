Gentrificering: Når eliten flytter ind, flytter andre ud
Vinbarer, vintage og vinyl følger i slipstrømmen, når kunstnere, studenter og hipsters indtager nye områder i storbyen. Gentrificering anses politisk som en belejlig løsning på slumproblemer, men ghettoen Neukölln i Berlin er nu så übercool, at kunstnere såvel som fattige drives på flugt
Vinbarer og Vespa'er har indtaget den berlinske ghetto Neukölln. Hvor udbuddet før begrænsede sig til döner-kebab, kan købedygtige gæster nu få den italiensk is, rødvinen og caffelatten præcis, som de ønsker den.

BERLIN Sammenligner man nutidens Weserstraße i Berlin med billedet fra Google Street View, er forvandlingen slående. Hvor der før lå en enkelt tyrkisk bagerforretning, er her nu to genbrugsbutikker, en pladeforretning, gallerier, flere specialforretninger og stribevis af barer, som alle er åbnet i løbet af de seneste måneder.&raquo;Her sker en masse kulturelt. Hver uge åbner der en ny bar,&laquo; siger 23-årige Konstantin Nerger, som flyttede til kvarteret Neukölln for godt et år siden på jagt efter lav husleje og højt til loftet.&raquo;Her er mere afslappet end i de rige områder. Du kan klæde dig og drikke og ryge, som du vil, uden at nogen dømmer dig. I Mitte, for eksempel, ville folk sige, &#39;hold op med at larme vores børn skal sove&#39;,&laquo; siger han og stamper en hjemmerullet cigaret mod skiven af sit vintage Casio-ur, før han sætter filtret mellem de smalle læber.Den sociologistuderende fotomodel viser rundt mellem kvarterets smukke gamle bygninger.&raquo;Derovre kan man købe ensinglespeedcykel for 1.700 euro det er sikkert et halvt års husleje for en gammel beboer,&laquo; griner han og peger på cykelforretningen ved navn &#39;Dailybread&#39;.Den markante invasion af trendsættere har givet Neukölln kælenavnet Now- Koelln, og kvarterets status som det smarteste i Berlin netop nu lokker stadig flere kreative købedygtige hertil. Konstantin Nerger stopper op foran en kombineret café og genbrugsforretning, hvor servitricen damper mælk til latte bag en enorm espressomaskine.&raquo;Hver gang, jeg kommer tilbage fra en rejse, er her noget nyt. På et enkelt år er gaden fuldkommen forandret,&laquo; forklarer han.Husleje-kløftForandringen kaldes også gentrificering. Begrebet henviser til byudvikling, hvor overklassen (&#39;gentry&#39;) flytter ind i gamle arbejderkvarterer, og det opstod, da den britiske sociolog Ruth Glass i 1964 beskrev, hvordan middelklassen i London indtog fattige områder og dermed skubbede arbejderne ud. I 1980&#39;erne var den amerikanske geograf Neil Smith den første til at teoretisere over processen. Han mener, at den sættes i gang, når den såkaldte husleje-kløft, altså afstanden mellem den egentlige og den potentielle husleje, er stor nok til, at det kan betale sig at investere.&raquo;Gentrificering er en samtidig bevægelse af mennesker og kapital, men det anføres i høj grad af kapital i økonomisk forstand, og det er det gådefulde. For vi ser ikke overførslen af hundrede millioner dollar. Derimod er det i øjnefaldende, når befolkningen forandrer sig, og kunstnere flytte ind,&laquo; siger Neil Smith, der i dag er professor på Institut for Antropologi på City University of New York.I Berlin begyndte gentrificeringen ved Tysklands genforeningen, da et stort underskud på de offentlige finanser førte til &#39;Det Store Opkøb&#39; privatiseringen af en række offentlige ejendomme der udhulede byens sociale boligpolitikker. Udviklingen har for længst forvandlet områder som Prenzlauer Berg til velfriserede middelklassekvarterer, og nu er turen kommet til ghettoen Neukölln i den sydøstlige del af centrum. Sociolog Andrej Holm, der forsker i gentrificering ved Humbolt Universitet i Berlin, peger på to afgørende faktorer. I 2008 beskrev trendmagasinet Zitty, hvordan &raquo;Neukölln rocks&laquo;. Samtidig fremlagde lokalstyret et politisk initiativ, der gav omkring 80 kunstnere brugsret til forladte butikslokaler i kvarteret.&raquo;Sammen med det nye image tiltrak det folk med kulturel eller subkulturel livsstil. Det blev en selvopfyldende profeti, at medierne kaldte bydelen et hotspot, for så opfører folk sig, som de mener, man skal på et hotspot,&laquo; siger Andrej Holm.Frygtet ghettoTidligere var Neukölln snarere et &#39;notspot&#39;. Med sine omkring 300.000 indbyggere er den traditionelle arbejderbydel kendt for at have den største koncentration af tyrkere uden for Tyrkiet, mens hovedgaden Sonnenallee kaldes &#39;Gazastriben&#39;. Det gav i årevis Neukölln et ry som kriminel ghetto, og derfor anses forvandlingen som en lokalpolitisk succes.Walid Abu el Rokti bapper da også optimistisk på sin vandpibe. Han er født i Libanon, har boet i Neukölln i 26 år, og ser i dag tilfreds op ad gaden fra sin plads foran en af kvarterets mange &#39;kulturklubber&#39;. Indenfor spiller omkring 20 indvandrermænd kort i et tilrøget lokale.&raquo;Mange tyskere flyttede her fra området, fordi de var intolerante. De accepterede ikke andre mentaliteter. Nu flytter de tolerante og intelligente ind. Det er langt bedre,&laquo; konstaterer han.&raquo;Jeg har brug for respekt og tolerance. Nu kan vi leve sammen, og folk kalder mig ikke længere &#39;lorte-muslim&#39;. Det er den bedste måde for immigranter at integrere sig på,&laquo; siger han.De efterhånden høje boligpriser afskrækker ikke umiddelbart den 46-årige kok. &raquo;Jeg ved ikke, om jeg bliver ved med at have råd til at bo her, men hvor skal jeg ellers tage hen?&laquo; smiler han.Poleret paradoksGentrificeringens paradoks er, at det rå og mangfoldige, der i første omgang lokker pionerer og kreative til slummet, siver ud af området i takt med, at middelklassen flytter ind. Der sker en form for kædereaktion, hvor uattraktive kvarterers lave kvadratmeterpriser inviterer investorer og kunstnere ind. Det skaber et marked for forretninger og kulturtilbud, og det hiver så en bredere skare af intellektuelle med sig. Cirklen sluttes, når gaderne er forvandlet fra slum til velpoleret velhaverkvarter. Da er både de billige kvadratmeter og mangfoldigheden forsvundet.I Neukölln kostede næsten 80 procent af lejeboligerne månedligt under sels euro per kvadratmeter i 2009. I dag er huslejeniveauet i den nordlige del eksploderet, så næsten hver fjerde lejlighed koster over 8 euro per kvadratmeter, hvilket er dyrt efter Berlins standarder. Dermed undergraver efterspørgslen på mangfoldighed sig selv, som biobagerier og babytøjsbutikker fortrænger underklassen. Af samme grund er forskerne skeptiske ved, at gentrificering bruges som politisk redningsaktion i belastede områder.&raquo;Vi ved, at det betyder en koncentration af fattige, så det forstærker den sociale polarisering,&laquo; siger Andrej Holm og understreger, at det er særlig problematisk, når kvarteret er en ghetto.&raquo;Det er meget svært for indvandrere at finde et nyt sted at bo. For tyrkere og arabere er det ingen løsning at flytte til udkanten af Berlin, hvor de risikerer overfald fra racistiske eller nynazistiske grupper&laquo;.Andrej Holm tvivler dog ikke på, at det bliver konsekvensen, når gentrificeringen spreder sig.&raquo;Neukölln er som et blankt papir, som du kan farvelægge, som du vil. Kun på bagsiden af papiret er det gamle image,&laquo; siger han.På et hjørne af Berlins nye festgade troner en gammel ejendom, der rummer flere spor af det oprindelige Neukölln. På den ene side af bygningen ligger en indvandrerkiosk, mens en menigmandsknejpe har til huse i hjørnelokalerne. Nu er Fuldastraße 31 indpakket i stillads fra kælder til kvist, og foran huset står stabler af byggematerialer klar til gøre det til en moderne, miljøvenlig residens i tråd med byrådets vision. Den gennemgående renovering begyndte, da ni privatpersoner fortrinsvis arkitekter sidste år købte ejendommen.&raquo;Vi har en altan, og de vil bygge en ny. Vi har trapper, og de vil lave en elevator. Vi har varme, og de vil lave et nyt system. Vi har slet ikke brug for alle de ting vi har dem allerede,&laquo; siger Louise på 29, som har inviteret sine naboer til te i bofællesskabet på tredje.På grund af istandsættelsen fordobles huslejen, og derfor har beboerne i 12 ud af 25 lejligheder dannet en protestbevægelse under sloganet&raquo;wir bleiben alle&laquo;vi er bliver her alle sammen. I september afgør byretten, om huslejestigningen er lovlig. Hvis ikke beboerne får medhold, må flere af dem forlade kvarteret.&raquo;Jeg foragter ejerne, for de ved, hvad de gør. De bruger renoveringen til at udskifte beboerne,&laquo; siger Klaus og nikker til Christa på 49.Med deltidsjobbet som damefrisør og sociale ydelser forsørger hun sig selv og sine to børn på 10 og 12. Huslejestigningerne betyder, at hun må flytte om på ydersiden af metronetværkets Ringbahn, som for de fleste berlinere udgør en symbolsk bygrænse.&raquo;Alt hvad der er inden for den ring, kan jeg ikke betale. Herinde er jeg uønsket som alenemor til to børn. Jeg har et lille, almindeligt liv, men nu bliver jeg smidt ud. For børnene er det det samme. Her kender de skolen og kan færdes alle steder selv, men hvis vi flytter, bliver alt det ødelagt,&laquo; siger Christa.Tabere ikke interessanteSelvom den kulturelle genfødsel kan ligne en velsignelse, er der derfor grund til bekymring, mener professor Neil Smith:&raquo;Problemet er, at den gamle befolkning uden tvivl fortrænges, så de, der nyder godt af forandringen, sjældent er de oprindelige beboere. Det ligger i definitionen af gentrificering, at de flyttes væk,&laquo; siger han.Alligevel er der endnu ikke forsket i, hvor de fordrevne beboere havner, og hvordan det går dem. Hverken investorer, udlejere eller stat har interesse i sådan en undersøgelse, når gentrificering helt eller delvist udgør boligpolitikken, mener Neil Smith. Den opfattelse deler Andrej Holm, som netop har fået afslag på en ansøgning om støtte til forskning i privatisering af socialt boligbyggeri.&raquo;Man kan ikke skaffe finansiering til at vise, at gentrificering er et problem, når hele den politiske tilgang handler om at redde et tilbagestående kvarter,&laquo; siger han.Generelt er forskerne dog enige om, at de fattigste flyttes ud af centrum og bliver usynlige i gadebilledet.&raquo;Den eneste løsning er at skabe bedre økonomiske muligheder, så folk i stedet flytter sig i social forstand fra at være fattige til at blive rigere. Men gentrificering betyder, at de blot mister det kvarter, de bor i,&laquo; siger Andrej Holm.&#39;Fuck latte macchiato&#39;Måske er det derfor, at der hersker både nostalgi og dårlig samvittighed på cafeen Freies Neukölln, som på diverse internetfora anklages for at have kickstartet gentrificeringen af ghettoen.&raquo;Vi ved godt, vi er ansvarlige, men det var aldrig vores mening,&laquo; siger Antje Borchardt, der sammen med sin partner åbnede cafeen i 2006 for at finansiere deres uafhængige dokumentarfilm.Hun mener, at udviklingen er løbet løbsk. Derfor prydes barlokalet nu af skilte med opråb som &raquo;Fuck off turister, flygtninge velkomne, fuck latte machiatto&laquo;.&raquo;Folk kommer fra hele Berlin og hele verden og de er ikke længere nysgerrige. De kræver kaffen på samme facon, som de er vant til fra Barcelona. De er ikke længere gæster, men forbrugere, og det forstyrrer den varme atmosfære,&laquo; siger Antje Borchardt og forklarer, at Freies Neukölln selv er blevet offer for udviklingen.Da en schweizer bosiddende i London købte ejendommen på hjørnet af Pannierstraße og Weserstraße, blev huslejen fordoblet, og parret har efter to års slagsmål i retten indgået en femårig aftale med den nye ejer.&raquo;Nu betaler vi halvtreds procent mere i husleje, men om fem år bliver stedet her sikkert Neuköllns første Starbucks,&laquo; siger Antje Borchardt og stirrer ned i askebægeret foran sig, mens hun skodder sin cigaret.&nbsp;På grund af den igangværende retssag ønsker beboerne på Fuldastaße 31 ikke at have deres rigtige navne i avisen. Information er bekendt med deres sande identitet.
