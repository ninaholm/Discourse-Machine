Folk



 Per Vers
På Dan Turèlls fødselsdag i dag uddeles Dan Turèll-medaljen, som engang var et slips fra mesteren. Hæderen tilfalder i år denne mundrappe rapper, hvis versefødder da også unægteligt har betrådt mange fantasifulde stier.
Vibeke Johansen
Bibliotekaren, der fandt på at holde krimimesse i Horsens statsfængsel, fik i weekenden ’Gyngestolprisen’ for sin knippelfine idé – en pris, eller rettere en Wegener-stol, skænket af Informations krimiavis og Vestergaard møbler.
Tayyip Erdogan
Tyrkiets ministerpræsident, der i dag besøger Danmark, står i spidsen for et mere selvbevidst og fremgangsrigt Tyrkiet, men fortjener ingen pris: Han vil genindføre dødsstraf og abortforbud og har buret 49 journalister inde.
Frans I
Og så indsættes i dag den nye pave, hvis hjerte siges at banke for de fattige. Romerkirken har mange dejlige milliarder, som er lige til at dele ud af til denne verdens trængende. Det ville forbilledet Frans af Assissi have gjort.

