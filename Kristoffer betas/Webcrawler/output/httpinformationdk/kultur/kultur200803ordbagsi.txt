Ikke et ord om bagsiden af demokratiet
Den nye demokratikanon kompenserer for 40 års historieundervisning, men i de 35 punkter står der intet om de udfordringer, som demokratiet står over for i dag
Knud J.V. Jespersen, formand for demokratikanonudvalget (på billedet), og hans kanondisciple kritiseres for at udelade de begivenheder, der problematiserer demokratiets vilkår.

"Selvfedme."Så kort kan de 35 nedslagspunkter for udviklingen af demokratiet i Danmark beskrives."Man problematiserer overhovedet ikke demokratiets vilkår."Ordene kommer fra professor i Statskundskab ved Københavns Universitet, Tim Knudsen, og han supplerer:"De 35 punkter er leksikalsk bænkevælling, som ikke er udfordrende for skoleelever og gymnasieelever. De lærer ikke at tænke. De lærer en del danske og udenlandske navne uden sammenhæng. Ydermere er der e nskævhed mellem det nationale og det internationale," siger Tim Knudsen om den omstridte demokratikanon, der i går blev offentliggjort af Undervisningsministeriet.Fokus på individetDet mest iøjnefaldende ved demokratikanonen er fraværet eller nedtoningen af begivenheder, der har udfordret udviklingen af demokratiet i Danmark, mener iagtagere."I kanonen skal man se meget godt efter for at få øje på kampen for parlamentarisme i Danmark, hvor Venstre var en drivkraft. Man kan heller ikke se ret meget om kampen for lige og almindelig valgret. Brandes er med, men spiller jo ingen væsentlig rolle i kampen for demokratiet. Der er et alt for stort fokus på individer frem for det kollektive," siger Tim Knudsen.Produkt af DanmarkDrude Dahlerup er professor ved Statsvetenskapliga Institutionen ved Stockholm Universitet, og hun mener, at demokratikanonen er udtryk for, at demokrati er noget, vi har udviklet i Danmark, som bliver truet udefra."Dels at der er meget lidt folkelig deltagelse i demokratiet, og dels er danskerne ikke længere medlem af politiske partier. Vi er gået fra deltagerdemokrati til markedsdemokrati, hvor vælgerne er konsumenter og politikere skal sælge sig selv via spindoktorer, som måske er den største trussel mod demokratiet."- Hvad siger fraværet af nutidige trusler mod demokratiet dig?"At det eneste, der truer demokratiet er muslimerne. Vi glemmer vores egen rolle. Og så alle muslimerne, der er kommet ind og brænder biler af. Men de er jo et produkt af Danmark! De har gået i skole i Danmark. Det er Danmark, der har udviklet det her. Salman Rushdie-sagen er oplagt som billedet på den muslimske fare mod det etablerede danske demokrati."Drude Dahlerup mener, at der er et grundlæggende demokratisyn lige nu, hvor Danmark har demokrati en gang for alle, og så skal vi bare eksportere det."Med Irakkrigen forsøger vi at eksportere demokrati, hvilket er nyt og umuligt. Det kommunale selvstyre, som er en vigtig del af demokratiet, er ikke med, og det er måske fordi, at man netop er ved at afvikle det. Mere specifikt kunne jeg tænke mig ungdomsoprøret i 1960'erne, og kvindebevægelsen i tiden efter Anden Verdenskrig. Og så ville jeg også gerne have haft Bodil Koch, fordi hun gjorde en masse ting for, at kvinderne kom med i demokratiet."Muhammed manglerDitlev Tamm er professor i retshistorie, og han mener, at kanonen som udgangspunkt er problematisk, fordi de 35 punkter er udtryk for en historisk lineær udvikling af demokratiet. Det er problematisk, fordi historien ikke er udtryk for en kamp for demokrati."Man kan diskutere, om man kommer til at give et skævt billede af demokratiets vilkår ved ikke at holde historie og politisk historie og så demokratiets udvikling for sig."Ditlev Tamm mener, at demokratikanonen har undgået de emner, der var "rigtig vigtige": "Kampen mod terror og Muhammedtegningerne havde været lidt mere interessante og relevante for demokratiet lige nu end Jyske Lov! Nu lever vi i 2008, og i Danmark har der været en kæmpe debat om det."- Kanonen skulle ikke gå til længere end 2000. Hvad mener du om det?"Det er jo ikke en begrundelse at komme med, når man vælger at lave en historisk gennemgang af demokratiudviklingen. Hvis det skal bygge på et demokratisyn i dag, så er det da helt urimeligt, at man ikke har diskussionen om, at demokratiet er truet, hvis man undlader at bringe satiretegninger."
