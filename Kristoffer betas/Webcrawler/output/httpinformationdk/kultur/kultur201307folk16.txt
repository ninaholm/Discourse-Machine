Folk
Folk fra dagens avis


 
	Tandbørstere

	DR Nyheder stod i går for dagens mest besynderlige tweet. Redaktionen havde en historie om konsekvenser af mangelfuld tandbørstning, og de præsenterede den således på Twitter: ’Dårlig tandbørstning koster 150 ældre livet om året’.

	Kulturambassadører

	DR har i øvrigt solgt fire tv-serier, herunder ’Edderkoppen’ og ’Julestjerner’, til 14 østeuropæiske lande. Positivt, synes FOLK-redaktionen, som betragter Wikke & Rasmussen og Ole Christian Madsen som geniale repræsentanter for Danmark.

	Brian Mikkelsen (K)

	Apropos østeuropæere sammenligner vores tidligere justitsminister dem i BT med insekter: ’Vi kan ikke have, at nogle græshopper – i dette tilfælde østeuropæere – hopper ind på marken, suger al energi ud og hopper videre til næste mark’.

	Marcel Proust

	Dagens fødselar er den fremragende skribent Marcel Proust. Selv om han levede et hårdt og alt for kort liv, præsterede han sit 3.200 sider lange hovedværk ’På sporet af den tabte tid’. Næsten. Havde han stadig levet, var han i dag blevet 142.

