Fra alle os til alle jer
Kære læsere, her er juletidens traditionelle årsquiz. 100 spørgsmål om noget af det, som fyldte vores spalter i det snart forgangne år. Håndplukket og serveret af Informations skribenter med ønsket om en glædelig jul og et godt 2014
 
	Illustration: iBureauet


 
	1. Yahya Hassans digtsamling er i skrivende stund blevet trykt i 100.000 eksemplarer. Hvor stort var første oplag?

	a) 400 eksemplarer

	b) 600 eksemplarer

	c) 800 eksemplarer

	 

	2. Hvor mange andre danske debutdigtsamlinger er trykt i så mange eksemplarer?

	a) Ingen

	b) En

	c) To

	 

	3. Montanas litteraturpris uddeles i januar 2014. Hvilken af disse forfattere er ikke nomineret?

	a) Yahya Hassan

	b) Olga Ravn

	c) Ida Jessen

	 

	4. Det var en regulær skandale, da popsangerinden Miley Cyrus optrådte til MTV’s årlige prisuddelingsshow. Hvad skete der?

	a) Hun stjal Kanye Wests mobiltelefon, loggede ind på hans private Facebook-profil og skrev her, at han var liderlig. Da han fandt ud af, at Cyrus stod bag, hældte han en øl ud over hende

	b) På scenen befølte hun sig selv i skridtet med en kæmpe gummifinger og lavede samlejebevægelser på sine dansere

	c) Hun mødte op med en vinterhue trukket helt ned i øjnene, og da hun sidst på aftenen tog den af, afslørede hun, at hun havde kronraget sig

	 

	5. Hvem er Miley Cyrus’ måske endnu mere kendte far?

	 

	6. Hvilken skandaleombrust amerikansk sanger gjorde for nylig comeback med albummet Black Panties?

	a) R. Kelly

	b) Kanye West

	c) Chris Brown

	 

	7. De studerende har i efteråret været i oprør over en ny reform, der skal få de studerende til at gennemføre deres universitetsuddannelser hurtigere. Hvad hedder den?

	a) Hurtigere ud-reformen

	b) Gennemførelsesreformen

	c) Studiefremdriftsreformen

	 

	8. Hvor lang tid brugte forsknings- og uddannelsesminister Morten Østergaard (R) selv på at blive cand.scient.pol.?

	a) 9 år

	b) 12 år

	c) 15 år

	 

	9. I december sendte Kina en raket til månen. Hvad hedder den robot, der er om bord på raketten?

	a) Jadekoen

	b) Jadekatten

	c) Jadekaninen

	 

	10. Nævn tre kvindelige justitsministre gennem tiderne.

	 

	11. Hvad kaldes det retslige system, der ofte er inkorporeret i frihandelsaftaler, og som giver virksomheder mulighed for at søge erstatning fra nationalstater for tabt fortjeneste?

	a) ISDN

	b) ISDS

	c) IDSD

	 

	12. Hvilken komiker er i 2014 aktuel med stand up-showet Upassende?

	a) Frank Hvam

	b) Jonathan Spang

	c) Casper Christensen

	 

	13. DR’s store kommunalvalgshow, Demokratiets aften, blev afbrudt af John Erik Wagner, kandidat fra Velfærdslisten, der løb ind på scenen, mens Kim Bildsøe Lassen var ved at interviewe overborgmester Frank Jensen (S). Hvad råbte Wagner?

	a) »Hvorfor skal vi lokallister sidde her som statister i vores egen valgkamp?«

	b) »Legalisér hash!«

	c) »Frank Jensen har lort i lommerne!«

	 

	14. I forbindelse med kommunalvalget blev DR kritiseret for at bringe en såkaldt ’exitprognose’, som viste sig at ramme helt ved siden af resultatet. Hvad tid på dagen blev prognosen offentliggjort?

	a) Klokken 12:45

	b) Klokken 14:50

	c) Klokken 19:59

	 

	15. Exitprognosen udviklede sig til en større skandale for DR og især nyhedschef Ulrik Haagerup. Hvad svarede han, da Information spurgte, om det er vigtigt for ham, at DR har flere seertal end TV 2?

	a) »Selvfølgelig har vi skænket TV 2 en tanke, men der er ikke noget galt i at skænke kolleger og konkurrenter tanker nu og da.«

	b) »Selvfølgelig har vi skænket TV 2 en tanke, men TV 2 har haft en ganske anden dækning end os, så det har mest være en kærlig tanke.«

	c) »Jeg kan sige ærligt, at vi har ikke skænket TV 2 en tanke i forbindelse med kommunalvalget i år.«

	 

	16. Redaktionschef på DR Nyheder, Jacob Kwon Henriksen, tog skraldet og blev efter valget udsat for et meget kritisk interview i Deadline på DR2. Dagen efter havde han en ny stilling. Hvad er Jacob Kwon Henriksens stillingsbetegnelse i dag?

	a) Chef for valg og events

	b) Chef for DR Sporten, vejret og events

	c) Chef for DR Nyheder og events

	 

	17. Hvem bliver ny formand for Kommunernes Landsforening i 2014?

	a) Kalundborgs borgmester Martin Damm (V)

	b) Rødovres borgmester Erik Nielsen (S)

	c) Helsingørs borgmester Benedikte Kiær (K)

	 

	18. Hvad er navnet på Venezuelas præsident, som under store protester vandt valget i april med stemmerne 50,76 procent mod 49,07?

	a) Nicolas Maduro

	b) Henrique Capriles

	c) Jorge Arreazza

	 

	19. I 2013 forlod redaktionschef Rune Lykkeberg Information for at blive kulturredaktør på Politiken. Hans sidste tekst her i avisen blev klummen ’Tak for kampen’, hvor han om Information skrev, at ...

	a) Avisen står til rådighed for enhver, som vil noget ordentligt med den.

	b) Avisen står til rådighed for enhver, som vil noget klogt – og sjovt – med den

	c) Avisen står til rådighed for enhver, som vil noget politisk med den

	 

	20. I sin første optræden på sin nye arbejdsplads, Politiken, fortalte Rune Lykkeberg om ...

	a) Filosoffen Slavoj Žižek

	b) Sit kulturforbrug

	c) Sine bedste rejseoplevelser

	 

	21. Da turen kom til Rune Lykkebergs første klumme, var emnet:

	a) Tv-serier

	b) Filosoffen Slavoj Žižek

	c) Kulturradikalisme anno 2013

	 

	22. Hvem vandt Nobelprisen i litteratur 2013?

	a) Mo Yan

	b) Alice Munro

	c) Joyce Carol Oates

	 

	23. Elisabeth Møller Jensen stopper i 2014 som direktør for KVINFO. Hvornår startede hun på posten?

	a) 1990

	b) 1994

	c) 1998

	 

	24. Studievært Martin Krasnik interviewede i foråret Trykkefrihedsselskabets formand, Lars Hedegaard. Bagefter kontaktede et bestyrelsesmedlem i DR både Martin Krasnik og hans nyhedschef, Ulrik Haagerup, og skældte dem ud. Hvilket bestyrelsesmedlem?

	a) Mogens Rubinstein

	b) Ole Hyltoft

	c) Katrine Winkel Holm

	 

	25. Også den tidligere justitsminister Morten Bødskov (S) måtte en tur forbi Krasnik i forbindelse med den ny offentlighedslov. Hvor mange gange måtte Krasnik forgæves stille det samme spørgsmål?

	a) 5 gange

	b) 16 gange

	c) 28 gange

	 

	26. Hvor mange spørgsmål stillede Retsudvalget i foråret under behandlingen af den nye offentlighedslov?

	a) 98

	b) 148

	c) 198

	 

	27. I hvor mange aktindsigter har pressens eget ministerium, Statsministeriet, svaret inden for tidsfristen på 10 dage?

	a) 51 pct.

	b) 26 pct.

	c) 13 pct.

	 

	28. Uffe Elbæk forlod i 2013 Radikale Venstre for i første omgang at blive løsgænger. På Facebook oplistede han en række sager som begrundelse for sit exit. Hvilken af disse brugte han ikke?

	a) Sagen om erhvervsskolerne

	b) Sagen om den tyrkiske tv-station ROJ-TV

	c) Sagen om øremærket barsel til mænd

	 

	29. Siden startede Elbæk eget parti. Hvad hedder det?

	a) De Moderate

	b) Alternativet

	c) Nye Demokrater

	 

	30. Partiet blev præsenteret på et pressemøde på Christiansborg, men oprindeligt var det ideen, at partiet skulle præsenteres på ...

	a) Bøsseklubben Vela på Vesterbro

	b) Dyrehavsbakken i Klampenborg

	c) Morgenværtshuset Louises på Nørrebro

	 

	31. Hvor gammel bliver Uffe Elbæk i 2014?

	a) 50

	b) 55

	c) 60

	 

	32. Hvor gammel bliver Tysklands kansler Angela Merkel i 2014?

	a) 50

	b) 55

	c) 60

	 

	33. Angela Merkel har en doktorgrad fra Leipzig Universitet. I hvilket?

	a) Æstetik og kultur

	b) Komparativ litteratur

	c) Kvantekemi

	 

	34. Kansleren, der ifølge Forbes Magazine er den mest magtfulde kvinde i verden, har fået en Barbie-dukke skabt i sit billede. Hvilken hårfarve har dukken?

	a) Ginger

	b) Light Brown

	c) Golden Dream

	 

	35. Den 5. december døde Nelson Mandela. Han blev 95. Hvornår blev han slettet af USA’s såkaldte ’Terror Watch List’?

	a) 1998

	b) 2004

	c) 2008

	 

	36. Biografversionen af Lars von Triers nye film, Nymphomaniac, varer fire timer. Hvor lang tid varer instruktørens egen version?

	a) 4,5 timer

	b) 5,5 timer

	c) 6,5 timer

	 

	37. Hvem spiller nymfomanen i Lars von Triers Nymphomaniac?

	a) Uma Thurman

	b) Katrine Hornstrup Yde

	c) Charlotte Gainsbourg

	 

	38. Hvilken dansk film fra 2013 havde pr. 16. december solgt flest biografbilletter?

	a) Kvinden i buret

	b) Tarok

	c) Jagten

	 

	39. Hvilken engelsk titel fik Christoffer Boes seneste film, Spies & Glistrup?

	a) Sex, Drugs & Taxation

	b) Simon & Mogens – A Story of Two Friends

	c) The Rebels

	 

	40. Hvad hedder DR’s nye dramasatsning, der har premier 1. januar på DR1?

	a) Levningerne

	b) Arvingerne

	c) Swingerne

	 

	41. 2013 blev også året, hvor vi mistede sangeren Lou Reed. Hvad var dødsårsagen?

	a) En overdosis

	b) Han blev skudt

	c) Leversvigt

	 

	42. Lou Reed indspillede sit sidste album sammen med en kendt rockgruppe. Hvilken?

	a) Metallica

	b) Volbeat

	c) The Velvet Underground

	 

	43. Hvert år kårer Oxford Dictionary årets ord. Hvilket blev årets ord 2013?

	a) Twerk

	b) Selfie

	c) Bitcoin

	 

	44. »Det er en af de ringeste bøger jeg nogensinde har læst. Dårlig på alle planer. Skrevet på onkeldansk, uden dybde, uden engagement og totalt uden gehør, spækket med døde formuleringer og fraser,« skrev René Jean Jensen i Informations anmeldelse af en debutroman i 2013. Hvilken?

	a) Henrik Dahl: NT

	b) Hassan Preisler: Brun mands byrde

	c) Martin Kongstad: Fryser jeg

	 

	45. Hvor mange ministre i regeringen Helle Thorning-Schmidt havde pr. 15. december samme ressortområde, som de havde 3. oktober 2011?

	a) 11

	b) 14

	c) 17

	 

	46. Hvor mange af Helle Thorning-Schmidts ministre pr. 16. december har ministererfaring fra tiden før SRSF-regeringen?

	a) 1

	b) 2

	c) 3

	 

	47. Helle Thorning-Schmidt gik viralt, da hun til Nelson Mandelas mindeceremoni tog en selfie med Barack Obama. Hun har tilsyneladende en forkærlighed for amerikanske kendisser. Hvem kastede hun sig tidligere på året over for at få en autograf?

	a) Miley Cyrus

	b) Sarah Jessica Parker

	c) Dolly Parton

	 

	48. Hvem vandt den danske udgave af X Factor 2013?

	a) Chresten

	b) Ida

	c) Yahya

	 

	49. Beyoncé udsendte til de flestes overraskelse et album i midten af december. Hvad var dets titel?

	a) Blue Ivy

	b) Beyoncé

	c) 5

	 

	50. Dansk fodbolds enfant-terrible, Nicklas Bendtner, blev i foråret anholdt i sin bil, som han var i gang med at manøvrere mod kørselsretningen på Gammel Strand i København. Bagefter beklagede han på Twitter og skrev, at han havde haft en »stille aften i byen«, men hvor høj var hans promille?

	a) 1,46

	b) 1,68

	c) 1,75

	 

	51. Et halvt år senere var han i aktion for landsholdet og scorede to mål i VM-kvalifikationskampen mod Italien. Det var som bekendt ikke nok, og slutrunden i Rio bliver uden Danmark, men hvem blev vores topscorer i kvalifikationen?

	a) Daniel Agger

	b) Nicklas Bendtner

	c) Christian Eriksen

	 

	52. ’Kannibalen’ tørnede i oktober for første gang ud for Brøndby IF. Hvad er hans rigtige navn?

	a) Khalid Boulahrouz

	b) Morten Rasmussen

	c) Mohamed Zidan

	 

	53. Et af årets mest omtale tv-serier var Netflix’ kvindefængselskomedie, Orange Is the New Black. Hvad blev serien særligt omtalt for?

	a) Dens hardcore pornografiske sexscener

	b) Dens homoseksuelle tematikker

	c) Dens særlige fokus på USA’s indianske befolkningsgrupper

	 

	54. Samme dag som digtsamlingen Yahya Hassan kom på gaden, udkom også en anden racetematiserende digtsamling på Gyldendal, Atlanterhavet vokser. Hvad hed forfatteren?

	a) Klaus Rifbjerg

	b) Sys Bjerre

	c) Julie Sten-Knudsen

	 

	55. Den 13. november i år tilbød en række danske, og internationale, tatovører gratis tatoveringer til alle fremmødte. Men af hvad?

	a) Lou Reed

	b) Den ikonografiske parentes ( ) fra Lars von Triers Nymphomaniac-kampagne

	c) Svastika

	 

	56. Et af årets mest omtalte DR3-programmer var parforholdsserien Gift ved første blik, hvor eksperter sammensatte tre par, som blev gift ved deres første møde. Hvor mange af parrene er stadig sammen i dag?

	a) Et par

	b) Ingen par

	c) Alle par

	 

	57. Hvad var det mest populære pigenavn i Danmark i 2013?

	a) Isabella

	b) Sofia

	c) Mette

	 

	58. »Det, der vil stå tilbage, er kun drømmen, som det hele begyndte med. Myten om utopia, om alternativet, om modstykket. Men mytemageren selv er død,« skrev Information i en nekrolog i 2013. Hvem var død?

	a) Lou Reed

	b) Margaret Thatcher

	c) Hugo Chávez

	 

	59. Popsangeren Justin Bieber besøgte i 2013 Anne Franks hus i Amsterdam. Han efterlod en håndskreven hilsen i gæstebogen, som skabte forargelse og overskrifter. Hvad skrev han?

	a) »Anne var en fantastisk pige. Forhåbentligt ville hun have været en Belieber.«

	b) »Anne var et smukt væsen. Jeg ku’ godt.«

	c) »Hvil i fred, Anne. Vi ses på den anden side.«

	 

	60. Hollywood-stjernen Michael Douglas talte i 2013 ud om sin halskræft, som han hævdede, skyldes …

	a) Mange års intens rygning

	b) Mange års intens oralsex

	c) Mange års intenst forbrug af Coca-Cola

	 

	61. Hvornår står solen op i dag, den 23. december, i København?

	a) 8:41

	b) 8:51

	c) 9:01

	 

	62. Hvilken person kårede TIME Magazine til Person of the Year i år?

	a) Pave Frans

	b) Edward Snowden

	c) Ai Wei Wei

	 

	63. Hvilken person blev den mest omtalte på hele Facebook i 2013?

	a) Pave Frans

	b) Margaret Thatcher

	c) Miley Cyrus

	 

	64. Hvem har flest følgere på Twitter?

	a) Pave Frans

	b) Barack Obama

	c) Christian Monggaard

	 

	65. Magasinet Tidens Kvinder udskrev i sommer en navngivningskonkurrence for at give det kvindelige kønsorgan et nyt navn. Hvad blev navnet?

	a) Gina

	b) Filetten

	c) Essuk

	 

	66. I sin afskedstale som udviklingsminister nævnte Christian Friis-Bach (R) en ting, som han nu ville få tid til at reparere sammen med »ungerne«. Hvilken?

	a) En gummivogn

	b) En kampvogn

	c) En klapvogn

	 

	67. Christian Friis-Bach har en fortid i nødhjælps- og bistandsverdenen, men for hvilken af følgende organisationer?

	a) Dansk Flygtningehjælp

	b) Folkekirkens Nødhjælp

	c) Røde Kors

	 

	68. Den nye udviklingsminister Rasmus Helveg Petersen (R) betroede i sommer – under den såkaldte omskæringsdebat – at han var de radikales nye ordfører på et hidtil uberørt område. Hvad kaldte han sig selv?

	a) De radikales omskæringssordfører

	b) De radikales penisordfører

	c) De radikales forhudsordfører

	 

	69. I september udkom computerspillet GTA V. Hvad går spillet groft sagt ud på?

	a) At stjæle biler, tjene skumle penge og blive en stor kanon i underverdenen

	b) At arbejde sig op i den internationale finansverden med fine og ufine tricks

	c) At rejse tilbage i tiden og forhindre forbrydelser

	 

	70. I Information blev GTA kaldt en moderne »dannelsesroman« og på niveau med Goethes Den unge Werthers lidelser eller Bret Easton Ellis’ American Psycho. Hvem har anlagt den betragtning?

	a) Rune Lykkeberg

	b) Bo Kampmann Walther

	c) Jakob Stegelmann

	 

	71. Venstres formand, Lars Løkke Rasmussen, kom på dybt vand, da han under den nye spørgetime i Folketinget sagde, at 2.000 kr. var småpenge. Hvad kunne man ifølge Løkke få for de penge?

	a) En taske

	b) En tur til London

	c) Et par sko

	 

	72. Kommentaren så især uheldig ud, fordi Løkke samtidig var under kritik for sine rejseudgifter for klimaorganisationen GGGI. Hvad kostede Løkkes rejser i gennemsnit pr. dag ifølge Ekstra Bladet?

	a) 8.000 kr.

	b) 16.000 kr.

	c) 24.000 kr.

	 

	73. Efterhånden som sagen om GGGI-rejserne udviklede sig, blev Løkke mere og mere presset. Til sidst lagde han alle bilag frem på et pressemøde. Hvor lang tid tog pressemødet cirka?

	a) To timer

	b) Fire timer

	c) Seks timer

	 

	74. Kritikken af de dyre rejser og hotelophold blev ekstra hård, fordi danske bistandsmidler er med til at finansiere GGGI. Men hvor meget bidrager Danmark med årligt?

	a) 10 mio. kr.

	b) 30 mio. kr.

	c) 90 mio. kr.

	 

	75. Syrien plages fortsat af borgerkrig mellem præsident Bashar al-Assad og oprørsstyrker. Hvor mange danskere har ifølge PET deltaget i borgerkrigen?

	a) 20

	b) 60

	c) 80

	 

	76. En af de danskere, der har været i Syrien for at kæmpe, er en tidligere bandeleder fra blågårdskvarteret på Nørrebro i København. Hvilket navn er han kendt under?

	a) Abu Ahmoud

	b) Store A

	c) Kongen af København

	 

	77. I oktober blev hjemmesiden Silk Road lukket af FBI. Hvad kunne man især anskaffe sig via hjemmesiden?

	a) Ulovligt importerede tekstiler fra Asien

	b) Cubanske cigarer

	c) Narkotika

	 

	78. I foråret blev landets lærere lockoutet i forbindelse med overenskomstforhandlinger. Lærernes formand, Anders Bondo Christinsen måtte lægge arm med en vis herre fra Kommunernes Landsforening. Hvad hedder han?

	a) Erik Nielsen (S)

	b) Michael Ziegler (K)

	c) Erik Fabrin (V)

	 

	79. Pågældende chefforhandler for KL genvandt i november sin borgmesterpost i hvilken kommune?

	a) Allerød Kommune

	b) Vallensbæk Kommune

	c) Høje-Taastrup Kommune

	 

	80. Kommunalvalget var samtidig en gyser for SF. Hvor mange borgmesterposter står partiet tilbage med, fraregnet København?

	a) Ingen

	b) Én

	c) Tre

	 

	81. Whistlebloweren Edward Snowden har siden sommer været kilde til afsløring på afsløring om den amerikanske efterretningstjeneste NSA. En af de første afsløringer omhandlede et hemmeligt program, der giver NSA adgang til data fra bl.a. Google, Apple og Facebook. Hvad hedder det program?

	a) Opticon

	b) Prism

	c) Spyware

	 

	82. Kort tid efter de første afsløringer valgte Edward Snowden at stå frem. Hvor i verden befandt han sig?

	a) Rusland

	b) Hong Kong

	c) Singapore

	 

	83. Senere forsøgte Snowden at rejse til Ecuador, men blev standset i Moskvas internationale lufthavn, da hans pas blev annulleret. Herefter tilbragte han et stykke tid i transitområdet, men hvor mange dage præcis?

	a) 8

	b) 21

	c) 39

	84. Hvem sagde følgende i Statsløsekommissionen om Birthe Rønn Hornbech (V): »Hun tog det som en mand, og hun sad ikke og græd ud.«

	a) Departementschef Claes Nilas

	b) Tidligere statsminister Lars Løkke Rasmussen (V)

	c) Ministersekretær Christian Lützen

	 

	85. Hvem sagde om PET: »Det er en helt vild konklusion, draget af nogle mennesker, der hverken kan stave eller sætte kommaer. Jeg håber ikke, at notatet er dækkende for det øvrige arbejde i PET, for det er virkelig rystende og forstemmende kvalitet.«

	a) Morten Bødskov (S)

	b) Karen Hækkerup (S)

	c) Henrik Sass Larsen (S)

	 

	86. I sommer skrev Haifaa Awad dagbog fra et syrisk hospital til Information. Hvad er hendes uddannelse?

	a) Læge

	b) Sygeplejerske

	c) Journalist

	 

	87. Hendes artikler fra hospitalet blev et af 2013’s helt store slagnumre på Informations hjemmeside. Hvor mange læsere havde de?

	a) Flere end 50.000

	b) Flere end 150.000

	c) Flere end 300.000

	 

	88. Det feministiske punkkollektiv Pussy Riot har fået stor opmærksomhed, efter de sidste år optrådte i en kirke og siden blev idømt hver to års fængsel for optrædenen. I hvilken by lå kirken?

	a) Beijing

	b) Moskva

	c) Beograd

	 

	89. Frontfiguren i Pussy Riot hedder Nadesjda Tolokonnikova. Hvad hedder de to andre?

	a) Maria Alyokhina og Yekaterina Samutsevich

	b) Alyona Vladimirskaya og Natalia Sindeyeva

	c) Svetlana Mironyuk og Tina Kandelaki

	 

	90. Dansk-norske Kim Leine vandt Nordisk Råds Litteraturpris for romanen Profeterne i Evighedsfjorden. Hvad sagde han, da Information interviewede ham i begyndelsen af december?

	a) »Jeg kan ikke se mig selv som populær.«

	b) »Jeg kan ikke se mig selv som nordmand.«

	c) »Jeg kan ikke se mig selv som dansker.«

	 

	91. Anden sæson af denne tv-serie med Laura Dern i hovedrollen endte med 96/100, som den bedst anmeldte tv-serie i 2013 på hjemmesiden Metacritic, som samler anmeldelser fra hele verden?

	a) Game of Thrones

	b) Breaking Bad

	c) Enlightened

	 

	92. En familiefar og kemilærer, der bekæmpede det mexicanske narkokartel, blev med sit karakteristiske skæg, briller og hat en af 2013 med velkendte tv-personligheder. Serien hedder Breaking Bad, hvad hedder han?

	a) Walter White

	b) Walt Whitman

	c) Jack White

	 

	93. Et fotografi af en ung kvindelig demonstrant, der kysser en politibetjent, gik verden rundt. I hvilket land fandt demonstrationen sted?

	a) Grækenland

	b) Italien

	c) Ukraine

	 

	94. Et andet fotografi af en ung kvindelige demonstrant, der blev oversprøjtet med peberspray, gik ligeledes verden rundt. I hvilket land fandt det sted?

	a) Rusland

	b) Tyrkiet

	c) Spanien

	 

	95. Kvinden havde en kjole på. Hvilken farve havde kjolen?

	a) Rød

	b) Blå

	c) Grøn

	 

	96. Studievært Adam Holm tog i en Deadline-udsendelse digteren Yahya Hassans hånd og sagde hvilket arabisk ord?

	a) Wallah

	b) Habibi

	c) Shababs

	 

	97. Det danske tøjmærke Jack & Jones blev i år verdensberømte på grund af deres Made From Cool-kampagne, hvor de brugte en kendt skuespiller i rollen som syerske. Hvem var skuespilleren?

	a) George Clooney

	b) Sean Connery

	c) Christopher Walken

	 

	98) Lægen Peter Gøtzsche udgav en bog om medicinalindustrien. Hvilken titel havde den?

	a) Piller, der spiller

	b) Dødelig medicin og organiseret kriminalitet

	c) Medicinen, der slog ihjel

	 

	99) Mureren Mattias Tesfaye droppede i januar SF til fordel for Socialdemokraterne. Men hvad var hans begrundelse på Facebook?

	a) »Jeg er socialdemokrat«

	b) »SF har mistet sit politiske sigte«

	c) »Politik handler om indflydelse, og den indflydelse opnår jeg bedst hos Socialdemokraterne«

	 

	100. Mathias Tesfaye kæmper stadig for at sikre de danske arbejderes håndværk, og i 2013 skrev han endda en bog om det. Den hedder Kloge hænder. Hvor er bogen trykt?

	a) Danmark

	b) Sverige

	c) Letland

	Svarende på årets julequiz? Dem finder du her!

