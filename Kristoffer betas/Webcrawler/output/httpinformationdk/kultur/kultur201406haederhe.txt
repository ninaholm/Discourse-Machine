Hæder til Henning
Uddelingen af Årets Reumert i går aftes hyldede teatrets evne til at transformere skuespillere om til andre mennesker – og til at lade tilskuerne spejle sig i forvandlingerne


Selvfølgelig kan en skuespiller som Henning Jensen spille hvad som helst. Han er kongelig skuespiller af den ypperste slags &ndash; og han har båret repertoiret på Det Kongelige Teater i årevis.Men når den nu 71-årige skuespiller modtog Årets Hæderspris under Årets Reumert i går aftes på Gamle Scene, så var det for at forvandle sig endnu mere, end nogen kunne have forestillet sig.Helt konkret har Henning Jensen i den forgangne sæson spillet &rsquo;Gamle Levin&rsquo; iIndenfor Murenepå Aalborg Teater. Gamle Levin fortolkes som regel som en stædig patriark, der er så skråsikker på sin egen ufejlbarlighed, at han slet ikke kan se, at hans kompromisløshed stiller sig i forvejen for hans datters lykke.Men sådan spillede Henning Jensen ham netop IKKE. I Morten Kirkskovs Reumert-nominerede iscenesættelse var han blevet en meget mere almindelig familiefar &ndash; omgivet af børn og børnebørn i en herlig familietumult af ritualer og gamle vittigheder. Han var godt nok familieoverhovedet, men det var mest, fordi de andre i familien opførte sig, som om han var det. Og da hans datter så gik imod ham &ndash; og da Marianne Høgsbros Reumert-vindende kloge og hjertehamrende hustru faktisk også blev nødt til at gøre det &ndash; så brød han sammen. Faldt ned på gulvet og råbte, mens han kastede med stolene omkring sig. Indtil han græd i den forfærdelige afmagt, som man føler, når man ikke kan hjælpe den, man elsker.Det var stort og smukt og hjerteskærende. Og det var en skuespillerpræstation, der skabte endnu mere respekt, netop fordi Henning Jensen formåede at forvandle den klichéprægede macho til et oprigtigt menneske.Mønster af hadJuryens særpris gik til forestillingenBoys Don&rsquo;t Cry, der er blevet skabt af Eventministeriet ved Det Kongelige Teater og Mungo Park i fællesskab. Denne forestilling handler konkret om en transkønnet person, der er født som pige, men føler sig som en mand &ndash; og som er parat til at lade sig operere for at få det rigtige køn.I Anders Lundorphs iscenesættelse, der var blevet til på ganske få prøveuger, blev denne historie til en grænseoverskridende nøgen fremstilling af et menneske, der bliver frataget sin egen identitet. Og Christine Albeck Børge spillede det ulykkeligt splittede menneske med en dirrende generøsitet, som lammede tilskuerne og gjorde os tavse af benovelse. Ensemblet omkring hende spillede, som var de alle sammen pigtrådsstumper i det uhyggeligste hegn af had &ndash; diskret, rædselsslagent og brutalt.Myter i malingPrisen for Årets Forestilling gik tilMetamorfoserhos Det Røde Rum på Det Kongelige Teater. Ovids historier handler netop om forvandlinger, og i Elisa Kragerups kropsliggørelse af digtene blev de gamle myter netop til skildringer af mennesker, der forvandles, fordi deres følelser bliver oprørt: Forelskelse, jalousi, had, liderlighed &hellip;Kroppene bugtede sig af begær eller rullede sig i sort maling. Og disse metamorfoser var ikke bare smukke. De var også grimme og aggressive og dybt smertefulde. Og de forvandlede Ovids klassiske figurer til de mest vedkommende nutidsskæbner.Omvendt blev vinderen af Årets Børne/Ungdomsforestilling netop en forestilling om mennesker, der bliver forhindret i at forandre sig. For teenageforestillingen4 Everaf Pia Marcussen med Chadi Abdul-Karim fra teatret Opgang 2 handler om fire socialt udsatte drengevenner, som er opgivet af både skolen, forældrene og myndighederne. Selv når de stærke af dem prøver at agere som mønsterbrydere og fjerne sig fra livet på gaden, så tvinger samfundet dem tilbage i de håbløse skæbnebaner, de blev født ind i.Den mærkelige og opløftende pointe er dog, at selv efter denne forestilling var det ønsket om forvandling, der sad stærkest i tilskuerens krop. Med den voldsomhed, der udløser Reumert-priser. Til lykke!Se listen over nominerede og vindere på aaretsreumert.dk
