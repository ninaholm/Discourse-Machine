God idé, dårlig udstilling



Bedømmelse: 1/6David Risley syntes sikkert selv at han fik en god idé, da han udvalgte en dansk maler til en udstilling om danske malere. Med sin engelske baggrund og dermed en påstået uvidenhed om dansk maleri som undskyldning bad han vedkommende pege på en anden dansk maler. Vedkommende fik herefter et brev, hvori der stod, at vedkommende var valgt af en anonym kunstner, og at vedkommende i fuld anonymitet skulle vælge endnu en dansk maler og så videre, indtil en kunstner var blevet valgt to gange eller til en kunstner sagde nej. Herefter ville David Risley opsøge de forskellige kunstnere og udvælge malerier til en udstilling om dansk maleri.Det er ikke malerierne, der er det interessante på udstillingen. Det eneste, der kan forsvare udstillingen, er, at det afdækker et netværk. De ni malere, Jessica Breitholtz Björk, Claus Carstensen, Peter Land, Marie Søndergaard Lolk, Søren Martinsen, Anna Odell, Astrid Svangren, Camilla Thorup og Mette Winckelmann er forbundet gennem en række af venskaber. Men det er næppe andre end de ni selv, der finder det morsomt. Men denne vedkommende er ubekendt med kunstnere. En kunstner vil altid vælge en ven. Og da anonymiteten vil stå i vejen for en gengældelse af tjenesten, vil den aldrig kunne opretholdes.'Dear ...', på David Risley Gallery, Bredgade 65a og 18, København til den 10. april
