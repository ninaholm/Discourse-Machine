Første udspil fra New Danish Screen



De to første dokumentarfilm fra Filminstituttets talentudviklingsordning, New Danish Screen, får nu premiere på CPH:Dox.Den første dokumentarfilm, Mig og Jesper, er instrueret af billedkunstneren Ulrik Crone og giver et portræt af punklegenden Jesper Reisinger og den spirende punkkultur i København i 80'erne. Instruktøren skildrer i filmen ved hjælp af animation, arkiv-optagelser og rekonstruktioner sit og Reisingers venskab akkompagneret af punkmusik og stoffer.Den anden dokumentarfilm, Side om side, er instrueret af Christian Sønderby Jepsen, uddannet fra Filmskolens dokumentarlinje. To naboer i Tarm lever side om side, men har ikke hilst på hinanden i 15 år. I stedet har de bygget, ikke bare én, men to høje hække mellem sig. Instruktøren kommer bag om fjendskabet mellem de to naboer og optrævler de hændelser, der i sin tid var kimen til konflikten.Filmene vises torsdag den 13. november kl. 22.00 i Empire Bio.
