Bean begræder egne film



 Mr. Bean selv, skuespilleren og komikeren Rowan Atkinson, er bestemt ikke tilfreds med de film, han har optrådt i.
"Mit problem er, at selv om filmene utvivlsomt har været kommercielle succeser, har en masse af det, vi har lavet, ikke været godt," siger han til London Times i anledning af, at han til næste år skal spille Fagin i Oliver! på Theatre Royal i Londons West End. 
"Det er frustrerende, at ud over Fire bryllupper og en begravelse så har jeg endnu ikke medvirket i en film, jeg er helt og aldeles stolt af."

