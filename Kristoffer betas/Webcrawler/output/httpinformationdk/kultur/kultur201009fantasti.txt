'Det er fantastisk at forære god litteratur væk'
Kærlighed til litteraturen. Det er kort fortalt  forklaringen på, hvorfor tre københavnske bogjunkier sidste år stiftede non-profit forlaget [FINGERPRINT] og siden har investeret 1.000 ulønnede arbejdstimer i at udgive syv skud hurtige, gratis kvalitetsbøger


Den er lige til at stikke i lommen. 10 centimeter i bredden, 15 centimeter i højden, 24 trykte sider og et par hæfteklammer i ryggen. Nu fylder 2.000 ord jo ikke særlig meget. Men derfor kan de godt have tyngde.Det er i hvert fald ambitionen medinstant literature- en række alternative bogudgivelser fra det københavnske non-profit forlag [FINGERPRINT], der er baseret på dogme-lignende krav til både udgiver og forfatter: Fra første linje er skrevet, til den endelige bog står hos boghandleren, må der højest gå tre måneder. Genren må forfatteren selv bestemme, ligesom han eller hun selv står med ansvaret for at redigere teksten. Og så er bøgerne gratis.»Du kan læse en af dem på fem minutter til en kop kaffe. Men det er et kvalitetsprodukt. Der er noget feinschmecker over bøgerne med forfatterernes personlige fingeraftryk i hver bog og individuel nummering,« siger Kristina Stoltz.Information har sat hende og forlagets anden medstifter, Kasper Kjeldgaard Stoltz, stævne i deres otte kvadratmeter store Nørrebro-køkken i København, der til lejligheden fungerer som interimistisk mødelokale.»Vi blev alle enige om, der var noget fantastisk ved tanken om at give et stykke god litteratur væk uden at kræve betaling for det,« fortæller Kasper Kjeldgaard Stoltz om den efterårsaften i 2008 på Nørrebro-baren Underwood Ink, da parret og vennen Simon Darø gav hinanden håndslag på at føre ideen om et non-profit bogforlag med danske kvalitetsudgivelser ud i livet.Rammer tidsåndenI dag - godt halvandet år efter forlagets første gratisbog stod på disken i en række københavnske boghandler - har [FINGERPRINT] udgivet syv gratisbøger. Hver bog  i 250 nummerede eksemplarer.»Jeg tror, vi har ramt noget i tiden. Flere og flere bøger bliver udgivet og købt digitalt, paperbacken er på vej ud, og hardbacks bliver fremover kun for feinschmeckere. Det skisma tror jeg, vi skyder ned lige midt i, fordi vi både tilbyder en lækker lille gratis trykt bog, samtidig med at folk kan gå ind og downloade bøgerne fra forlagets hjemmeside,« siger Kristina Stolz.Samtlige bøger er blevet revet væk, og i januar i år -ni måneder efter første bog blev udgivet - havde 2.000 personer været inde på forlagets hjemmeside for at downloade bøgerne i en digital udgave - omkring 500-600 downloads pr. udgivelse.Uenige om måletDet vidner om projektet succes, mener Kasper Kjeldgaard Stoltz.»For mig har sigtet været at få introduceret læsere for nogle forfattere, de ellers aldrig ville læse, hvis ikke gratisbøgerne stod lige til at nuppe på disken i den lokale boghandler,« siger han.Men den slags pædagogiske overvejelser har ikke været katalysatoren for Kristina Stoltz' engagement i forlaget.»For mig har det aldrig handlet om at omvende nogen til at læse noget bestemt. Vi er faktisk ret uenige om, hvad målet er. Vi kommer alle tre med vidt forskellige baggrunde, men har det til fælles, at vi er interesseret i litteratur,« siger hun.For Kristina Stolz har drivkraften været en glæde ved at kunne arbejde sammen med andre forfattere og kunne give dem løn for arbejdet uden om den bureaukratiske arbejdsproces på traditionelle forlag.Jazzfestival var startskudI første omgang var det dog  glæden ved at skrive, der motiverede hende til at tage rundt til københavnske boghandlere og tilbyde dem en  gratisbog.»I sommeren 2008 blev jeg inviteret til at optræde med nogle tekster til en jazz - og poetry-koncert på LiteraturHaus under jazz-festivalen. Jeg blev meget inspireret af ideen og fik et enormtkickaf at skrive på den måde. I løbet af 24 timer havde jeg skrevet en lille samling, som jeg så opførte med jazzmusikerne. Bagefter tænkte jeg, det var ærgeligt, at det bare skulle være en engangsforestilling,« fortæller Kristina Stolz.»Men jeg havde svært ved at forestille mig, at der skulle komme en almindelig bog ud af teksterne. I stedet havde jeg en idé om, at de skulle være en eller anden mellemting. Så fandt jeg på at lave 50 eksemplarer af teksterne og give dem gratis væk på LiteraturHaus.«Foretrækker undergrundSiden er forfatterne Ulla Ryum, Dy Plambeck, Liv Mørk, Viggo Madsen, Merete Pryds Helle og Morten Søndergaard blevet inviteret til at bidrage med bøger til [FINGERPRINT]. Forlaget har ikke udgivet store bestsellernavne, men det har ikke været en bevidst strategi.»Det var faktisk planen at invitere et kendt navn. Men sådan blev det ikke. Vi synes nok bare, de bedste danske forfattere befinder sig i undergrunden, og jeg mener faktisk, alle har skabt et unikt lille litterært værk. Der er blevet skrevet alt fra énaktsdramaer, digtsamlinger til en lille roman og en novelle,« siger Kristina Stoltz.Statens Kunstråds Litteraturudvalg har støttet forlagets gratisbøger med en pose penge to år i træk. Når der ikke er flere tilbage, har de tre stiftere besluttet at stoppe.»Det passer jo fint ind i projektets ånd. En kort, men intens oplevelse,« siger Kasper Kjeldgaard Stoltz.
