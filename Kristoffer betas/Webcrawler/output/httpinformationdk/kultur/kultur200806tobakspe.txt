Tobakspenge i Holstebromuseum



 Den lokalt baserede Færchfonden, der har opbygget sin formue gennem tobakssalg, vil skyde omkring 20 millioner kroner i en udbygning og modernisering af Holstebro Kunstmuseum. I forvejen omfatter en del af museet den villa, som var Færch-familiens bolig og administration for tobaksfabrikken gennem to menneskealdre. Planen er at bygge en ny fløj på 1.000 kvadratmeter, hvorved museet får kapacitet til at vise noget større og mere interessante udstillinger. Færchfondens donation betyder, at Holstebro styrker sit ry som kulturby yderligere. 

