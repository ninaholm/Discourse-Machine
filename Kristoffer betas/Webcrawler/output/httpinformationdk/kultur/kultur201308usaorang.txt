USA har ’Orange-feber’
Tv-serien ’Orange is the New Black’ går sin sejrsgang i USA og har sat gang i en hed debat om fremstillinger af køn, klasse og race i amerikansk populærkultur
Vil Netflix forsvinde i historiens grumme glemsomhed, vil det i hvert fald stå tilbage som det første, der gav os primetime oralsex mellem to af samme køn op ad et alter. Foto: Polfoto

Den kridhvide Brooklyn-pige med den kreative klasses velmenende verdensfjernhed indhentes af fortiden og skal gå så grueligt meget ondt igennem, før hun indser, at en kvindeafdeling i et amerikansk fængsel ikke sådan lige er at gentrificere. Men til gengæld får hun masser af hed sex.Orangeis the New Blacker det seneste skud på stammen afNetflix originals, altså tv-serier skabt af internetudbyderen selv. Og mens forgængeren,House of Cards, med et trylleslag ændrede spillets regler i tv-branchen ved ikke bare at passe sin rolle som udbyder, men også at skabe indhold, tagerOrange is the New Blackstafetten effektivt op. USA har ’Orange-feber’.»Den bedste fængselsserie nogensinde,« skrev Washington Post, mens ABC tilbyder »13 strategier til at overkomme ’Orange-abstinenser«, og de sociale medier oversvømmes af replikker, der på rekordfart har fået kultstatus.Men serien kan mere end at tiltrække publikum. For hvis man køber præmissen om, at serier er den nye nøgleroman – det medie, der bedst fortæller os om vores samtid, harOrange is the New Blackåbnet kapitlet om de stemmeløse kvinder i det amerikanske samfund: Den farvede kvinde, arbejderklassekvinden og kvinden uden for den seksuelle norm.PlottetSerien, der er skabt af Jenji Kohan, og primært har kvindelige forfattere på holdet, er baseret på en selvbiografi af Piper Kerman – der i serien hedder Piper Chapman. Hun indleder som ung collegestudine et forhold til rockabillytøsen Alex, der er kurer for et internationalt narkokartel, og i kærlig kådhed smugler penge til Europa. Forholdet kuldsejler, og 10 år efter er ungdommens vildfarelse fortiet, og Piper har fundet sin dertil indrettede plads på hylden ved siden af den renskurede (jødiske) lovende (mandlige) journalist Larry og roder selv med et lille firma med økologiske hudprodukter. Vi møder dem, da alt kommer for en dag. Nogen har stukket Piper. Hun står til 18 måneders afsoning. Og i en metareference til sit eget medies betydning for det unge urbane publikum lader serien den gribende afskedsscene mellem de to kulminere med replikken: »Lov mig ikke at seMad Menuden mig«.Seriegenerationen har fået sit helt eget »Vi vil altid have Paris«.PrivilegietFra begyndelsen er tematikken tegnet skarpt op: Nok er alle lige for loven, men Piper har sin race, klasse og seksualitet med sig. Hun er hvid, veluddannet og heteroseksuel og modtages med åbne arme af fængselsvæsnets repræsentanter, der som det første advarer hende mod ’lesbiske aktiviteter’ i fængslet. Og nok er alle klædt i orange, men race er den markør, som dagligdagen organiseres efter.Piper reagerer med politisk korrekt harme over systemets ringeagt for seksuelle minoriteter, men får også lige fortalt fængselsinspektøren, at hun skam er forlovet med en mand. Piper lader de hvide indsatte vide, at hun altså ikke er racist, men spiser alligevel ved deres bord ved første fodring. Og, ikke mindst; Piper må langsomt anerkende, at reglerne vist ikke er så væsensforskellige fra dem, der styrer hendes liv i Brooklyn-byhuset, der er præcis ligeså racemæssigt segregeret som tilværelsen bag tremmer. Men hun klædes langsomt og effektivt af, da alle de koder, der udenfor fængslet adskiller hendes kulturelt kapitalstærke klasse fra rosset, har mistet deres magi. Som hun desperat opsummerer sit første døgn: »Jeg er blevet gramset på, forfulgt og kaldt Taylor Swift!«Den lesbiske karakterSerien er ikke mindst blevet hyldet for sit portræt af den lesbiske kvinde i alle sine facetter.»Den har potentiale til at ændre tv’s kulturelle landskab, og den kunne også blive den bedste lesbiske tv-serie nogensinde,« skrev en begejstret anmelder.Og der er da også alt det lesbiske sex, som hjertet jo, indrømmet, begærer. Vil Netflix forsvinde i historiens grumme glemsomhed, vil det i hvert fald stå tilbage som det første, der gav os primetime oralsex mellem to af samme køn op ad et alter.Men mere end omfanget af sex mellem kvinder erOrange is the New Blackblevet fremhævet for måden den portrætterer intimiteten. Som Samhita Mukhopadhyay, chefredaktør på feministing.com, skriver: »Sexscenerne er ikke skabt som voyeuristisk fornøjelse for heteroseksuelle. Det handler om overlevelse, kvindeligt venskab, om sex som en ventil, som lyst og sjov og som en måde at føle sig mindre alene i indespærringen.«Og så har serien bragt en ny lesbisk karakter ud til det brede publikum, mener en af seriens centrale skuespillerinder, komikeren Lea DeLaria, der spiller Big Boo, der med sine klassiske maskuline træk er milevidt fra den kønne, slanke og ’tilgængelige’ lesbiske, som optræder i serier som f.eks.L-wordogPretty Little Liars.»Lesbiske i amerikansk tv er normalt smukke og feminine eller hårde sexede piger. De gør det som regel med hinanden til fornøjelse for det publikum, der består af 16 til 24-årige heteroseksuelle mænd.Orange Is the New Blacker det eneste show i fjernsynet, som repræsenterer butches,« siger DeLaria »Og vibutcheser megetbutch.«Men frem for at være en serie om lesbiske erOrange is the New Blacken serie, der omfavner den kvindelige – eller for den sags skyld den menneskelige – seksualitets mangfoldige og flydende natur. Som Piper minder Larry om, da han kræver, at hun vælger seksuel side: »Vi ligger alle sammen og roder et eller andet sted på Kingsley-skalaen.«IOrange is the New Blackfærdes de indsatte uden domfældelse over andres erotiske navigation. Vi har Piper, der stadig drages mod sin banekvinde Alex, vi har den transseksuelle brandmand Sophia Burset, der stadig længes efter sit ægteskabs heteronormative tryghed, vi har den amfetamin-ødelagte overklassepige, Nicky, som uden tvivl foretrækker kvinder, men heller aldrig er givet redskaberne til et liv uden for normen, og vi har den evigt drømmende romantiker, der bilder sig ind, at hendes prins venter derude med et prinsessebryllup og derfor afbryder et forhold til en kvinde – ikke af skyld, men af bekymring for, at hendes skede udvider sig for meget.Klasseskel er det helt store tabuOg måske mindst ligeså revolutionerende (i fede gåseøjne), som serien er i forhold til seksualitet, er den ifølge flere kritikere på spørgsmålet om klasse. For nok er farve den overordnede kastekategori, men der går ikke længe, før billedet nuanceres gennem karakteren Pennsatucky Doggett, en hvid fattig fra en trailerpark, der dræbte en abortlæge i en narkorus, men som blev genfødt Kristen, dapro life-lobbyen betalte hendes advokat. Da konflikten med hende optrappes, kommer USA’s helt store tabu, klasse, for en højlys dag. Piper og Pennsatukys farvefælleskab blegner i lyset af deres socioøkonomiske forskelle.Men det er bestemt ikke alle, som er begejstrede for fremstillingerne af kvinderne uden for normen. Gennemgående i kritikken af serien er, at heteroseksualitet og hvidhed – som repræsenteres i forholdet mellem Piper og Larry – bliver synonym med stabilitet og civilisation, mens homoseksualitet og farve forbindes med det forbigående, det kaotiske og naturen. Og Piper er den eneste ’rigtige’ hvide pige, og hun ’hører ikke til på det her sted’, som hun hele tiden får at vide. Som konsekvens bliver fængslet et rum, der nedbryder hende, men som er det naturlige habitat for de farvede og fattige karakterer i showet, lyder en kritik.Debatten har altså mange afstikkere, men opsummeret ender man med to afgørende spørgsmål: Skal angsten for at falde i stereotypernes mange faldgruber holde mainstreammedierne fra at tage fat på portrætter af minoriteter? Og: Hvordan i himlens navn vil de etablerede tv-producenter komme efter det forspring, som Netflix har taget både i indhold og distribution?Efter en lang kritik slutter signaturen Von Diaz fra colorline.com af med at konkludere, at netop denne serie cementerer Netflixs fordele. Da du kan tage hele serien i en stor mundfuld over en doven søndag, kan du hurtig slippe den småkedelige hvide middelklassepige, der som et dramatisk værktøj tager dig trygt ved hånden ind i universet af de farlige kvinder. For bare rolig: hun skal nok gå ned med hiv, sving og økologiske cremer.Og når alt det højpandede så er sagt, erOrange is the New Blacken komedieserie. Og som Lea DeLaria siger i et interview. »Hvis du spørger mig, hvad der fangede mig ved netop det her projekt, er svaret egentlig simpelt: Den foregår i et kvindefængsel. Det er jo bare helt basalt hot.«
