Pigen, der tog rygsækken på sig og gik ind i bussen
Børn er nogle små helte, der lærer at leve med hvad som helst, vi voksne udsætter dem for i det virkelige liv. Fordi de skal. Det mener forfatter Kim Fupz Aakeson og skriver fiktion om det. Han har nu mere end 80 børnebøger bag sig. I begyndelsen syntes han ellers, at børn var ret uinteressante
Læs højt. Kim Fupz Aakesons børnebøger er lige så forskellige som børnene, der læser dem. Men et par ting kendetegner alligevel en særlig Fupz-stil. For eksempel er man ikke i tvivl om, at det er meningen, at de skal læses højt.

Kim Fupz Aakesons treårige datter er lige begyndt i børnehave. Det er en udflytterbørnehave, og det første lange stykke tid syntes hun, det var forfærdeligt.»Hun var helt knust. Oven i, at hun havde mistet sin hårdt tilkæmpede status som én af kongerne i vuggestuen og nu skulle være én af de små nye i børnehaven, så ville vi sende hende ud i skoven. I fremmedlegionen!« siger Kim Fupz Aakeson og beskriver et velkendt og frygtet øjeblik for de fleste småbørnsfamilier.»Men hun gjorde det. Hun tog den lille rygsæk på sig og traskede modløst ind i bussen, mens tårerne løb ned ad kinderne på hende. Hun vidste, at hun skulle. Og hun vidste sikkert også, at vi også syntes, at det var svært. Men hun blev nødt til at gøre det, hvis vores hverdag skulle fungere.«Og sådan er der så meget, vi voksne udsætter vores børn for. I dag er den lille pige, der tog rygsækken på sig, glad og fro i sin børnehave. I slutningen af denne måned udkommer en samling af nogle af Kim Fupz Aakesons børnebøger under titlen Den Største Fupz. En af bøgerne er Drengen der lå i sin seng, mens hans far og damefrisøren så på. Den handler om Werner på syv år.En dreng hedder Werner og bryder sig ikke om sin fars nye kone. Hun lugter af parfume. Hun har spidse bryster og kalder Werner for Lille Mand. Og hun er damefrisør. ’Nå, Lille Mand, skal du have noget at spise?’ Nej, det skal Werner ikke. Damefrisøren laver nemlig mad med peber og fedt. Det er slet ikke som den mad Werners mor lavede. Werner kan kun lide Werners mors mad. Men hun er død for to år siden. Af en sygdom. ’Hun er nede i jorden,’ siger Werners far. ’Mor er nede i jorden. Hun kommer aldrig igen. Sådan er livet.’– ’Drengen der lå i sin seng, mens hans far og damefrisøren så på’, 2004Som Kim Fupz Aakesons lille datter så tager Werner rygsækken på sig og bliver til sidst enig med sig selv om, at damefrisøren måske ikke er så slem endda, selvom hun har spidse bryster.»Børn er små helte. Mens vi lader os skille og bliver nyforelskede, så skal børnene flytte sammen med en fuldstændig fremmed mand. Måske nogle fuldstændig fremmede børn. Og deres fuldstændig fremmede hund. Det er nu din ’papfar’ og din ’papsøster’. Værsgo. Og det forventer vi bare, at de klarer. Der er en meget tidlig accept af deres egen situation og de ting, vi lærer dem.«Jeg ville bare tegneKim Fupz Aakesons opfattelse af det at være barn har ændret sig noget siden, han skrev sin første børnebog. På den måde, at han har fået én – altså en opfattelse. Da han skrev sin første børnebog, vidste han ikke noget om dem.»De interesserede mig slet ikke. Der var ikke nogen i min kreds, der havde børn, og det havde ikke noget med børn at gøre, at jeg begyndte at skrive børnebøger. Jeg ville bare gerne tegne. Jeg har tegnet for aviser som Information og Weekendavisen, men jeg opførte mig som ansvarlig forsørger og tegnede også for Landbrugets magasiner som Mark, Kvæg, Hest og Svin. Det slog kærligheden til det at tegne ihjel,« konstaterer Kim Fupz Aakeson med et grin.I dag tegner han meget sjældent. Faktisk kun i selskab med børn. »Så scorer jeg jo hurtigt nogle billige point, fordi jeg kan tegne, så det ligner. Det kan jeg naturligvis stadig. Det er bare ikke så vigtigt for mig længere. Engang føltes det som et spørgsmål om liv og død at få lov til at tegne. Og det var derfor børnebøgerne pludselig blev attraktive for mig. Wow, her er der jo virkelig rum for at tegne, tænkte jeg. Og så fandt jeg på en historie, som kunne være undskyldningen for at tegne. Men efterhånden begyndte teksterne at svulme op.«Han har skrevet mere end 80 børnebøger siden den første i 1984 – ud over filmene, romanerne og novellerne. Så det er måske ikke overraskende, at han skriver hurtigt. Og hele tiden. Modstand er en nødvendighed for én, der er så produktiv.»Børnebøgerne er mit svenske landsted. Her føler jeg mig helt tryg. Når det gælder filmene er der alle mulige fremmede faktorer, man skal forholde sig til. Pengene, målgruppen, klipperen, skuespillerne. Der er meget angst forbundet med det at lave film, men med børnebøgerne slapper jeg af. Men det betyder, at det er vigtigt for mig at have en hård redaktør. Ellers kan jeg godt komme til at skrive den samme bog to gange. Nogen skal sige til mig: ’Arhh, kommer du ikke lidt for let ud af den her?’«Børn er ikke ukritiskeI begyndelsen skrev han bøger med en morale. De første titler vil helt eksplicit lære børnene noget om de gode værdier »Man mærker hensigten og forstemmes, som Goethe siger,« bemærker Kim Fupz Aakeson. I dag har han fundet sin stemme i børnebøgerne. Hans egne børn har været en stor hjælp i udviklingen af hans forfatterskab og barndomsopfattelse.»Den periode, hvor man er Gud, er forholdsvis kort. Det ved jeg nu. Pludselig kommer de hjem med deres egne erfaringer og begynder at betvivle de ting, man siger. Børn er ikke ukritiske, og det giver en stor frihed, når man skriver til dem. Man skal ikke tænke for meget over modtageren. Men mere på, om man selv synes, det er sjovt. Måske især inden for børnekultur, for voksne glemmer hurtigt, hvor forskellige børn er. Jeg har for længst opgivet de brede børnemasser, da min ældste datter var barn, ville hun hellere have læst hesteblade højt end mine bøger. Slået af banen af Wendy! Ak ja. Nogen skal jo skrive til barnet i hjørnet, og det er måske det, jeg gør. Det har jeg det fint med.«Kim Fupz Aakesons børnebøger er lige så forskellige som børnene, der læser dem. Men et par ting kendetegner alligevel en særlig Fupz-stil. For eksempel er man ikke i tvivl om, at det er meningen, at de skal læses højt.Gud danderede den i Paradisets Have, mens vi andre styrtede rundt og opfandt alle de nyttige ting. Og nu skal vi jo ikke blande os i hvad Gud laver og ikke laver, men da Han havde kukkeluret i flere tusind år, var det, at han begyndte at overveje om han ikke skulle finde på en hobby. Man kunne måske samle på noget.– ’Da Gud fik en hobby’, 1999»Der blev læst højt for mig, da jeg var barn. Det var især min far. Jeg kan alle de røde klassikere udenad. Jeg kan huske forsiderne. Det var altid, inden jeg skulle sove, og jeg tror faktisk, det betød lige så meget for min far, som det betød for mig. Når min mor læste var det lidt noget andet. Så læste vi sammen alle tre inde i stuen. Karlsson på taget eller noget tilsvarende, som hun syntes var sjovt. Når min far læste var der en anden stemning. Mundtlighed er rar.«Det er ikke kun vigtigt for ham, at hans bøger skaber et møde mellem barn og voksen. Mødet interesserer ham også som dramatisk stof. Eller rettere de situationer hvor børn og voksne rent teknisk er sammen, men ikke møder hinanden. »Behovene er så forskellige, og børn er enormt lystbetonede. Børn kan opføre sig helt uafhængigt af de forventninger og regler, vi indretter os med. Og det er der, hvor børn og voksne oplever en del ’umøder’.«Rækkehus ved RingvejenI sidste uge udkom den trettende bog om drengen, de kaldte Vitello, der bor i et rækkehus ved ringvejen sammen med sin mor. Denne gang passer Vitello mor, der har snot i hele hovedet. Vitello tager selvtilfreds imod mor, da hun endelig vågner efter at have sover under et bjerg af tæpper, som Vitello har lagt over hende. Han har også lavet suppe (primært baseret på pølse, mælk, leverpostej og salt), vasket gulvet med haveslangen sammen med vennerne William, Max og Hasse og sat en kagedej i ovnen, med skål og det hele. Han ved nemlig godt, at artige børn får mere lørdagsslik.’Hvorfor pokker er jeg begravet i tæpper?’ ’Fordi du skal holdes varm,’ sagde Vitello. Mor holdt sin suppeskål frem. ’Og hvad i himlens navn sker der her?’ ’Det er sygesuppe,’ sagde Vitello. Man skulle åbenbart forklare hende alt. ’Jeg vil ikke vide, hvad der er i,’ sagde Mor og hældte den i vasken. ’Og hvorfor er du så våd?’ ’Det er nok fordi jeg har gjort rent i hele hytten,’ sagde Vitello. ’Helt mutters alene.’ Så kiggede mor ind i stuen. Og lavede en mærkelig, klynkende lyd. ’William og Max og Hasse var også med,’ sagde Vitello. ’Det skal lige tørre.’– ’Vitello passer mor’, 2012Det kunne se ud, som om Vitello og Mor ikke har helt samme opfattelse, af hvordan man er artig. Og denne udfordring af de fælles sandheder går igen i mange af Kim Fupz Aakesons bøger. Om det så handler om, hvordan den er skrevet, om det, der sker, eller det tema, der tages op.»Vi har så mange givne aftaler. Og det er overskridelsen af disse aftaler, der sætter gang i mange af mine historier. Og ingen gør det bedre end børn, for de undrer sig. Der er et væld af forhold ikke bare i deres hverdag, men i livet, som de skal lære at acceptere, og de stiller spørgsmål, som gør, at man som voksen skal dekonstruere alt det, man ved, og forklare dem for sig selv påny. Min datter, Sallie, var helt slået ud, da det gik op for hende, at man skal dø. Hun havde hørt, at man kunne komme i himlen, men var bekymret over, at jeg ikke var troende. Hun ville helst ikke alene afsted, så hun fandt nogle andre at tage med. Hendes veninder. En dag da jeg stod og vaskede op, hørte jeg høje pigestemmer fra hendes værelse råbe: ’Heja Jesus, heja Jesus!’«Kim Fupz Aakeson smed opvaskebørsten og gik ind og skrev en børnebog.
