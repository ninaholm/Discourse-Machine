FOLK



 @HillaryClinton
Hillary Clinton skærer igennem i amerikanernes diskussion af, om man skal vaccinere børn eller ej: ’Videnskaben er klar: Jorden er rund, himlen er blå, og vacciner virker. Lad os beskytte alle vore børn. #BedstemødreVedBedst.’
@DirRobSavage
En usædvanlig, spændende og måske også lidt foruroligende forespørgsel fra instruktøren Rob Savage: ’Er der nogen i London, som har en pæn træstol med armlæn, som vi kan låne i weekenden til at binde nogen til?’
@Aaron78
’Man kan sige, hvad man vil om Danmark,’ tweeter Aaron Bateman, herboende englænder. ’Men i det mindste er der næsten altid børn på tv, der taler om sex og genitalier.’ Jo tak, vi gør, hvad vi kan.
@DailyOscarWilde
Dagens hilsen fra den britiske forfatter og humorist Oscar Wilde: ’Jeg er så klog, at nogle gange forstår jeg ikke et ord af, hvad jeg selv siger.’ Sådan har rubrikbestyreren det også. Og det er altså ikke spor sjovt.

