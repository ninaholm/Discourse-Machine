Kunstsamlernyt



Galleri Draupner har netop kåret Kurt Westergaard som Danmarks bedst sælgende internationale kunstner baseret på antallet af lande, Kurt Westergaard har solgt sine værker til. Det drejer sig om 48 lande i alt.Den originale Muhammedtegning er opbevaret et hemmeligt sted. Indtil videre har Galleri Draupner modtaget bud på over en million danske kroner, men den bliver ikke solgt foreløbig. Kurt Westergaard har i øvrigt netop åbnet en påskeudstilling hos Draupner, akvarellerne, der ligger i prislejet 4.800–9.800 kroner blev alle solgt på to timer.Den 2. maj på Sothebys i New York holder verden vejret, når en af meget få og den eneste privatejede version af Edvard Munchs ’Skriget’ bliver sat til salg. Den er vurderet til over en halv milliard i danske kroner. Værket er i øvrigt stadig i den originale ramme, som Munch har signeret med følgende digt: »I was walking along the road with two Friends / the Sun was setting – The Sky turned a bloody red / And I felt a whiff of Melancholy – I stood / Still, deathly tired – over the blue-black /Fjord and City hung Blood and Tongues of Fire / My Friends walked on – I remained behind– shivering with Anxiety – I felt the great Scream in Nature – EM«Nordmanden Petter Olsen der har ejet ’Skriget’ siden han arvede det af sin far, der var nabo til Munch, vil lade pengene fra salget gå til at bygge et museum og et hotel og til at købe en masse nyt kunst for.Damien Hirst har endelig fået sin første rigtige museumsudstilling, og så endda på Tate i London, men anmelderne er ikke glade. Stort set alle de engelske kritikere kalder det tom fiduskunst og er skuffede over hans niveau, som de finder lavt og kedeligt. Måske han kan få et comeback i næste højkonjunktur?Den 10. – 27. maj løber performancefestivalen Mellemrum af stablen for tredje gang. I år foregår det på Vesterbro med blandt andre Lilibeth Cuenca Rasmussen og Aino Junka. Følg med på www.mellemrum.info
