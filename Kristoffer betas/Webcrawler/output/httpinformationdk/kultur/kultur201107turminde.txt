En tur ad Mindegade
Det er halvtreds år siden i dag, og det var det også i går


Ude i gaderne kører de forbi i vognfulde, studenterne. De bæller champagne og bajere. De bader i springvand, de hærger færger. De er frie, de er ny.Fanden med at 80.000 af dem vil være arbejdsløse om et antal år, ingen alligevel kan overskue. For dem er det nu, som det var for os, da vi var dem.Det er 50 år siden. Det var the days before rock ´n roll, som Van Morrison formulerede det i en sang, hvor han mindes den radiostation, der var vores, Radio Luxembourg.Vi havde ligget i årevis i vores loftskamre med vores små ører imod radioens skrattende bakelit og lyttet til signalet fra 208 meter mellembølger eller 49 meter kort, og det år, studenteråret, var det sange som »Dedicated to the one I love« med The Shirelles, »Hit the Road, Jack« med den uforlignelige Ray Charles, Elvis med »Little Sister«, Ricky Nelsons »Hello, Mary Lou« og »Walk right back« med Everly Brothers.Danmarks Radio var lukket land for den slags, og der var vandtætte skodder mellem det finkulturelle, som vi jo også dyrkede lidt, og så den drønende jukebox, der var vores hjerte.BevisetMan har ikke dyrket det specielt, kun vandret byen igennem sammen med to af de gamle venner fra klassen under udveksling af minder, visse af dem temmelig konkrete.Man var jo dengang i en kortere periode redaktør af skolebladet 'Parnas'  navnet antyder jo ligesom ambitionerne  og en af vennerne smed pludselig en bunke af dem på bordet.Vi sad på byens fineste spisested, eller et af dem, der gerne vil være det, med vores små fine retter på et stort flot bræt og skummende Kronenbourg i tunge glas, og der lå det så  beviset på at man dengang, allerede dengang, gerne ville være noget ved musikken, som det hedder. Man havde ytret sig ikke  helt så lidt om en vis Dylan Thomas, ligesom andre i ens redaktørtid havde fået lov til at krænge det hele ud i større og mindre digte eller tænksomme artikler om store, dybe emner.Vi lignede alle sammen efter bedste evne Jean-Paul Belmondo, for det var året efter GodardsÅndeløs, der visuelt svarede til den anden side af vores musikverden, den vi hørte med det andet ene øre fra den sublime propagandastation Voice of America, mens det første hørte Luxembourg. Den med Ornette Coleman og John Coltrane, den hvor Sonny Rollins dansede med sit calypsohorn »on a slow boat to China« og hvor Phil Woods på sin skinnende skalmeje skar »It is only a Paper Moon« som en ny konstellation af lysende stjerner på himlen.En ny tidDet var den sommer, hvor man på den sidste klassetur til England sad oppe på taget af båden med William HeinesensHymne og Harmsangog læste, at »blændende hvid og sval var stranden ved Njara / hvor han blev skyllet i land en blånende morgen«. Den hvide mand altså, hvis hærgen man endnu ikke havde fuldt udsyn over, og som vel også på en eller anden måde var en selv.Eller digteren Frank Jæger som man traf en aften på Jazzklub Paname, hvor han var blevet så fuld, at han spillede bas. Hans autograf fik man i huen, der senere på natten blæste af og forsvandt i havnens grønne vand.»Jeg takker dig,høstgrå hav,for dit store suk,«som Heinesen sagde til en der oppe under stjernehimlen ude midt på Nordsøen.I 1961 spillede The Beatles på Reeperbahn, året efter udsendte de »Love me do«, og en helt ny tid var endelig begyndt.
