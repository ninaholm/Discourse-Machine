Filmåret der kommer
Det kommende filmår ser som sædvanlig spændende ud på papiret. Men hvad det ender med at blive er trods alt en ganske anden sag. Her er 10 danske, engelske og amerikanske film, Informations filmredaktør glæder sig til at se i 2010


Kvinden der drømte om en mandPer Fly har forladt socialrealismen iBænken,ArvenogDrabettil fordel for et erotisk drama. Og hvordan mon han tackler det? Sonja Richter spiller en gift, succesrig modefotograf, der tiltrækkes af en ukendt mand, hun først ser i en drøm og siden på gaden i Paris.Premiere 21. januarUp in the AirJeg har allerede set Jason  Reitmans nye film, men det skal ikke forhindre mig i at glæde mig til at gense en af 2009's mest kritikerroste film.Up in the Airfortæller morsomt og dramatisk om ensomhed og finanskrise. Og George Clooney har hovedrollen som manden, der altid er på farten, og som man sender bud efter, hvis man leder en virksomhed og ikke selv har modet til at fyre folk.Premiere 28. januarThe WolfmanBenicio Del Toro har titelrollen i Mark Romaneks version af den klassiske gyserfilm om en mand, der også er varulv. Traileren lover gys af den tempofyldte, barske slags.Premiere 11. februarShutter IslandMartin Scorsese filmatiserer en af de bedste og mest overraskende kriminalromaner, jeg længe har læst, Dennis LehanesShutter Island. Lehane skrev også bøgerne bagMystic RiverogGone Baby Gone, og det var vel kun et spørgsmål om tid, før han og Scorsese fandt sammen. Leonardo DiCaprio og Ben Kingsley er på rollelisten.Premiere 18. februarAlice in WonderlandJohnny Depp spiller The Mad Hatter i Tim Burtons udgave af Lewis Carrolls børnebøger, og skal man tro traileren og de billeder fra filmen, det er muligt at se på internettet, er det klassisk Burton: Kulørt, skævt og skørt. Præcis, som det skal være.Premiere 5. martsSubmarinoRygtet vil vide, at Thomas Vinterberg med sin filmatisering af Jonas T. Bengtssons roman for alvor er tilbage på højde med sit store gennembrud,Festen(1998). Om bogen skrev Informations Signe Lindskov Hansen, at realismen er hårrejsende, men at det også er »en vigtig bog om et kvarter i København fyldt med menneskeligt drivtømmer.«Premiere 18. martsGreen ZoneÅbenbart gik instruktøren Paul Greengrass og skuespilleren Matt Damon så godt i spænd på Bourne-filmene, at de besluttede at udvide samarbejdet.Green Zoneer baseret på en fascinerende bog af journalisten Rajiv Chandrasekaran og foregår i de første dage af den amerikanske invasion af Irak.Premiere 8. aprilAn EducationLone Scherfigs seneste film, der er optaget i London og har manuskript af Nick Hornby, har jeg også set. Og det er en charmerende og veliscenesat film om en ung pige, Jennys, coming-of-age i begyndelsen af 1960'erne, hvor Anden Verdenskrig stadig lå som en grå dyne over England. Carey Mulligan, der spiller Jenny, er helt fantastisk og kommer til at vinde priser i den kommende tid.Premiere 23. aprilRobin HoodRidley Scotts greb om den ofte filmatiserede historie om manden, der stjæler fra de rige og giver til de fattige, er tilsyneladende både rå og usentimental og resultatet meget lidt lig tidligere udgaver af historien. Russell Crowe spiller manden i de grønne tights.Premiere 14. majInceptionChristopher Nolan har med film somMemento,Batman Begins,The Dark KnightogThe Prestigevist, at han er en af Hollywoods mest spændende billedmagere. Hans nye film, science fiction-thrillerenInception, der har en lang række fremragende skue-spillere på rollelisten, tegner - igen ifølge traileren - da også yderst lovende.Premiere 22. Juli
