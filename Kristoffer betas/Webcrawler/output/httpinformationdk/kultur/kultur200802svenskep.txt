Svenske pladeselskaber vil løse fildelingsproblemer



 Syv mindre svenske pladeselskaber har slået sig sammen i forsøget på at tackle fildelingsproblemer i musikbranchen på en ny måde. Det nystiftede selskab The Swedish Model vil frem for alt satse på at tilpasse sig udviklingen ved at imødekomme musikfildeling i stedet for at kæmpe mod den, udtaler de og påpeger, at fildeling er blevet en uundgåelig del af musikbranchen. The Swedish Model vil gøre det muligt at høre pladeselskabets musik gratis på nettet, og samtidig vil de tilbyde kunderne at købe musikken til billige penge.

