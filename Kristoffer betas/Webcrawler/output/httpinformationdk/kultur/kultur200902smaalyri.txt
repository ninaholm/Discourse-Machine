Små lyrikforlag stormer frem
Flere af de senere års mest interessante digtsamlinger er ikke udkommet på store, etablerede forlag, men på små, idealistiske foretagender


 Du har sandsynligvis aldrig hørt om dem, de små under-grundsforlag med navne som Hurricane, Afterhand, Forlaget 28/6, Arena, Basilisk, Anblik, Bebop og Forlaget Hjørring. Men det er forlag som disse, der er med til at holde liv i lyrikudgivelserne herhjemme. 
Flere af de senere års mest interessante og eksperimen-terede digtsamlinger er således ikke udkommet på store, etablerede forlag, men på små idealistiske foretagender, hvor midlerne er små, men viljen til at tage chancer og tænke nyt er så meget desto større. 
Alene sidste år udgav det lille eksklusive forlag Afterhand både Glenn Christians debut Det hjemlige og Kristian Leths anden bog Besværet. Arena udgav Knud Steffen Nielsens Det gør ikke rigtigt ondt på fisk, Anblik sendte Lene Asps Strømme i handlen, mens Martin Larsens Noter til det mere perfekte liv for nylig udkom på Basilisk. 
Håndlavet
Det senest tilkomne lille for-lag hedder Forlaget 28/6 og har digteren Martin Johs. Møller samt forfatterskole-eleverne Rasmus Graff og Sigurd Buch Kristensen som bagmænd. Forlaget, der er opkaldt efter stiftelsesda-gen, har senest udgivet Janus Kodahls Tokyo, der er en lille hæftet pamflet på 20 sider samt Rasmus Halling Nielsens Bilag til Niihlsø 98-09, der består af to gange 10 sider i konvolut. Forlagets bøger produceres som regel i hånden af bagmændene selv og har et oplag på mellem 50-100 styk.
"Vi grundlagde forlaget, fordi vi syntes, der mangle-de nogle flere seriøse kana-ler for smal litteratur med brede kunstneriske ambiti-oner," siger Martin Johs. Møller, der oplever, at de større forlag er blevet min-dre risikovillige, efterhån-den som de er blevet mere økonomisk pressede. Og det har åbnet et helt nyt spille-rum for småforlagene, me-ner han.
"I modsætning til den etablerede forlagsverden har vi jo det privilegium, at vi ikke er en forretning og derfor ikke behøver at tjene penge. Vi vil bare gerne have dæk-ket vores udgifter, og det er ikke så svært, fordi vi laver bøgerne så billigt," siger Martin Johs. Møller, der oplyser, at forlaget i slutningen af denne måned udgiver endnu en håndfuld nye titler, herunder Jan Hjorts Nipsonanomimatamimonanopsin, Glenn Christians Moro for-svandt samt Martin Johs. Møller og Christian Bjol-jahns bog Flytning.
Billedkunstneren Vibe Bredahl fra Hurricane Publishing er endnu et af forlagsbranchens nye ansigter. Hurricane udgav i 2005 debutanten Seimi Nørregaards Jeg forventer en masse samt opfølgeren Væggene har ører fra 2006. Samme år udkom også digtsamlingen Interiør af debutanten Gitte Broeng. Ifølge Vibe Bredahl er småforlag som hendes eget med til at udfylde et tomrum i den danske forlagsverden.
"Selv arbejder jeg gratis og får ikke noget økonomisk ud af det, men jeg er med til at præsentere nogle helt nye forfattere til en litterær of-fentlighed, som måske ellers ikke ville være blevet udgivet - og det er jo i sig selv fantastisk," siger Vibe Bredahl, der til foråret udgiver endnu en digtsamling, Post it, af digteren Lars Skinnebach og billedkunstneren Cecilia Westerberg. 
Rugekasser
Selv om de etablerede forlag - og inden for lyrik vil det især sige Gyldendal og Borgen - fortsat udgiver digtsamlinger, er de kun i ringe grad med til at føre nye talenter frem. Ifølge Informations egen optælling er ni ud af 12 debuterende lyrikere siden 2007 således udkommet på små, idealistiske forlag. Typisk afventer den etablerede forlagsverden, at digterne har vist deres værd og høster så, hvad småforlagene har sået.
Som eksempel kan nævnes Katinka My Jones, der debuterede på forlaget Anblik i 2007 med den anmelderroste digtsamling Havet er sort, kysten er hvid, men nu er flyttet ind på Gyldendal, som netop har udgivet hendes anden digtsamling, Sølv. Gyldendal støtter i øvrigt Anblik med et ukendt pengebeløb. 
Ifølge Peter Stein Larsen, lektor i dansk på Aalborg Universitet og lyrikanmel-der på Kristeligt Dagblad, er de store forlag i stigende grad blevet afhængige af undergrunden som rugekasse for nye talenter: "Det er ikke de store salgstal, man opnår med lyrik, og derfor er incitamentet for at opdyrke nye talenter heller ikke overvældende blandt de store forlag," siger han.


