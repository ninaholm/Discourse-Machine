Søren Ulrich Thomsen skriver nye digte og får nyt forlag
Til marts næste år kommer Søren Ulrik Thomsens første digtsamling i ni år. 'Rystet spejl' hedder bogen, som ikke kommer på Vindrose, men på Gyldendal
Den nu 54-årige forfatter Søren Ulrik Thomsen er til foråret aktuel med en ny digtsamling på Gyldendal- den første i ni år.

Til foråret 2011 bryder Søren Ulrik Thomsen ni års poesitavshed. Og han gør det på ny grund. Hvor Thomsen tidligere altid har udgivet sine digte på forlaget Vindrose, udsender han nu digtsamlingenRystet spejlpå Gyldendal.»Jeg smækker ikke med døren,« siger Søren Ulrik Thomsen.Han understreger, at han har været meget glad for det mangeårige samarbejde med Borgen og Vindrose. Men han er også glad for, at Gyldendal nu har taget så fint imod ham.Han besluttede sig for at skifte forlag, »fordi min dygtige redaktør gennem 14 år, Jens Christiansen, blev sagt op på Borgen, som Vindrose er en del af. Og da jeg gerne ville have en stabil forlagsrelation, spurgte jeg Gyldendal, om de var interesserede, og det var de,« siger han.Gyldendals litterære direktør, Johannes Riis, er begejstret for nyerhvervelsen.»På forlaget glæder vi os over, at han har valgt os. Det siger sig selv,« siger Riis kort.Thomsens temperamentSøren Ulrik Thomsen har aldrig haft en høj udgivelsesfrekvens. Siden debutenCity Slangi 1981 er det blevet til seks digtsamlinger. Den seneste digtsamling,Det værste og det bedste, er fra 2002.I den mellemliggende periode har han skrevet en række essays - men for godt fem år siden begyndte nogle digte »at melde sig«, som Thomsen formulerer det. »Og det sidste år har jeg skrevet meget intensivt.«Søren Ulrik Thomsen vil ikke oplyse, hvad man kan forvente sig af den nye digtsamling. Det udtaler han sig aldrig om.»Man kan forvente sig 42 digte, mere vil jeg ikke sige«, siger han lakonisk.Men han vil gerne fortælle lidt om, hvorfor der er gået ni år, siden hans seneste digtsamling så dagens lys.»Jeg synes, at man som forfatter skal skrive den tekst, der trænger sig allermest på nu og her. For på den måde bliver teksten mest elektrisk. Det er et dogme for mig. Derfor siger jeg ikke, 'Nu er der gået lang tid siden sidst, nu bør jeg skrive en digtsamling'. Men det er bare min måde at arbejde på og mit temperament - det er ikke, fordi der skal gå ni år mellem hver digtsamling,« siger Thomsen.
