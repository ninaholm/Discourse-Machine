Harryluja



»Og Ordet blev til kød.« Sådan står der i Johannesevangeliets kapitel 1 vers 14, hvor der beskrives, hvordan Jesus er kommet for at føre os til Gud. Det, vi skal lægge mærke til her, er ordetblev. Jesusblevtil en person, han tog ikke kun kroppen på sig som et klæde og stadig var en magtfuld åndeskabning indeni. Han følte udstødelsen fra omgivelserne og han følte smerten under sine prøvelser. For hanvaret menneske. Sådan er det kun delvist med den kunst, Tom Christoffersen har puttet ind under den bibelske hat. Katrine Ærtebjerg har for eksempel fundet sin gamle stil fra før Hakkebakkeskoven frem og har tegnet en Jesus-mand med teksten »Og Ordet blev til Kød«. Her illustrerer hun titlen på udstillingen i stedet for atblivebudskabet. Andre af de medvirkende prøver at formidle en særlig ånd eller stemning, hvilket heller ikke er særlig inkarneret, hvorimod det for eksempel lykkes for Marie Søndergaard Lolk at skrive Harry Potter i et maleri af et trist hverdagsliv på en Harry Pottersk måde, der tilfører sit eget smårisikable og angstfremkaldende pift på en måde, så vi kommer ét skridt nærmere J.K. Rowling og et sort lille liv, der giver mening.And the word became flesh hos Tom Christoffersen, Skindergade 5, København til den 22. januar 2011
