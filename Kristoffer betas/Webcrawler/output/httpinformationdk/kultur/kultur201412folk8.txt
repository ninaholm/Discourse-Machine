FOLK



 @Beathhigh
’Var til tophemmeligt arrangement her til aften, og det var tophemmeligt, og jeg må ikke tale om det. Men det var godt,’ tweeter Ian Rankin. Hvilken teaser fra den skotske krimiforfatter.
@matildekimer
’I gætter aldrig, hvem der blev Årets Mand i Rusland,’ skriver DR’s Ruslandskorrespondent, Matilde Kimer, og kommer med en ledetråd: ’Han har vundet 14 gange før. Altså siden 1999.’ Gorbatjov? Tolstoj? Kasparov? For det er da vel ikke Putin?!
@SjylPoliti
Tirsdag aften under håndboldkampen kom denne taknemmelige hilsen fra vagtchefen hos Sydsjællands Politi: ‘En meget stille aften, som gik helt i stå, da nogle kvinder begyndte at kaste med en bold i tv.’ Det var så lidt.
@mattzollerseitz
Forleden kom traileren til Terrence Malicks nye film. En af reaktionerne: ’Malick interesserer sig mindre for, hvad andre tænker om hans stil, end nogen andre nulevende, måske inkl. Godard,’ tweetede kritiker Matt Zoller Seitz. ’Det elsker jeg ved ham.’

