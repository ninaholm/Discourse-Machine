Folk



 Propagandister
Forleden skrev iranske Fars News Agency, at iranske forskere havde opfundet en tidsmaskine, som bl.a. kunne forudsige krige og epidemier med 98 pct. sikkerhed. Men så snart nyheden ramte vestlige medier, slettede Fars den igen.
Uruguayanere
Som det eneste latinamerikanske land ud over Argentina har Uruguay tilladt ægteskab for homoseksuelle trods protester fra den katolske kirke i landet. Ifølge Human Rights Watch tillader 12 lande ægteskab mellem homoseksuelle.
Liberale
Som det eneste parti uden for energifoligskredsen vil LA stemme nej til et lovforslag, som skal fremme grøn energi. ’Temperaturen er ikke steget de sidste 15 år, og tænk, hvis det hele er bluff,’ siger energiordfører Villum Christensen.
Konebankere
Den grønlandske politiker Nikku Olsen har politianmeldt det grønlandske mediehus Sermitsiaq.AG. De har nemlig skrevet, at han har udøvet grov vold mod sin kæreste. Han benægter ikke at have slået hende, men er uenig i grovheden.

