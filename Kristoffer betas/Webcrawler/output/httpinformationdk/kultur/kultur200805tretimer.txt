Tre timer dagligt med DR



 DR kan nu præsentere sin 'Årsrapport 2007', som indeholder årsregnskab og public service-redegørelse. Generaldirektør Kenneth Plummer er godt tilfreds med DR's resultater i 2007, der siger, at DR er i kontakt med 98 procent af danskerne i løbet af en uge. Og at hver dansker bruger i gennemsnit tre timer dagligt i selskab med DR. 
DR sendte sidste år mere børne-tv end tidligere og mere dansk dramatik i prime-time. I årsrapporten står der også, at den generelle kulturdækning på tv og radio er øget siden 2006. Der er dog også nogle forpligtelser, DR skal indfri inden 2010: Det gælder blandt andet dansk musik på tv, som DR vil sende mere af allerede i 2008 og i særdeleshed i 2009 med koncerthusets åbning. Samt radiodramatikken, hvor DR også vil øge sendetiden i løbet af de kommende år. ms

