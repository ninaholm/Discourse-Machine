Tabuer på spil
Mal en kusse, løb med en tampon, skift køn eller bearbejd tabet af et barn. Et oprør mod den kommercielle gamingindustri udspiller sig lige nu i den radikale undergrund, hvor tabuer og normer bliver brudt og udfordret i form af nye, mangfoldige og intime fortællinger
spillet &rsquo;Cunt touch this&rsquo; skal man farvelægge kusser. Spillet er inspireret af den nu afdøde amerikanske kunstner Tee Corinnes &rsquo;Cunt Coloring Book&rsquo; fra 1975

Jeg maler de ydre kønslæber grønne. Langsomt kører jeg mine fingre hen over venusbjerget, tegner sirligt turkisblåt kønshår, og hver gang jeg prikker på kussen med pegefingeren, er der en stemme, der jubler højt. Jeg bevæger mig videre til de indre kønslæber, bliver ivrig og prøver alle farverne af i hurtige, cirklende bevægelser. Kussen begynder at pulsere i slowmotion. Kussen eksploderer. Kussen &hellip; forsvinder.&raquo;Thank you! It was a pleasure,&laquo; står der. Okay, forfra igen.Lad os kalde det avanceret kussetryk anno 2015. Med min tablet i skødet spiller jegCunt Touch This; et spil udviklet af medlemmer af det danske gamingkollektiv, Copenhagen Game Collective.Spillet kom til verden på et såkaldt game jam tidligere i år, og ideen opstod på baggrund af udviklernes begejstring for den nu afdøde amerikanske kunstner Tee CorinnesCunt Coloring Bookfra 1975. Men selv om spillet blot var tænkt som et lille, meditativt spil, frembragte det røde kinder og krummede tæer hos modtagerne, fortæller en af spiludviklerne, Sabine Harrer.&raquo;Reaktionerne var egentlig ikke overraskende, når man ser på, hvordan kussen og kvindelig masturbation er repræsenteret i vores verden generelt. Men hvad fortæller det os om vores samfund, når oplevelsen af at røre ved en kusse på en skærm er pendanten til forlegenhed? Omvendt er folk vilde med at tegne pikke overalt &ndash; i en sådan grad at man taler ompenificationi gamingverdenen.&laquo;Harrer befinder sig p.t. i sit hjemland, Østrig, i færd med at færdiggøre en ph.d. om tab og sorg i digitale spil. Et emne, som hun udforsker i sit eget spilJocoi, der handler om at miste et spædbarn.For bådeCunt Touch ThisogJocoigælder det, at spillene berører private, ømtålelige eller ligefrem tabubelagte emner, som sjældent er på dagsordenen i mainstreamgaming.Og hvor mange blot forbinder gaming medCounter-StrikeogCandy Crush, er spilmediet for Harrer en unik kunstform, hvor det at udforske grænserne og opnå nye erkendelser er indlejret i genren som et teknisk grundvilkår. &raquo;Dét at du f.eks. iCunt Touch Thisbliver nødt til at røre kussen for at spille spillet, er et eksempel på, at man i gamingverdenen har flere muligheder for at teste, hvor grænserne går. Derudover kan det være, at du fejler og spiller spillet forfra og foretager et andet valg. Det er disse handlinger, der gør, at spil skiller sig ud fra andre medier og kunstformer,&laquo; fortæller Harrer.Først aktivistDanske Andrea Hasselager, som sammen med Sabine Harrer, Ida Marie Toft og Raimund Schumacher har udvikletCunt Touch This, betragter sig selv som aktivist og kunstner før spiludvikler.&raquo;Det handler om at bryde grænser for, hvad mediet kan. Hvordan kan vi bruge spilmediet som en kunstnerisk udtryksform,&laquo; spørger hun entusiastisk, da vi møder hende i København.Andrea Hasselager er i øjeblikket ved at udvikle spilletMoontideom den kvindelige cyklus samt spilletLa Petite Mort&ndash; et sansespil til touchpad om kvindelige orgasmer.Derudover arrangerer hun spiludviklingsworkshops for piger og kvinder både i Skandinavien, Palæstina og Saudi-Arabien, og så er hun en af initiativtagerne bag det årlige LYST &ndash; en skandinavisk konference om romantik, kærlighed og sex i gaming. Hun håber og forventer, at gaming i fremtiden bliver mere alment accepteret som kunstform, og at kunstgenrerne i endnu højere grad vil smelte sammen. &raquo;Det er en naturlig udvikling, som vi også har set ske i andre kunstformer end gaming &ndash; i starten lavede man jo nærmest kun westernfilm, men se på filmverden i dag ... Desuden er der kommet en ny feministisk bevægelse, ikke mindst herhjemme, hvor vi har en eksperimenterende og mangfoldig undergrund, der giver plads til kvinder og atypiske spiludviklere,&laquo; fortæller hun.Og de danske spiludviklere er langtfra alene i den del af gamingverdenens undergrund, der bryder normerne og insisterer på, at spil kan handle om det mest intime.Både i USA og Europa ser man nemlig lige nu en opblomstring af uafhængige spiludviklere, der bringer utraditionelle, intime og tabuiserede temaer i spil. Spiludvikleren Nina Freeman har f.eks. designet autobiografiske spil om seksuelle overgreb og spiseforstyrrelser, ogNot Crazyaf Elliot Mae Pines handler om at leve med en bipolar lidelse.De to teenagere Andrea Gonzales og Sophie Houser har udviklet det menstruationspositive platformspil,Tampon Run, hvor man skyder fjender med tamponer, og i spillet Ute af Lea Schönfelder skal kvinden Ute, efter instruktion fra sin bedstemor, have sex med så mange mænd som muligt uden at blive opdaget.I Canada og USA findes desuden et stort undergrundsmiljø for transkønnede spiludviklere, hvor én af bannerførerne er spiludvikleren, forfatteren og transkvinden Anna Anthropy. Hendes mest berømte spil erDy4ia&ndash; et single player-spil, som handler om hendes kønsskifte. Præmissen i spillet er enkel: Du har ofte kun én mulighed &ndash; og det er at fejle. Dermed er det ikke kun spillets narrativ, men også selve gameplayet og mekanikken, der spejler dét at være fanget i en forkert krop og omverdens fordømmelse af hende som transkvinde.En homogen milliardindustriDer er langt fra det populære spil,Grand Theft Auto V, hvor man som spiller har mulighed for at samle prostituerede op og slå dem ihjel, til Anthropy og hendes ligesindedes introspektive og dybt personlige tilgang til spiludvikling.Og i sin kapitalismekritiske håndbog for amatørspiludviklere,Rise of The Videogame Zinesters, retter Anthropy også en hård kritik mod den kommercielle gamingindustri, der ifølge hende underminerer gaminggenren som kunstart:&raquo;Hvis man udelukkende kiggede på spil, ville man tro, at hele den menneskelige eksistens handler om at plaffe mænd ned og tage deres bestillinger på en restaurant,&laquo; skriver Anthropy og pointerer, at en kunstform, som har en så stor vægt i populærkulturen som spil, bør have mere at byde på end det smalle spekter af stereotyper, som mange kommercielle spil spænder over i dag.Fra i gamingæraens spæde begyndelse at være en niche forbeholdt programmører og ingeniører med adgang til computere, er gaming i dag en milliardindustri, hvor kommercielle spil skabes ud fra en etableret model målrettet et homogent publikum af unge mænd &ndash; som også typisk ligner dem, der selv ernærer sig ved gamingindustrien professionelt, fortæller Anthropy, selvom nye undersøgelser har vist, at gamere i høj grad også er kvinder.Og det er en ond cirkel, mener hun: &raquo;Gamingindustrien har skabt en varemærketilbedende gamer-identitet som en måde at etablere et voldsomt loyalt marked. Et marked, som er villigt til uafbrudt at smide penge efter dens konservative softwaretilbud. Den har opdyrket en stor gruppe af forkælede og privilegerede børn, som er angste for forandringer og ualmindeligt beskyttende over for deres egen bunke lort,&laquo; fortæller Anthropy pr. e-mail til Information og hentyder til gamergate-kontroversen; en chikanekampagne, der i 2014 viste sit grimme ansigt under hashtagget #gamergate, og hvis anonyme bagmænd opererede med det ene formål at true feminister ud af gamingindustrien. Herunder spiludviklerne Zoë Quinn og Brianna Wu samt kulturkritikeren Anita Sarkeesian, der alle tre blev truet med voldtægt og mord.Gør det selvDe fleste spil der i øjeblikket skyder op af undergrunden, udkommer online og er ofte gratis. En udvikling, der ifølge Anthropy skyldes vor tids strømninger om deleøkonomi og det væld af muligheder, internettet stiller til rådighed i form af spildesign-freeware som eksempelvis Twine:&raquo;Flere forskellige typer af mennesker kommer til fadet &ndash; også folk, der ikke har forudindtagede ideer om, at spil partout skal handle om rumsoldater, der skyder dæmoner. Dette har ekspanderet spektret af subjekter i spil radikalt,&laquo; fortæller Anthropy, der selv ønsker sig en afmystificeret gamingverden, hvor vi kan betragte spil som zines &ndash; altså som en slags svar på det anarkistiske magasin, der i årtier er gået i ideologisk og æstetisk spænd med punkkulturens gør det selv-etik. Gamingkulturen befinder sig altså lige nu i en brydningstid, hvor dele af den radikale undergrund trækker stærke tråde til punkbevægelsens dyrkelse af individuel frihed og nonkonformitet.Mainstreamen forandrer sigFor Sabine Harrer er netop den feministiske bevægelse Gamergate og angrebene på førnævnte kulturkritiker, Anita Sarkeesian, en stor del af forklaringen på de revolutionære kræfter i gamingindustriens undergrund:&raquo;Angrebene på Sarkeesian gav drivkraft til folk i gamingundergrunden, som kunne relatere til hende, og som var kede af, at chikane og vold skulle være en del af deres yndlingsmedium. Opmærksomheden omkring hendes lidelser har bidraget til en ny bevidsthed, som måske kan skubbe gamingverdenen i en ny retning,&laquo; fortæller Harrer og pointerer, at selv om de subkulturelle strømninger sandsynligvis vil flyde over og ud i mainstreamen, er det en lang proces:&raquo;Lara Crofts (hovedkarakteren iTomb Raider, red.) brystparti er ganske vist blevet mindre for hvert årti, men stereotyperne trives stadig &ndash; blot på mere subtil vis, idet hun stadig portrætteres som en følelsesladet, hysterisk kvinde.&laquo;Anna Anthropy mener også, at den kommercielle gamingindustri vil forandre sig. Ikke fordi industrien har fået et idealistisk wake up-call, men fordi den følger pengestrømmene &ndash; og pengene ikke nødvendigvis længere er hos dem, som industrien før har bejlet til, men hos dem, den tidligere har ekskluderet:&raquo;Mainstreamen ændrer sig fordi marginaliserede spiludviklere &ndash;people of color, transkønnede og især transkvinder &ndash; udvikler spil, som frygtløst og radikalt udfordrer vores forestillinger om, hvad spil burde være, og hvad de kan. Vi slæber en sparkende og skrigende industri ud af dens mørke grotte.&laquo;
