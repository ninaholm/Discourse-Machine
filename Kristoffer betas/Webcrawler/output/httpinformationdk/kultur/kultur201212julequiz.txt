JULEQUIZ: Fra alle os til alle Jer
Kære læsere, her har I juletidens traditionelle årsquiz. 101 spørgsmål om noget af det, som fyldte vores spalter i det snart forgangne år. Håndplukket og serveret af Informations skribenter med ønsket om en glædelig jul og et godt 2013


 1. Uffe Elbæk købte middage for 180.000 kroner på sin mands arbejdsplads, AFUK, som blandt andet uddanner gøglere og cirkusartister. Hvad står AFUK for?
a) Akademiet for uhæmmet kreativitet
b) Akademiet for utæmmet kreativitet
c) Akademiet for ukæmmet kreativitet
 
2. Mattias Tesfaye gik af som næstformand i SF samme dag, som Uffe Elbæk trak sig som kulturminister. De to har også en anden ting til fælles. Hvad er det?
a) De har begge været på scenen med Peter AG Nielsen til en Gnags-koncert
b) De har begge været kærester med Simon Emil Ammitzbøll
c) De er begge fans af fodboldklubben AGF
 
3. AGF’s legandariske libero John Stampe døde i 2012, kun 55 år gammel. Ved den lejlighed udtalte den tidligere klubkammeret Stig Tøfting:
a) »John elskede at sidde i klubhuset efter træning og læse Inger Christensens Alfabet for de unge spillere.«
b) »Man spillede ikke med John, man spilleder under ham.«
c) »John er det mest venstreorienterede menneske, jeg har kendt.«
 
4. Forfatteren Bjarne Reuter udgav i 2012 en gendigtning af Bibelen. Hvad hedder den?
a) Skriften
b) Ordet
c) Bogen
 
5. Susanne Bier lavede endnu en komedie i 2012, den hed Den Skaldede Frisør. Hvem spillede rollen som den hårløse hårtrimmer?
a) Stine Stengade
b) Trine Dyrholm
c) Mette Davidsen-Nielsen
 
6. Navnet på en kritiker ved Information blev nævnt i næstsidste afsnit af Forbrydelsen. Var det:
a) Klaus Lynggaard
b) Erik Skyum-Nielsen
c) Christian Monggaard
 
7. Den politisk fleksible Simon Emil Ammitzbøll imponerede igen i 2012, da han pludselig sprang han ud som strammer af udlændingepolitikken. Hans fuldskæg viste sig tyndt, men konstant, og i et tv-program optrådte han som beskæftigelsesmoralist. Hvad sagde Ammitzbøll til kontanthjælpsmodtageren Mette Hansen:
a) »Jeg synes, det er ganske klogt, at du har steriliseret dig.«
b) »Jeg synes, du skulle lade være med at ryge, når du lever for statens penge.«
c) »I dit tilfælde havde abort måske været en god idé. Du ligger os alle sammen til last.«
 
8. Det lykkedes på et gruppemøde i SF majoriteten i gruppen at ydmyge et nyvalgt medlem offentligt, så hun forlod mødet grædende. Hvad hed kvinden, der blev landskendt for sine tårer?
a) Elisabeth Bæk Pedersen
b) Lisbeth Bach Pedersen
c) Lisbeth Bech Poulsen
 
9. Anført af kulturredaktør Anita Bay Bundegaard indledte Politiken i efteråret 2012 en kampagne imod tv-værten Clement Kjersgaard. Hvad var anledningen:
a) At Clement i en debat havde kaldt Politiken for »den nye tante i dagspressen«.
b) At Clement havde udtalt, at Flemming Rose godt kunne tillade sig at henvise til Poul Henningsen
c) At Clement gør debat til ren underholdning
 
10. Moralisten og underholdnings-aktivisten Anders Morgenthaler fyldte rundt i 2012. Blev han:
a) 40
b) 50
c) 60
 
11. Anne Linnets erindringsbog var en af årets pinlige society-begivenheder, som derfor naturligvis blev massivt dækket i Dagbladet Information. Hun beskriver i bogen forholdet til en kendt kvinde, som ikke ville taget tøjet af. Var det:
a) Ritt Bjerregaard
b) Suzanne Brøgger
c) Susse Wold
 
12. Det vakte opmærksomhed, da det i årets løb kom frem, at direktøren for et handicaphjælperfirma tjente lidt vel rigeligt på sin ellers meningsfulde noble beskæftigelse. Hvad lød hans årsløn på?
a) 6 mio. kr.
b) 12 mio. kr.
c) 22 mio. kr.
 
13. I Informations sommerserie om alkohol kom det frem, at I, kære læsere, drikker markant mere end den gennemsnitlige dansker. Kun i en enkelt alkoholkategori ligger I under landsgennemsnittet. Hvilken?
a) Snaps
b) Alkoholsodavand
c) Øl
 
14. Fodboldspilleren Patrick Mtiliga nægtede at stille op for det danske fodboldlandshold i kampen imod Italien, fordi han forinden var blevet vraget til startopstillingen. Hvilken position på banen har den kontroversielle spiller?
a) Venstre back
b) Højre back
c) Centerforward
 
15. Frederik Løchte Nielsen stod for en af tennishistoriens allerstørste overraskelser, da han sammen med sin britiske makker vandt doubleturneringen ved årets Wimbledon – hvad hedder hans makker?
a) Jonathan Marray
b) Andy Murray
c) Jamie Murray
 
16. Hvilken MF’er svarede følgende, da en journalist spurgte, om han ville have tid til at se en video på nettet, før han tog imod spørgsmål: »Ja, men jeg er ikke den store ekspert i det (internettet, red.). Det der med at gå ind på hjemmesider og Fanden og hans pumpestok kan jeg ikke bruge en halv dag på.«
a) Karsten Nonbo (V)
b) Steen Gade (SF)
c) Alex Ahrendtsen (DF)
 
17. Et af de sidste påfund, Mads Brügger nåede at realisere på Radio24, inden han gik og kom tilbage igen, var en alternativ version af et Anne Linnet-hit til programmet ’Interne Affærer’. Hvad hed Brüggers sang?
a) Smuk og dej-lignende (mel. Smuk og Dejlig)
b) Du er min lytter (mel. Du Er Min Datter)
c) Tusind lyttere (mel. Tusind Stykker)
 
18. »Amok«, »drama« og »tumult« var nogle af de ord, der blev brugt, da den 44-årige Holger blev smidt ud fra Statsministerens pressemøde i november 2012. Inden sit exit nåede han at give Statsministeren et stykke papir, hvad stod der på papiret?
a) Jeg vil være kulturminister
b) Jeg vil være konge af Danmark
c) Jeg vil være journalist
 
19. Efter Folketingets presselogefest blev en journalist fundet uden bukser på, sovende ved siden af en stol med opkast. Hvilken politiker uploadede billedet af ham på Twitter og startede derved mysteriet om #brækgate?
a) Trine Bramsen (S)
b) Birthe Rønn Hornbech (V)
c) Johanne Schmidt-Nielsen (EL)
 
20. Den gamle danske adventssang, Der er noget i luften, er skrevet af Gregers Vilhelmsen i 1911. I 2012 blev ’Rytteriet’, et satireprogram på DR 2, stævnet af Gregers Vilhelmsens barnebarn, fordi de havde lavet titlen om. Til hvad?
a) Der er penis i luften
b) Det er luften i penis
c) Der er noget i penis
 
21. Til overdragelsesforretningen i kulturministeriet havde Marianne Jelved medbragt to keramikskåle, som hun forærede til Uffe Elbæk med følgende bemærkning:
a) De skulle alligevel smides ud
b) Keramik er en betegnelse for produkter af brændt ler
c) De er skrøbelige, ligesom vi er skrøbelige, og vi skal passe godt på hinanden.
 
22. Hvad hedder den danske pokerstjerne, som blev udsat for et væbnet hjemmerøveri og efterfølgende udtalte: »Jeg vil hellere skydes igen end udtale mig til tabloidmedier.«
a) Gus Hansen
b) Peter Eastgate
c) Theo Jørgensen
 
23. Hvad hedder den politiker, der i forbindelse med det åbne samråd med Uffe Elbæk sagde: »Så fik han da sit cirkus!«
a) Søren Pind (V)
b) Alex Ahrendtsen (DF)
c) Joachim B. Olsen (LA)
 
24. Københavnsmesterskaberne i smut (med sten) blev afholdt for anden gang i 2012. Hvor?
a) Ørstedsparken
b) Peblingesøen
c) Christianshavn
 
25. Nævn navnene på de syv statsministre, Danmark har haft siden 1973?
 
26. Hvor langt sprang den østrigske faldskærmsudspringer Felix Baum-gartner, da han i oktober som den første person nogensinde gennembrød lydmuren i frit fald? Var der tale om …
a) Et frit fald i cirka 29 km højde
b) Et frit fald i cirka 36 km højde
c) Et frit fald i cirka 39 km højde
 
27. Hvilken virksomhed, der producerer energidrik, sponsorerede det dristige rekordforsøg?
a) Red Bull
b) CULT
c) Burn
 
28. Efter sit udspring følte Baumgartner trang til at lufte et politisk synspunkt. Sagde han …
a) At Barack Obama havde givet ham håbet om den globale grønne omstilling tilbage
b) At politik ikke ændrer noget, men at verdens konflikter skal løses med meditation, økologi og ’kosmisk kærlighed’
c) At han helst så et ’moderat diktatur’ styret af erfarne personer fra den private økonomiske sektor
 
29. Et hidtil ukendt eventyr af H.C. Andersen blev for nylig fundet i en gammel kasse i Rigsarkivet. Hvad hedder eventyret?
a) Tællepråsen
b) Tranlampen
c) Tællelyset
 
30. Kulturtidsskriftet, der redigeres af Foreningen Ingen Pjat til Dato, er udkommet gennem 37 år. Hedder det …
a) Vita Andersens Cirkuspark
b) Schønning & Arvés Ventilgummifabrik
c) Victor B. Andersens Maskinfabrik
 
31. Den tyske forbundskansler, Angela Merkel, voksede op i det gamle DDR. Hvilken by er hun født i?
a) Berlin
b) Jena
c) Hamborg
 
32. Var Merkel i sin ungdom medlem af den kommunistiske ungdomsorganisation Freie Deutsche Jugend?
a) Ja
b) Nej
 
33. Hvilken kendt italiener har engang sagt: »Everything you see I owe to spaghetti«?
a) Sophia Loren
b) Gina Lollobrigida
c) Silvio Berlusconi
 
34. 2012 blev også året, hvor vi desværre måtte sige farvel til mediehunden Vega. Hvem var dens herre?
a) Caroline Fleming
b) Bodil Cath
c) Prins Henrik
 
35. Hvordan kom den blot syvårige Vega af dage?
a) Den døde af et vådeskud på en våd jagt
b) Dronning Margrethe satte sig på den
c) Den blev kørt over af en flugtbilist
 
36. Hvem vandt den danske udgave af Paradise Hotel 2012
a) Peter og Amalie
b) Cornelius og Liza Lucia
c) Julian og Tina Maria
 
37. Hvilken sang er blevet spillet flest gange i 2012 i Danmark på musiktjenesten Spotify?
a) Carly Rae Jepsen: Call Me Maybe
b) Gotye: Somebody That I Used to Know
c) Lukas Graham: Drunk in the Morning
 
38. Bogmessen fandt i år sted i Bella Center i Ørestaden. Hvor mange gæster lagde vejen forbi?
a) Knap 20.000
b) Knap 30.000
c) Knap 40.000
 
39. En kronprins kan bruges til meget – også til at overrække priser, hvilket han gjorde i Odense, H.C. Andersens fødeby. Hvilken forfatter fik Hans Christian Andersen Literature Award i år?
a) Isabel Allende
b) Fay Weldon
c) J.K. Rowling
 
40. Børnerådet fik ny formand, hvis opgave det er at tale børnenes sag i medier og over for ministre og Folketing. Blev det ...
a) Hans Jørgen Bonnichsen – tidligere operativ leder hos PET
b) Bent Isager-Nielsen – tidligere chef for drabsefterforskningen ved Rejseholdet
c) Per Larsen – tidligere chefpolitiinspektør
 
41. I DR’s Forbrydelsen havde de to hovedroller Sarah Lund og Mathias Borch varme følelser for hinanden. De to skuespillere har tidligere spillet kærester i en anden film, Blinkende Lygter – hvad hed deres roller dengang?
a) Victor og Anja
b) Lars og Sanne
c) Stefan og Hanne
 
42. Ved OL i London vandt den jamaicanske løber Usain Bolt igen 100 meter. Men hvem fik bronze?
a) Justin Gatlin
b) Yohan Blake
c) Justin Bieber
 
43. Justin Gatlin har været ugleset i feltet af eliteløbere, siden han i 2006 ...
a) Nuppede ærkerivalen Usain Bolts kone
b) Blev dømt for hustruvold
c) Fik fire års karantæne for dopingmisbrug
 
44. Et af årets såkaldte ’virale’ succeser var en musikvideo med en sydkoreaner, der danser ualmindeligt lækkert til sangen ’Gangnam style’. Hvad hedder kunstneren?
a) Zso
b) Psy
c) Zing
 
45. USA’s tidligere ambassadør i Kina, Jon Huntsman, klarede sig mindre godt i republikanernes primærvalg og kom derfor aldrig til at køre valgkamp mod præsident Obama. Hvad blev han også kendt for i visse amerikanske medier?
a) Han havde tre flotte døtre
b) Han havde Utahs største samling af hatte
c) Han var tidligere dømt for spirituskørsel
 
46. Milliardær og finansmand Fritz Schur var som bestyrelsesformand i både DONG og SAS i mediernes søgelys hele to gange i år. På hans skrivebord står der et indrammet billede af en kendt person, hvem?
a) Anders Fogh Rasmussen
b) Prins Henrik
c) Bjarne Corydon
 
47. Hvilken dansk musiker blev politianmeldt for dødstrusler mod Pia Kjærsgaard og Morten Messerschmidt, da vedkommende i et inter view udtalte: »Jeg håber, at nogen dræber dem.«
a) L.O.C
b) Jokeren
c) Kidd
 
48. Fonden Danske Taler uddelte i år en pris for årets tale. Hvem vandt?
a) Mogens Lykketofts tale til nydanskerne
b) Pia Kjærsgaards afskedstale som partiformand
c) Helle Thorning-Schmidts festtale for dronningen ved regent-jubilæet
 
49. Saxo bank-stifteren Lars Seier Christensen chokerede en studievært på Fox News, da han berettede om det danske skattetryk. Hvor mange procent betaler en dansker fra den øverste middelklasse af sin indkomst ifølge Lars Seier Christensen?
a) 60 pct.
b) 70 pct.
c) 80 pct.
 
50. Den amerikanske r&b-stjerne Chris Brown nåede til Göteborg på sin verdensturne og blev mødt med plakater, der viste det sønderslåede ansigt, han havde forårsaget tre år tidligere. Ansigtet tilhører hans daværende kæreste og nuværende kollega. Hvem er det?
a) Beyoncé
b) Rihanna
c) Lady Gaga
 
51. Danske Bank har fået gevaldige klø for deres nye tv-reklame under sloganet ’New Normal –New Standards’. Hvem har komponeret musikken til reklamen?
a) The xx
b) Nephew
c) Oasis
 
52. Hjerneforskeren Milena Penkowa har haft det svært med forsvundne forskningsdyr. I november udgav hun en ny bog om forsøg med dyr. Hvad hedder den?
a) Hjernekrise – om mus og mænd
b) Rotter eller ej
c) Hund på recept
 
53. Den politiske kuglestøder Joachim B. Olsen fik indskærpet, at han ikke må …
a) Træne kuglestød på Ridebanen
b) Sove til samrådene
c) Overnatte på Christiansborg
 
54. En terrorforsker fra Aalborg Universitet blev fældet af tyske plagiatjægere, der også har fældet flere prominente politikere i år. Hvilken?
a) Tysklands præsident Christian Wulff
b) Ungarns præsident Pál Schmitt
c) Tysklands teknologiminister Rainer Brüderle
 
55. Hvad nåede Grækenlands statsgæld op på i november 2012?
a) 150 procent af BNP
b) 180 procent af BNP
c) 200 procent af BNP
 
56. Universiteterne er blevet kritiseret for at skrabe store overskud til sig. Hvor stort var deres samlede overskud sidste år?
a) 498 mio. kr.
b) 312 mio. kr.
c) 786 mio. kr.
 
57. Hvad hedder ’The Blade Runner’, den sydafrikanske løber med to benproteser, som deltog i 400 meter og Fortsat fra forrige side
4x400 meter ved OL i London i sommer?
a) Oscar Pistorius
b) Andrew Osagie
c) Greg Rutherford
 
58. En ulv, som flere så strejfe rundt i Thy, opnåede posthum stjernestatus i medierne efter sin død. Hvad var dødsårsagen?
a) Sult
b) Betændelse i brysthulen
c) Hundegalskab
 
59. Den 4. februar 2013 kan vi fejre Rosa Parks’ 100-års dag. Hun var:
a) Den første kvinde i rummet
b) Sort borgerretsforkæmper
c) USAís første kvindelige guvernør
 
60. Rosa Parks huskes i sær for:
a) At skrive de fleste af Martin Luther Kings taler
b) At nægte at overlade sin siddeplads i bussen til en hvid mand
c) Sin pigeskole, der som den første i Alabama ikke var raceopdelt
 
61. Endnu et amerikansk jubilæum: I det nye år skal vi givetvis igennem en 50 års-markering af mordet på John F. Kennedy. Hvem sad ved siden af ham i limousinen, da de dræbende skud faldt?
a) Hans kone, Jacqueline Kennedy
b) Hans vicepræsident, Lyndon B. Johnson
c) Hans justitsminister og bror, Robert F. Kennedy
 
62. Jacqueline Kennedy giftede sig efterfølgende med rigmanden Aristolte Onassis. Han var:
a) Amerikaner af makedonsk afstamning
b) Græker
c) Argentiner
 
63. Lyndon B. Johnson overtog efter JFK, men overgav siden hen præsidentposten til …
a) Gerald Ford
b) Jimmy Carter
c) Richard Nixon
 
64. Robert F. Kennedy blev skudt i 1968, mens han…
a) Ledede de fortsatte undersøgelser af mordet på sin bror
b) Forsøgte at blive demokratisk præsidentkandidat
c) Var hovedperson i en medieombrust skilsmisse
 
65. Hvad er en Sixpack anno 2012?
a) En veltrænet mandlig overkrop
b) En sammenpakning af drikkevarer på dåse – såsom juleøl – forbundet af seks plastikringe
c) Fem regulativer og et direktiv, der skal styrke EU’s Stabilitets- og Vækst-pagt
 
66. Hvem sagde »Det husker jeg ikke« flest gange under Lord Brian Levesons høring om britisk presses kultur, praksisser og etik?
a) Premierminister David Cameron
b) James Murdoch, eks-direktør for News Corporation Europa
c) Eks-redaktør for The News of the World og The Sun, Rebekah Brooks
 
67. Hvad betyder LOL på sms-sprog?
a) Lots of love
b) Laugh out loud
c) Lack of laughter
 
68. Hvor mange salamandere blev flyttet fra den Olympiske Park i London til Waterworks Nature Reserve for at bane vej for verdens største sportskonkurrence?
a) 200
b) 2.000
c) 20.000
 
69. Omverdenens vrede mod finansverdenen har fået amerikanske Capital Group til at arrangere afstressende aktiviteter for de ansatte. Hvad laver de stressede finansfolk?
a) Dyrker mindfulness
b) Spiller kontorgolf
c) Hækler tæpper
 
70. Albanien kunne i 2012 fejre sin 100 års dag. Er der tale om ...
a) det lille land på Balkan eller om
b) den bestemte form af en pilsner fra det fynske bryggeri Albani?
 
71. Hvilket land truede ikke med at nedlægge veto ved forhandlingerne om EU’s næste langsigtede budget for 2014-2020 forud for topmødet i november?
a) Danmark
b) Storbritannien
c) Tyskland
 
72. Ligestillingsminister Manu Sareen (R) opfordrede i år de videregående uddannelser til at optage flere mænd, fordi for få mænd får en uddannelse. Hvordan ønsker ministeren, at uddannelserne skal gøre det?
a) Via optagelsessamtaler
b) Via større kvote 2-optag
c) Ved at sænke adgangskravene for mænd
 
73. Flere universiteter krøb i år til korset og indførte garanti for, at de studerende får et minimum af undervisning. Hvor lidt undervisning har de værst ramte studerende måtte nøjes med om ugen pr. semester?
a) 1-3 timer
b) 3-5 timer
c) 5-8 timer
 
74. Josefine Klougart og Kim Leine er de to danske nominerede til Nordisk Råds Litteraturpris 2013. Prisen er blevet uddelt siden 1962 – har det samiske sprogområde og Åland nogensinde vundet prisen?
a) Ja
b) Nej
 
75. Da retssagen mod det russiske punkband Pussy Riot fandt sted i august måned, sad kvinderne ...
a) I et jernbur midt i retssalen
b) I et bur af glas i retssalen
c) I en anden bygning med kontakt via videokamera
 
76. Hvilken af disse kombinationer af fødevarer er mest CO2-venlig i Danmark?
a) Æg, myntete og bønner
b) Kød, chokoladekage og mango
c) Fisk, kaffe og avocado
 
77. Hvem er den mindste og mest skaldede modtager af Cavlingprisen nogensinde?
a) Frode Munksgaard
b) Arne Notkin
c) Anton Geist
 
78. Hvor fik de to nye chefer for DR2, Adam Holm og Michael Thouber, ideen til at søge stillingen sammen?
a) De havde børn i samme børnehave og diskuterede DR2, når de hentede børn
b) De spillede fodbold sammen i KB, og diskuterede ideen i omklædningsrummet
c) De blev opfordret til at søge stillingen af deres fælles ven, Uffe Elbæk
 
79. Revysangerinden Liva Weel (1897-1952) hed oprindeligt …
a) Olga Svendsen
b) Olivia Jensen
c) Olivia Olsen
 
80. Hun havde et legendarisk samarbejde med …
a) Kollegaen Osvald Helmuth
b) Arkitekten Poul Henningsen
c) Instruktøren Carl Th. Dreyer
 
81. Samarbejdet bestod i …
a) At han betalte hendes uddannelse – og værtshusregninger
b) At han skrev revy- og visetekster til hende
c) At han stod for den modernistiske scenografi til hendes revyforestillinger
 
82. Liva Weel er født …
a) Skt. Hans aften
b) Juleaften
c) Nytårsaften
 
83. Hvilken skuespiller fik stor ros for fortolkningen af hendes værk i tv-serien Kald mig Liva fra 1992?
a) Marlene Schwartz
b) Ulla Henningsen
c) Susse Wold
 
84. De tre skuespillere har i øvrigt alle roller i tv-serien Matador, hvor Liva Weel …
a) Fordømmes for sin usømmelighed af konsulinde Holm
b) Optræder ved en revyaften på Postgården i Korsbæk
c) Ikke optræder
 
85. Hvilken dansk hverdagsavis tabte – i procenter – mest i oplag i det forløbne år?
a) Dagbladet Holstebro-Struer
b) Århus Stiftstidende
c) Horsens Folkeblad
 
86. Hvilken avis har det største oplag – Ekstra Bladet eller Børsen?
 
87. Nogle af gerningsmændene bag folkemordet i Indonesien i 1965-66 bliver i landet kaldt ’gangsters’. Hvad betyder ordet for indoneserne?
a) Landets helte
b) Frie mænd
c) Selvtægtsmænd
 
88. Hvilken telefon lancerede Apple i sommeren efteråret 2012?
a) iPhone 4
b) iPhone 5
c) iPhone 6
 
89. Hvad hed morderen i efterårets store dramaserie på DR, Forbrydelsen III?
a) Niels Reinhardt
b) Søren Reinhardt
c) Frederik Reinhardt
 
90. 2012 blev også året, hvor Facebook blev børsnoteret – og straks styrtdykkede i kurs. Hvad hedder Facebooks grundlægger?
a) Mark Zuckerberg
b) Martin Wahlberg
c) Mitt Wineberg
 
91. I december udkom en skønlitterær bog, der på bare fire dage solgte mere end den hidtil bedst sælgende bog hele året. Hvem var forfatteren?
a) J.K. Rowling
b) Christian Jungersen
c) Jussi Adler-Olsen
 
92. En skandaleombrust forfatter slog sig selv ihjel i en fejret roman, der udkom på dansk i 2012. Er der tale om …
a) Tøger Birkeland
b) Michel Houllebecq
c) Karl Ove Knausgaard
 
93. I 2012 blev verden en nation rigere, nemlig Sydsudan. Den nye nations leder, Salva Kiir, er kendt for et visuelt trademark. Er det …
a) Diamantpins i ørerne
b) En overdimensioneret sort cowboyhat
c) Et vokset cykelstyrs-overskæg
 
94. Hvilken amerikaner sagde: »Vi har brug for, at Kongressen vedtager en minimumskat på høje indkomster.«
a) Finansmanden Warren Buffett
b) Den politiske teoretiker Antonio Negri
c) Præsident Barack Obama
 
95. I foråret udkom en tiltrængt biografi om en af de allerstørste helte fra modstandskampen 1940-45. Handlede den om kommunisten …
a) Aksel Larsen
b) Børge Houmann
c) Mogens Fog
 
96. Hvad hedder den italienske regeringsleder, der afløste Berlusconi?
a) Antonio Conte
b) Dario Donti
c) Mario Monti
 
97. Hvad hed den kontroversielle handels- og internetaftale, der i foråret blev nedstemt af EU-Parlamentet efter massiv folkelig kritik?
a) CATA
b) ATTAC
c) ACTA
 
98. Facebook rundede i 2012 en milepæl, hvad angår aktive brugere. Hvor mange var det?
a) 500 mio. brugere
b) 1 mia. brugere
c) 1,5 mia. brugere
 
99. Hvad hedder den egyptiske præsident, der afløste Mubarak?
 
100. Linolie-maling er et miljøvenligt alternativ til mineralsk oliemaling, men er især udskældt for én ting:
a) Meget lang tørretid
b) Farverne falmer efter et år eller to
c) Det afgiver en lugt af hø ved høje sommertemperaturer
 
101. Linoliepensler rengøres med …
a) Koldt vand
b) Brun sæbe
c) Terpentin
 
 
Se svarene her: http://www.information.dk/320732

