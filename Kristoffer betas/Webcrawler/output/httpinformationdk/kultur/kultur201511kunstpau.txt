Kunstpausen: Dæmonisk tilstedeværelse
Asbjørn Skou er aktuel med soloudstillingen "Misanthropologi" på Kunsthal NORD i Ålborg
 Asbjørn Skou. Misanthropologi, installation. Kunsthal NORD, Ålborg 2015. Foto af Niels Fabæk


 Billedkunstner Asbjørn Skou (1984) beskæftiger sig med udforskninger af betydningsdannelser omkring arkitektur, stedidentitet og spekulative landskaber. Han har tidligere i år haft soloudstillinger på blandt andet Overgaden – Institut for samtidskunst i København og Tranen i Gentofte.
Asbjørn Skou er aktuel med soloudstillingen Misanthropologi på Kunsthal NORD i Ålborg. Udstillingen fortolker en serie geografiske og arkitektoniske traumer fra Ålborgs nyere historie såsom asbest og cementproduktion, industrielle giftgrunde, kapitalspekulation og byfornyelse. Misanthropologi bliver til et aparte antropologisk studie af inhumane agenter, der manifesterer sig i arkitekturen, og som i udstillingen bliver iscenesat som dæmoniske tilstedeværelser i et ubeboeligt habitat.
Kunstpausen kurateres af Jesse Jacob (jeja@information.dk)

