Kunstsamlernyt



Finanskrisen i kunstverdenen er slut. Onsdagens store auktion på Sothebys slog måske ikke alle rekorder, men næsten alt blev solgt, og den samlede salgspris var højere end den samlede højeste vurdering.Største salg i onsdags blev Giacomettis ’Falling Man’ der var vurderet til 12 millioner dollar, men blev solgt til 20 millioner. Udover at det var langt over vurderingen, var prisen også over den pris, samme værk gik for før krisen. ’Falling Man’ findes i seks eksemplarer, og en af de andre røg for 18,5 millioner dollar i maj 2007, da boblen var allerstørst.André Derain slog sågar sin personlige rekord i onsdags med et salg på 14,1 millioner dollar for et billede fra 1905.Herhjemme debuterede Secher &amp; Scott som auktionshus med en lidt flad omgang uden de store salg. Kun få af de gode værker blev solgt.Ifølge kunstnyt.dk har Bruun Rasmussen angiveligt spist søm. I hvert fald har de vurderet to værker af henholdsvis Dillon og Richardt til 150.000 kroner stykket, selv om de ifølge kunstnyt.dk inden for de seneste måneder er blevet solgt præcis samme sted for henholdsvis 55.000 kroner og 40.000 kroner. Underligt.Når Sothebys den 24. november holder den årlige nordiske auktion, bliver det uden de store danske bidrag.Nina Saunders åbner på mandag en permanent legeplads i Østre Anlæg foran Statens Museum for Kunst i København. Hun har blandt andet lavet en flydende sofa, et fjernsyn, man kan gå ind i, og forskellige dyr og sko.Charlottenborg og Arken blænder op for to kvindelige kunstnere til december. I København er det Malene Landgreen, der skal male direkte på væggene, imens det er tyske Katharina Grosse der skal gå amok i Ishøj.
