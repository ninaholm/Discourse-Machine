Fabrikant beskyldes for racisme
Livsglade ghanesere, der forhekses til at danse af en stor kakaoneger-maske, formidler et stereotypt og skadeligt billede af afrikanere, raser kritikere
Den omdiskuterede maske fra Cadbury-reklamen.

Det multinationale chokoladefirma Cadbury beskyldes nu for racisme og for at viderekolportere »stereotype kolonitidsforestillinger om afrikanske folkeslag« i sin seneste reklame. En plakat- og tv-kampagne udviklet i Ghana har fremkaldt raseri blandt fremtrædende antiracistiske aktivister og talsmænd for ghanesiske grupper i Storbritannien.Det britiske reklamenævn, Advertising Standards Authority (ASA), er i al hast trådt sammen for at indlede en formel undersøgelse af Cadburys tv-kampagne, der kører under mottoet»show us you cocoa beam«og præsenterer seerne for en kæmpemæssig roterende negroid maske, som synes at udløse en masse dans og livsglæde blandt, hvad der ligner voldsomt kåde mennesker i en afrikansk landsby.Reklame for fair tradeDen pågældende kampagne skal markere chokolade firmaets overgang til fair trade-principper, men kritikere siger dette træk ganske overskygges af kampagnens skildring af afrikanere som »klovneagtige tåber«. Anklagen er så meget desto mere ubekvem for Cadbury, som i 2007 blev tvunget til at trække en reklamekampagne for Trident tyggegummi tilbage, efter at ASA havde vurderet, at den gjorde brug af »skadelige stereotyper« om caribiske folkeslag.Toyin Agbetu, grundlægger af Ligali, en britisk baseret afrikansk menneskerettighedsorganisation, siger:»Dette videoklip får afrikanere til at ligne de rene tosser. Kæmpemasken, der dominerer reklamen, får dem til at te sig fuldstændig åndssvagt. Hvis man vil vise sige berettiget til et fair trade-mærke, må man også tage et ansvar for at reklamere etisk korrekt.«Autentiske ghaneserePaul Epworth, den britiske reklameproducent, der fløj til Ghana for at producere reklamen - der også ligger on-line i en længere version på en hjemmeside, der skal rejse donationer til bistandsorganisationen Care, henviser til, at de medvirkende er autentiske ghanesiske »Zingoloi-musikere«, men det anfægter ikke Agbetu, som siger:»Det forhold, at ghanesiske musikere og kunstnere var involveret, er trist, men undskylder intet.«Nii Armah Akomfrah, formanden for den britiske afdeling af den ghanesiske politiske oppositionsgruppe Convention People's Party, har sendt et klagebrev til Cadbury bestyrelse på vegne af sit parti og ghanesiske indvandrere i Storbritannien og truer med protester foran chokoladefabrikken, hvis ikke reklamen fjernes.Care forsvarer reklameEn talsmand for ASA, som nu behandler klagerne over reklamen, siger, at racestereotyper er noget, der tages meget alvorligt.Men Tim Bishop fra Care International UK fortæller, at »Cadbury har samarbejdet med lokale ghanesere om at skabe denne reklamefilm og rådført sig med dem om den kreative proces.«Cadbury siger, at man er blevet gjort opmærksom på klagesagen i ASA og er rede til at samarbejde fuldt ud. Phil Rumbol, salgschef for Cadbury, siger dog:»Vi må totalt afvise anklagerne om racisme. Denne kampagne er blevet godt modtaget af Ghanas indbyggere og af ledende ghanesere i såvel Ghana selv som her i Storbritannien.«© The Independent og InformationOversat af Niels Ivar Larsenhttp://cadburydairymilk. typepad.com/
