Folk



 
	Fortrængere

	Det er ikke kun personer, der kan fortrænge de vanskeligheder, de har bragt sig i. Partier kan også. Kig på hjemmesiden venstre.dk. Der står ikke et ord om den krise, partiet har påført sig selv ved lemfældig omgang med skattepenge.

	Uvildige undersøgere

	På Venstres hjemmeside kan man finde overskriften: ’Fortsat nødvendigt med uvildig undersøgelse’. Men det er ikke en undersøgelse af partilederens skatteforhold, der kræves. Derimod en undersøgelse af emsighed i skattevæsnet.

	Kleptomaner

	På Venstres hjemmeside kan man finde overskriften: ’Psykiatrien skal have et løft’. Men nej, der står ikke et ord om en styrket forebyggende indsats mod kleptomani blandt politikere, der forvalter betroede skatteborgermidler.

	Kriminelle

	På Venstres hjemmeside kan man også finde overskriften: ’Effektivt værn mod kriminelle udlændinge’. Behøver kriminelle at være udlændinge, for at vi skal værnes mod dem? Hvad med de hjemlige kriminelle, der færdes på bonede gulve?

