’Det reaktionære anmelderkorps har svært ved os’

John Fogde.Talsmand for Northside

Musikfestivalen Northside, der løb af stablen sidste weekend, er blevet kritiseret for at være kedelig &ndash; blandt andet i Information, hvor anmelder Ralf Christensens mente,den var for pæn og kontrolleret. Talsmand John Fogde giver svar på tiltale.&ndash; I har fået kritik for, at mange af kunstnerne i år var kedelige og intetsigende bekendtskaber?&raquo;Det må stå for kritikernes egen regning. Jeres egen Ralf Christensen fremhæver i sin reportage fem fantastiske koncerter, og havde han set Seasick Steve, The Jesus and Mary Chain, John Grant, The Black Keys og Savages ville han også her have set masser af kant.&laquo;&ndash; Er I simpelthen blevet for pæne?&raquo;Vi har bevidst aldrig søgt de mest ekstreme genrer, så på den måde er vores program nok pænere, end man finder det på Copenhell. Men det er stadig markant mere grænsesøgende end hos de øvrige store danske festivaler, hvor FKA Twigs og Savages næppe ville finde vej til programmet.&laquo;&ndash; I har valgt at lægge meget få koncerter samtidig, hvilket betyder, at man ikke får mulighed for at gå på opdagelse i festivalen. Er en stor del af at være festival ikke, at man kan gå rundt og opdage musikken selv?&raquo;Jo, hvis ens definition af festivalbegrebet ikke har udviklet sig siden Woodstock. En stor del af den festivaloplevelse er ærgrelsen over konstant at gå glip af bands, man har betalt i dyre domme for at se. Vi sikrer, at publikum kan se alle hovednavnene samtidig med, at der er et alternativ til en stribe af koncerterne. Hvordan det kan være negativt, har jeg svært ved at se.&laquo;&ndash; Er der ikke fare for, at publikum bliver en slags lemminger, der vader rundt, i stedet for at de bliver &rsquo;medskabere&rsquo; af festivalen?&raquo;Vi har masser af gæster, der er med til at skabe festivalen på en lang række måder. Men ved at præsentere én koncert ad gangen vader de jo netop ikke rundt. Vores publikum får mulighed for at fordybe sig i koncerterne.&laquo;&ndash; Er I ikke bange for at komme til at ligne de andre festivaler for meget?&raquo;Hele kritikken af Northside er jo netop, at vi ikke ligner de andre festivaler. Vi skiller os ud ved ikke at have et campingområde og ved ikke at have et program, hvor man hele tiden går glip af bands. Sjovt nok er disse ting jo netop grunden til vores succes, hvilket det reaktionære danske anmelderkorps synes at have svært ved at acceptere.&laquo;
