Lider Norden af idylfobi?
Hvorfor skrives der så mange dystopier men ingen utopier? Det spørger dystopiforfattere sig selv om. Men måske ligger der i en dystopien også en utopisk tanke


Han ville skrive en bog om et godt samfund. Svenske Per Nilsson. En nestor inden for den nordiske børnelitteratur. &raquo;Men til min overraskelse blevOtopialanceret som en dystopi,&laquo; siger han en smule sarkastisk fra Kulturhuset Sølvbergets scene i Stavanger. Her afholdes Nordisk barnebokkonferanse med temaet &rsquo;Undergang&rsquo;. For det er der en del af i børne- og ungdomslitteraturen netop nu: undergangsstemning. Polerne smelter, økonomisk krise truer samfundsformen, overvågning underminerer friheden, og epidemier udrydder alle i selv de mest hygiejniske og gennemregulerede stater. I Per Nilssons bogOtopiaer alt godt. Oven på en katastrofe er et frit og ligestillet samfund opstået. &raquo;I Sverige taler vi så meget om, at samfundet former os. Jeg ville undersøge, om et godt samfund skaber gode mennesker,&laquo; siger han om sin bog. Og det er ikke forlaget, der har misforstået hans bog, når det lancerer den som en dystopi. Det viser sig nemlig, at selv et godt samfund kan være undertrykkende. Også gode samfund har brug for kritiske borgere. I ungdomsromanerne er det de unge, der spiller rollen som menneskehedens håb. De voksne er enten døde eller dem, som slår ihjel. Fraværende eller manipulerende. De unge har ikke andet valg end at tage ansvar for deres eget liv og måske også andres. Det er centralt for Sofia Nordin, der sidste år var nomineret til Nordisk Råds børne- og ungdomslitteraturpris for bogenEn sekund i taget(Et sekund ad gangen,red.), hvor kun nogle få børn overlever en altødelæggende epidemi. &raquo;Da jeg voksede op i 1980&rsquo;erne var kollektivet meget stærkt. Det var fællesskab og kollektivet, der definerede retningen. Man havde nogen at følge. I dag står man alene. Alt er op til én selv. Jeg tror, at individualiseringen af samfundet, måske særligt i Norden, er en del af forklaringen på dystopiens popularitet. Her står du over for en situation, hvor du ikke har noget valg. Det sætter dit eget liv i perspektiv. Hvad er det egentlig, der betyder noget? Det mærker du i en situation, hvor alt det, du kender, er væk.&laquo; I hendes bøger er hun ikke optaget af samfundsstrukturen, men af relationerne mellem mennesker. Samfundets grundstruktur i virkeligheden. &raquo;Det er måske naivt af mig, men jeg tror på, at selv i de mest ekstreme situationer vil mennesker forsøge at samarbejde.&laquo;Kulturen kollapserDen norske dystopiforfatter Terje Torkildsen giver hende ret. I serienDystopiabeskriver han en dystopisk fremtidsverden, hvor fire venner sammen forsøger at overleve. &raquo;At kulturen kollapser er bare rammen i dystopien. Det er relationen, der er det interessante.&laquo; Men betyder det så, at dystopiens popularitet ikke skyldes dens iboende samfundskritik? Det mener Maria Nilson, der er lektor i litteraturvidenskab på Linnéuniversitetet, ikke man kan konkludere. Hun fortæller om at møde unge mennesker i sit arbejde, der bruger dystopien til at reflektere over samfundets store spørgsmål. &raquo;Det er en måde at diskutere uro og strukturer i opbrud på. På den måde tilbyder den dystopiske ungdomsroman et rum, hvor man kan diskutere problematikker i samfundet. Og finde frem til de grundlæggende værdier, som samfund bygges på.&laquo;Selvom Terje Torkildsen ikke er overbevist om, at unge mennesker bekymrer sig i samme grad som voksne, så ser han personligt en værdi i at dystopien ikke bare er et modelune, men en stærk tradition i ungdomlitteraturen. &raquo;På mange måder lever vi allerede i et dystopisk samfund, men overvågning og gennemregulering opstår langsomt og ikke med et dramatisk brud, som ville fungere godt i en roman. Men vi har brug for dystopiens stærke fortælling for at kunne se skarpere på ting, som man hurtigt kan vænne sig til.&laquo;Maria Nilson fortæller, at man i Sverige opererer med begrebet &rsquo;idylfobi&rsquo;: &raquo;Man kan komme til at tørste efter en ungdomsroman, der ikke handler om en anorektisk teenager fra en samspilsramt familie. På samme måde kan det føles lidt nedslående, at jeg ikke kan komme i tanke om nogen utopisk fortælling.&laquo; Og her afslører hun altså, at heller ikke hun opfatter Per Nilssons bog om det gode samfund,Otopia, som en utopi.Men spørgsmålet er, om dystopien ikke allerede har utopiens potentiale i sig, indvender Terje Torkildsen &raquo;Alene det at beskæftige sig med dystopien og at sætte spørgsmålstegn ved samfundets indretning indikerer jo, at det kan være bedre. Og at vi må spørge os selv hvordan.&laquo;
