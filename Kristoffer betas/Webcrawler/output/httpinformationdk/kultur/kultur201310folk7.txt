Folk



 
	Kønsdiskriminatører

	Ved Lars Løkke Rasmussens maratonpressemøde i søndags viste det sig, at mandfolk i Folketingets presseloge nu taler lige så hånligt til ham, som de længe har talt til statsminister Helle Thorning-Schmidt (S). Er det et fremskridt?

	Eftersøgere

	Ved Lars Løkke Rasmussens maratonpressemøde i søndags sagde han – med en pudsig henvisning til sin Venstre-forgængers afvisning af kritik: ’Denne her sag illustrerer, at der er noget at komme efter – på sin egen mærkelige vis.’

	Pressede talenter

	Ved Lars Løkke Rasmussens maratonpressemøde i søndags demonstrerede han en bred vifte af egenskaber. Kristeligt Dagblad har i sin analyse på bladets forside i går opfanget denne: ’Løkke er stærkest, når han er hårdest presset.’

	Sejrstruede

	Ved Lars Løkke Rasmussens maratonpressemøde i søndags kunne man drage andre konklusioner end Kristeligt Dagblads. Børsen sammenfatter i en leder: ’Løkke har nu vist, at han selv er den største trussel mod en borgerlig valgsejr.’

