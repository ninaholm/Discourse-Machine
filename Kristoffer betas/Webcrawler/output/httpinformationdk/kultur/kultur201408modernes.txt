Den moderne skole er ikke feminiseret, den er bare human
Mens diversiteten i befolkningen bliver større, bliver folkeskolerne mere ens. Skolehistorien er én lang inklusion af nye grupper og ét langt forsøg på at forfølge idealet om, at alle børn skal gå i skole på samme måde. Det kan især aflæses i den måde, skolen har håndteret drenge og piger på


Øster Farimagsgade Skole på Østerbro i København er et fysisk pragteksempel på fortidens kønsopdeling af folkeskolen. Kigger man op på skolen fra skolegården, er den nærmest spejlet. Der er to hovedindgange, og man kan se, hvor muren gennem gården har gået i gamle dage.&raquo;Det er især helt tydeligt på Hans J. Holms arkitekttegninger,&laquo; fortæller Anne Katrine Gjerløff om den 130 år gamle byskole. &raquo;Gården har været opdelt. Og der er en del skoler i byen, der har det samme. De fleste steder i København byggede man deciderede drenge- eller pigeskoler dengang. Nogle af dem husede drenge og piger i samme bygning, men så var der forskellige indgange.&laquo;Anne Katrine Gjerløff er ph.d. i historie og projektkoordinator på sekretariatet for &rsquo;Skole i 200 år&rsquo;, der skal organisere og formidle 200-året for skoleanordningerne fra 1814. Hun forklarer, at faget gymnastik er en tydelig markør for forskelle i undervisningen af drenge og piger.&raquo;Fra 1814, da undervisningspligten bliver indført, er gymnastik et obligatorisk fag. Men kun for drenge &ndash; og kun i situationer, hvor der er en lærer med uddannelse til det. Helt fra begyndelsen har man haft den her idé om, at der skal være et element af fysisk træning i skolen, men der har været en helt klar opfattelse af, at der er forskel på drenge og piger &ndash; på deres kroppe og fysiske formåen.&laquo;&raquo;Man mente, at der var forskel på drenge og piger, og den grundlæggende kobling mellem fysik og køn er gymnastikfaget et tydeligt udtryk for. Der er også andre steder, hvor det er kommet til udtryk, men gymnastik er så åbenlyst, fordi det handler om krop,&laquo; siger hun og tilføjer, at der gøres op med de første markante forskelle i 1950&rsquo;erne, da drenge og piger begynder at undervises sammen, men at det først er i 1975, at den sidste rest af forskelsbehandling forsvinder.Efter 70&rsquo;erne&raquo;Skolen i 1970&rsquo;erne var karakteriseret ved, at de sidste fag, der før havde været kønsopdelte, blev slået sammen,&laquo; fortsætter Iben Vyff fra Aarhus Universitet, som har forsket i netop køn og diversitet i nyere folkeskolehistorie.&raquo;Man skelner ikke længere mellem pige- og drengeidræt. Drengene kommer med i skolekøkkenet, og pigerne skal have sløjd. Det er status i starten af 70&rsquo;erne: Nu bliver drenge og piger i udgangspunkt behandlet ens i forhold til skoleskemaet.&laquo;Men &ndash; fortæller hun &ndash; i begyndelsen af 1980&rsquo;erne begynder en bekymring over, hvem klasselokalets &rsquo;tabere&rsquo; i den nye fælleskønnede skole er, at spire frem. Hvem kommer i klemme, spørger man. Og i første omgang er man bekymret for de stille piger. De bliver overset af skolesystemet, og det resulterer i, at en del af dem hverken får uddannelse eller job.Derfor laves en række undersøgelser, som viser, at lærerne taler forskelligt til drenge og piger. De stiller drenge åbne spørgsmål, mens piger stilles lukkede spørgsmål, der ikke lægger op til særlig refleksion. Drengene dominerer og fylder; de larmer, men taler også mere. 10 år senere bliver bekymringen afløst af en ny: Man opdager &raquo;de stakkels drenge&laquo;, der bliver trynet i en skole, der bliver og mere feminiseret.&raquo;Det opstår som en reaktion på, at nogen synes, man bruger al energien på de oversete piger. De her stakkels energiske, udfarende drenge møder en masse kvindelige lærere, som ikke altid forstår deres behov for fysisk udfoldelse.Det fører til, at man i 1980&rsquo;erne og 90&rsquo;erne begynder at eksperimentere med undervisningen, så drenge og piger laver projektopgaver hver for sig, fordi man går ud fra, at de har forskellige interesser.&raquo;Noget af det bliver helt afsindig stereotypt, når man kigger på det i dag,&laquo; bemærker Iben Vyff. &raquo;Drengene får lov til at lege ridder, mens pigerne kan være prinsesser.&laquo;I det ny årtusind begynder det i høj grad at handle om den hjernemæssige forskel, og bøgernePæne piger og dumme drengeogSeje drenge og superseje pigersætter den påståede kognitive forskel mellem drenge og pigers måder at lære på på dagsordenen.Reformen og kønMens folkeskolen historisk har fordret stillesiddende undervisning, og tavlen, kridtet og katederet har været evigt i centrum, har den nye skolereform visioner om mere bevægelse, leg og læring. Det er et forsøg på at gøre op med den gammeldags undervisning, men det er helt forkert at tro, at det skulle være for i højere grad at inkludere drenge, mener både Iben Vyuff og Anne Katrine Gjerløff.&raquo;Ja, man kan godt sige, at skolen som institution fordrer stillestående undervisning, og at det måske er mere &rsquo;feminint&rsquo;. Men sådan så man slet ikke på det i 1800-tallet. Drengene er altid blevet anset for at være mere uregerlige end piger. Men det var en mere grundlæggende kønsting; det var ikke nødvendigvis som elever, de var vildere. Det var stereotypen om, at drenge er mere udfarende, mere aktive, mens piger er passive,&laquo; siger Anne Katrine Gjerløff, som til gengæld peger på den &rsquo;ensliggørelse&rsquo;, der er sket af folkeskolen:&raquo;Over hele linjen de seneste 200 år har skolesystemet som udgangspunkt vægtet børns forskellighed: Katolske børn gik i katolske skoler, jødiske børn gik i jødiske skoler, og tyske børn i tyske skoler. Børn fra landet gik i landsbyskoler, bybørn gik på byskoler, vanartede børn gik på internatskoler og så videre. Der var en relativt stor specialisering og systematisering, men ikke et ideal om, at alle børn skulle lære det samme eller samles, tværtimod,&laquo; siger hun.&raquo;Det er en ganske tydelig tendens, at skolegang bliver mere og mere ens for alle. Også bare skolegangens længde; at undervisningstiden bliver udvidet &ndash; og nu også med inklusion af de mange børn, der har været i specialskolesystemet. Skolehistorien er én lang inklusion af nye grupper og ét lang forsøg på at forfølge et ideal om, at alle børn skal gå i skole på samme måde. Den ene gruppe efter den anden inddrages,&laquo; siger Anne Katrine Gjerløff, men tilføjer, at der hele tiden har været et parallelt privatskolesystem, som er blevet mindre og mindre, men nu er ved at blive lidt større, men på ingen måde har samme størrelse som i 1800-tallet.&raquo;Forskellen er, at i dag er der et ideal om, at alle børn bør gå på samme skole. Og kan gå i samme skole. Børn i dag går meget mere ens i skole, end de nogensinde før har gjort.&laquo;Iben Vyff kan godt forstå, hvorfor nogen kunne få den idé, at reformen skulle fokusere på drenge i højere grad end piger. Det har at gøre med, at en stor del af debatten har handlet om, at skolen er blevet &rsquo;pigegjort&rsquo;, mener hun.&raquo;Men skulle den skole, der var før, så have været en drengeskole?&laquo; spørger hun retorisk og svarer selv: &raquo;Det hænger ikke rigtig sammen. Man kan ikke komme uden om, at der er et kæmpe overtal af kvindelige lærere, men det er farligt at antage, at kvindelige lærere gør noget andet end mandlige lærere. Der var en, der sagde, at skolen er blevet mere børnevenlig og mere human. Det er sjovt, at det skulle være noget kvindeligt.&laquo;Hun giver heller ikke meget for &rsquo;Pæne piger, dumme drenge&rsquo;-tendensen, der dominerede i 00&rsquo;erne.&raquo;Der er ikke videnskabeligt bevis for det, men det har sat en enorm dagsorden på skolerne, at drenge og piger lærer på forskellige måder,&laquo; siger hun og peger på modpolet, kønsforskningen, der hævder, at vi medvirker til at konstruere kønnet, når vi hele tiden forsøger at kategorisere.&raquo;Vi kommer til at klemme rigtig mange af de drenge og piger, der ikke direkte passer i kasserne. Drenge, der godt kan lide at læse bøger; piger, der spiller fodbold. Reaktionen bliver, som kønsforskerne siger, at kønnet er en konstruktion, som vi er med til at konstruere i klasselokalerne.&laquo;LigestillingenTil gengæld &ndash; påpeger Anne Katrine Gjerløff &ndash; har skolesystemet betydet rigtig meget for kvinders ligestilling. Skolen bliver det første sted, hvor kvinder kan få offentlige eksaminer, og hvor piger kan få offentlige job på linje med mænd.&raquo;Skolesystemet bliver på mange måder en korridor for ligestillingen, før det sker andre steder. De første embedsmænd var lærerinder, der var kvindelige fagkonsulenter, og den første kvindelige minister var undervisningsminister. Så længe det handler om læring og børn, er det et eller andet sted et legitimt sted for kvinder at virke. Og på den måde kan kvinder komme ind på alle mulige andre sfærer. Så skolen har betydet meget for ligestillingen på dén måde, men i starten mente man ikke, at kvinder var egnede til at være lærerinder og have ansvar for læringen. De var gode til at have med små børn at gøre; børneopdragelse, og de første lærerinder havde primært småbørnsklasser.&laquo;&raquo;Så om skolen har favoriseret piger? Nej, nærmest tværtimod, for der var så mange bånd på, hvad piger kunne og måtte: De fik først adgang til gymnasiet i begyndelsen af 1900-tallet. Der var slet ikke lagt op til, at de skulle have en uddannelse. Så på den måde kan man ikke overordnet sige, at skolesystemet har favoriseret piger. Kun ud fra den meget stereotype kønsidé om, at kvinder er gode til at sidde stille &ndash; og drenge er gode til at bevæge sig.&laquo;
