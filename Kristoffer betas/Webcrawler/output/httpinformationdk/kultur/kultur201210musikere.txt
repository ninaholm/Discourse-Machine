Musikeren, der tester hverdagen
Efter at have vendt vrangen ud på sin sorg i soloudspillet ’Troen & Ingen’, har Søren Huss med egne ord ikke længere så meget på spil. På den nye plade, ’Oppefra & ned’, der udkommer i dag, opsøger den tidligere Saybia-forsanger voksenlivets udfordringer og genfortolker protestsange
Voksenlivet er én del af Søren Huss’ nye plade. En anden er protester og opråb. Pladen, ’Oppefra &amp; ned’, udkommer i dag.

Søren Huss tænder en cigaret i småregnen. Foran ham ligger de grønne marker, og han tager et dybt sug, så gløden knitrer. Røgen bliver pustet ud i en grå eftermiddag på en gårdejendom i Køge. Søren Huss sidder på en hvid havestol af plastik med fødderne hvilende på en anden. Her er stille.»Jeg har længe dyrket kunstnermentaliteten, men den tilgang har jeg ikke længere,« fortæller han. Det var dengang, hvor han bevidst opsøgte kreativiteten, når alle andre sov, og fodrede den med lige mængder rødvin og joints. Men det er slut.»Jeg er i virkeligheden allermest kreativ fra klokken ni til tolv om formiddagen. Og min tilgang til denne plade var, at jeg ville prøve at have en arbejdsdag og have et forhold til sangskrivningen som et almindeligt arbejde.«Søren Huss er i Køge for at øve med Saybia til en kommende genforeningskoncert. Den musikalske træningslejr, de er på, står i modsætning til den ellers så skemalagte voksenhverdag, som Søren Huss besynger på sit nye album. Det kunne næsten heller ikke blive en gentagelse af den forrige plades bearbejdelse af den trafikulykke, der for snart fem år siden dræbte hans kæreste og næsten også hans datter.»Dét, jeg oplevede, er der heldigvis ikke så mange, der bliver udsat for. Følelsesmæssigt var jeg spændt så hårdt for, som jeg aldrig nogensinde har været. Men at være et voksent menneske med barn og job er meget alment, og det er den situation, jeg skriver på nu.«Hvor pladenTroen &amp; Ingenpå det nærmeste var én lang kærlighedshistorie, er der ingen kærlighedssange på det nye album, der også er mindre følelsesladet end forgængeren.»Den her plade er mindre skrøbelig, fordi der er mindre på spil,« mener Søren Huss.Voksenlivet er rygraden på albummetOppefra &amp; Ned. Dér, hvor hus-lejen skal betales. Dér, hvor hver-dage bliver til ’hente og bringe’-logistik. Midt i, hvor madpakker og svømmetøj skal pakkes og huskes. Og lige netop midt i voksenlivet trives han allerbedst, fortæller sangeren.Alligevel mener han også, at denne periode bliver til »lever-postej«, når ungdommens eufori har lagt sig, og livet bliver uendelig lineært:»Det er et specielt sted at stå. Jeg har stadigvæk mine forældre, men jeg har også et barn. Jeg står fuldstændig lige i midten af livet. Det er min udsigt. Og i virkelig-heden er det en fuldstændig fantastisk og unik udsigt. Men det er meget svært at stoppe op og få øje på det i hverdagen,« siger Søren Huss.Umiddelbare protesterVoksenlivet er én del af Søren Huss’ nye plade. En anden er protester og opråb. Det var en gifttransport til Kommunekemi i hjembyen Nyborg, som fik sangeren til at sætte sine indvendinger på vers.»Det blev pludselig meget nærværende,« siger Søren Huss. Han agiterer ikke, men kalder alligevel sangene for reelle protester. Han kan identificere problemerne, men ikke løsningerne, og derfor går han lige ind i sangskrivningsprocessen og skriver på umiddelbare følelser.»Det er i virkeligheden en ret overfladisk og umiddelbar betragtning. Men jeg hører bare den der gældskrise og fallit, og at Ragnarok ligger lige rundt om hjørnet. Det er den følelse, jeg ofte får, når jeg hører nyheder og læser aviser,« siger han.Især forestillingen om det monetære system som det eneste gangbare stikker til Søren Huss: »Der er en kynisme i det kapitalistiske system, som jeg har svært ved.«»Der bliver dikteret &amp; insisteret/imiteret &amp; assimileret/uden varme &amp; uden stop/men ligegyldigt hvad tårner skellene sig op «.Sådan synger Søren Huss i sangen »Den der isme« på den nye plade. Man skal være lettere tonedøv for ikke at høre reminiscenserne af C.V. Jørgensen og Sebastian. Selv har Søren Huss først for alvor opdaget de gamle samfundsrevsere op til denne plade. I det hele taget har han aldrig haft noget stort musikalsk bagkatolg og var også sen til at opdage 1990’ernes store navne:»Jeg rendte rundt i uniform og spillede trompet i Danehof-garden, så jeg syntes, at Nirvana og Radiohead var alt for mærkeligt. Dem forstod jeg først længe efter.«Men nu vil han gerne gå i deres fodspor og blive sin generations sangskriver. Hvor man i 1970’erne skrev sange på vegne af dem, der havde løsningerne, så har vi i dag blot problemerne at være fælles om. Og derfor kommer hans protestsange også i en ny indpakning.»Man kan ikke længere stå og råbe antikapitalisme ud over det hele. Det ville blive lidt banalt. Så jeg har prøvet at komme om det på en anden måde og genfortolke genren af protestsange,« siger Søren Huss. Og han medgiver, at han heller ikke er fuldblodsprotestsanger: »Jeg er jo selv en del af det. Jeg kører min datter i skole hver dag i stedet for at cykle. På den måde hjælper jeg jo det kapitalistiske system. Men den organiske tanke og et lavere tempo – den er jeg ikke med på. Derfor er sangen ikke skrevet på den fløj, som de traditionelle protestsange var det. Den er skrevet som en kommentar. Det er i virkeligheden bare et opråb.«Sangeren med den rene navlePå den nye plade har Søren Huss haft to dogmer: Der skulle være flere uptempo-numre, og så skulle den være humoristisk. Og sidstnævnte har været en stor udfordring, for-tæller Søren Huss, for selv om der er et par sjove linjer, »kan det jo ikke kategoriseres som helt vild humor.«Men et album om voksenlivet lægger måske heller ikke op til hårde lårklaskere. Til gengæld er Søren Huss rigtig glad for et album, der med hans egne ord har efter-ladt ham med »en helt ren navle«. Den er der nemlig blevet pillet godt og grundigt i. Nu er det bare at vente på, at der igen samler sig nyt fnuller, man kan skrive nye sange om.Resten af Saybia begynder at drysse ind på gården. Mens de bærer deres instrumenter ind, vender bandmedlemmerne sidste weekends fest. Det blev sent, forstås. Og vådt.Søren Huss sender en sms for at sikre sig, at hans datter er nået godt frem til dagens legeaftale. Derefter lægger han telefonen tilbage i lommen:»Nu vil jeg gerne ansvaret. Nu ser jeg det i øjnene.«
