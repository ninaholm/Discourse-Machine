FOLK



 Dan Park
Den svenske kunstner blev i august idømt seks måneders fængsel og en bøde for racisme. Hans kunst, bl.a. et billede af hængte sorte mænd og et analt samleje mellem Jesus og Muhammed, blev samtidig konfiskeret af den svenske stat.
Mads Brügger
Radio24syv har siden hentet 31 af kunstnerens værker til Danmark, heriblandt kopier af de destruerede, og hængt dem op i et hemmeligt, aflåst lokale. ’Spørgsmålet er så, hvem der vil være gallerist og åbne den,’ sagde Brügger i sidste uge.
Aia Fog
’Vi giver svenskerne en mulighed for at se, hvad den svenske stat vil nægte dem,’ sagde Trykkefrihedsselskabets Aia Fog, da de meldte sig som arrangør af udstillingen. Ifølge Fog er Sverige nemlig ’ved at udvikle sig i retning af totalitarisme’.
Kristian von Hornsleth
Kunstneren og galleristen står nu klar som dagens ytringsfrihedsredningsmand og lægger galleri til de konfiskerede Dan Park-værker. Så må vi se, om de får lov at hænge lidt længere end de fem minutter, de fik i Sverige.

