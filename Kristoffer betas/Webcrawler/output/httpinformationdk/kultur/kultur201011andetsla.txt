Alt andet er en slags svælgen
Midt i formens forskellighed dukker der i årets danske litteratur en ansvarlighed frem


Inden vi vover os frem med noget så fint som et bud på tendenserne i dette års danske litteratur og vel at mærke tematiske spor, noget, der har at gøre med fortællekunst og poesi i samtale med samfund og samtid er der grunde til at hæfte sig ved det så godt som totale fravær af en tidstypisk form.I 1990erne havde vi den stiliserende minimalisme (f.eks. Helle Helle) og siden den rå realisme (f.eks. Jakob Ejersbo og Jan Sonnergaard) og i 2000erne genreleg og collage (hos bl.a. Lars Frost og Ursula Andkjær Olsen) plus semifiktive selvbiografier (Erling Jepsen, Knud Romer m.fl.), men i 2010 ser vi side om side dybt traditionel fortællen og nye, mere radikale prosaforsøg.Ved traditionel fortællen forstår jeg f.eks. epik af den slags Klaus Rifbjerg leverede i sin nyeste romanSkiftespor, en lille bog om kærligheden mellem to mænd i en lomme af liderlig lykke, indtil en tredje kommer og skiller dem ad. Bringer deres mellemtid til ophør.At bedrive metaforHandlingen er henlagt til efteråret 1938, hvor englænderen George og tyskeren Erich ankommer til København uden anden bagage end førstnævntes bøger og sidstnævntes harmonika.Hvor længe de vil blive, ved de ikke, de søger blot »noget mindre hektisk« end det Hitler-Tyskland, hvor »uniformerne blev flere, støvlerne længere og sortere«.Heroverfor må det flade, fredelige Danmark da blive ren idyl. Men nej: Husene virker på én gang imødekommende og afvisende, over det hele ligger en uigennemtrængelig gråhed, en samdrægtig kedsommelighed, en træg uflyttelighed.Samtlige udtryk i denne karakteristik er taget direkte fra bogen og fortæller så meget som, at til det indre svarer det ydre. Det kaldes at bedrive metafor og var for fyrre år siden genstand for kritik. Nu er det bare noget, man gør.Alvidende fortællereDet samme gælder brug af alvidende fortæller De ved, sådan en sikker stemme, der svæver over en bog og garanterer, at tingene trods alt stadig hænger sammen.Sådan en (gammeldags) fortæller møder man f.eks. i Mathilde Walter Clarks romanPriapus, et humoristisk anlagt portræt af en præstationsdille(r)mand besat af »utøjlelig udløsningsforhippelse«. Han kan ikke holde tankerne fra det smukke køn, men må i ét væk gramse og gennembore. Lysten til at stikke den ind overgås kun af hans angst for at give sig hen.Over denne lidt ynkelige forfører svæver en ivrigt forklarende alvidende fortæller, der med geskæftig pædagogik og i traditionel vi-form udlægger det hele for os. Læseren behøver ikke spekulere over Meningen Med Bogen.Foregribelse og flashbackEn lignende imødekommenhed lægger Katrine Marie Guldager for dagen i romanenUlven, en overmåde tålmodig og indgående familiekrønike fra en så eksotisk lokalitet som Køge. Vi møder her to tvillingesøstre, Frk. Lys og Frk. Mørke, men træffer især deres broder og hans to børn, Henry og Leonora, der straks fra pigens fødsel udvikler flammende fjendskab. Anmeldere har studset over den noget gammelagtige tone, men også fortælleteknikken peger tilbage med foregribelser af en art, som for halvtreds år siden var forbudt. »Krigens mørke kendte hun ikke,« står der om Mørke, »det faktum, at den første massehenrettelse med Zyklon B allerede havde fundet sted, kendte hun ikke til.«Mit fjerde eksempel på, hvad jeg vil kalde for traditionel fortælling, er Marina Cecile Ronés lille, intense, og på mange måder rystende romanDet skete, om følgerne af et erotisk forhold mellem en mindreårig pige og forældrenes bekendt, en voksen mand, beskrevet kuldslået, nøgternt, ufordømmende klart. Men kompositionen! Aldrig har man vel set noget så traditionelt som at sende en bogs hovedperson i sommerhus på Fanø og herfra lade hende se tilbage på sit liv via krydsklip og lange flashbacks.Collage og montageDet kan nu ellers udføres anderledes og mere raffineret. Det viste Bent Vinn Nielsen i sin roman Et liv i almindelighed historien om en aldrende landmand og patriark, der til sin kommunale »besøgsven« beretter historien om sit liv, et liv ligesom alle andres, men fyldt med hemmeligheder og gåder.Fortælleteknisk har vi at gøre med en »pseudodokumentarisk fiktion«, som foregives, at være skrevet ud fra indtalte bånd. Den teknik har Bent Vinn Nielsen brugt før, men nu udstrækkes formen til også at indoptage andre figurers stemmer, så den ender som en slags collage.Derved får romanen træk til fælles med to af dette års formmæssigt set mest originale udgivelser, Martin Larsens ironisk serielleHvis jeg var kunstnerog Niels Franks lille, irriterende genistreg af et selvportræt med titlenSpørgespil.Hvis og hvis min røv var spidsHvis jeg var kunstnerbestår af en hoben usammenhængende stykker, nogle ultrakorte, mange på 10-15 linjer, enkelte på adskillige sider, dog alle indledt med titlens fire ord. Indholdet varierer voldsomt fra hypotetisk autobiografi til kunstteoretisk filosoferen og der forekommer indslag af eventyr, digt og brevform; stabil er imidlertid tvivlen om, hvad der i den enkelte tekst skal lægges i titlens Hvis.Martin Larsen har valgt en kompositionsform, der er seriel frem for organisk, hybrid snarere end homogen, horisontal i stedet for vertikal. Har bogen et ideal, må det være at virke i forlængelse, ikke af de kunstnere, der skabte skønne, altid uforglemmelige værker, men »dem, der var allermest fulde af idéer, dem hvis værker man aldrig ville kunne forudsige, fordi de aldrig syntes at løbe tør for nye synsvinkler, nye spørgsmål, nye løsninger, nye retninger.«Hvad angår Niels Frank har han som sin gennemgående model valgt Marcel Prousts klassiske række af spørgsmål (»Hvilke egenskaber foretrækker De hos en mand?« og alt det) uden dog at svare på dem alle, ja, han har tilmed udvidet konceptet med en hel stribe selvkonstruerede udspil, så at han kan snakke om nøjagtigt hvad der falder ham ind, fra kaffe til konservatisme, fra dannelse til druk. Ikke altid lige spændende, men hans selvportræt virker på sine (legende!) præmisser sandfærdigt.FortællekredseKan det tænkes, at den adækvate form overhovedet ikke længere er levnedsskildring i form af lineær komposition? Det er tanken, man får af at læse Christina HesselholdtsCamilla og resten af selskabet, nyeste bind i hvad der efterhånden tegner til at blive en selvskildrende serie. Forfatteren optræder her maskeret, men låner også undertiden synsvinkel ud til andre, alternerende personer. Og ved på denne måde både at have og ikke have et centrum opnår hun frihed til at skrive noget af den sprødeste prosa, man kan finde på dansk i dag.Christina Hesselholdt finder helt enkelt de rigtige ord, og måske er det i virkeligheden det, som det hele handler om. Det hævder i det mindste debutanten Josefine Klougart (f. 1985) hvis eminente romanStigninger og faldvar noget af det bedste, litteraturåret bragte:»Jeg tænker, at der er ord for næsten alt, at det drejer sig om at finde de ord og måske endda holde op med at tale om de øjne, til man har fundet det rigtige ord, for alt andet er en slags svælgen. Jeg ved ikke, hvor den fornuft kommer fra, men er et ansvar, der rykker i mig og skærer som et bidsel i mine mundvige; jeg ved ikke, hvad det er, jeg sparer sammen til, har bare fornemmelsen af, at vi bør spare på de ord, tale lidt mindre om dét, vi ikke har fundet de rigtige ord for.«En anden drukner sigDenne poetik kunne ord til andet dække en fjerde af årets helt store læseoplevelser det tredje bind af den erindringsserie, Hans Otto Jørgensen indledte medHestenes øjne(2008) og videreførte medThe Factory(2009). MedSæt Asta frinærmer han sig tiden, hvor han blev etableret forfatter, men hans blik er fortsat rettet mod skiftet, han foretog fra landbosamfund til bykultur.Udover at få sat sin moder et usædvanlig smukt minde er det hans ambition at huske læseren på de svage. Og han vil ikke have den mindste smule svælgen i det, hverken sin eller andres svælgen, for det er herfra, meget af hans dannelse stammer:Jeg taler om mennesker ødelagt af druk.Dårlig begavelse.Sociale myndigheders svigt.Mennesker, hvem skilsmisser har slået ihjel.Psykisk syge mennesker.En hænger sig, en anden drukner sig, en tredje springer ud fra broen, en fjerde skyder sig, han går over til naboen, tværs over marken, låner et gevær og skyder sig i en lysning i plantagen på hjemvejen.Det er sat op som et digt. Og er da også et digt. Længere fremme i bogen støder man på dette digt, som er sat op som citat, men faktisk ikke er noget citat:Keed af Verden, og kier af HimlenDet er jo kun skygger og skinnende GlarDet er jo kun Bobler og skrattende KarDer er jo kun Ise-skrog, Skarn og Fortred.De fleste vil i de tre sidste linjer nok genkende anden strofe af Kingos salme Keed af Verden, og kier ad Himmelen(fra Aandelige Siunge-Koors Anden Part, 1681) Men hvordan i alverden er digtets titel gået hen og blevet del af en enkelt strofe? Og var det nu nødvendigt med hele tre fejl i citatet (af i stedet for ad, Himlen i stedet for Himmelen, Der er i stedet for Det er)?Svarene må findes på Gyldendal, som nu ikke blot viderefører datterforlaget Tiderne Skifters konsekvente linje med ordblinde korrekturlæsere, men nu også stiller som et krav til sine redaktører, at de, hvad angår kendskabet til klassisk litteratur, kan opvise skånselsløs inkompetence.AnsvarsetikEt andet grelt eksempel fra i år var Suzanne BrøggersJeg har set den gamle verden forsvinde - hvor er mine øreringe?Breve til Prinsen af Mogadonien, hvor det lykkedes forfatteren at placere Boccaccio i det 16. århundrede i stedet for det 14. samt i øvrigt stave adskillige gode personers navne originalt og innovativt, dvs. forkert.Men lad det nu ligge! Lad os i stedet prøve at bruge det til noget positivt, nemlig som en påmindelse om, at kulturel erindring ikke er noget, vi længere uden videre kan tage for givet.Det har mange af tidens forfattere erkendt. Og derfor skriver de bøger, der bygger op, inden de bryder ned. Som bruger alvoren før ironien. Som tør give et bud på f.eks. en etik og en politik, uden at de straks flygter skrigende bort og tager deres tilflugt til en krimi eller et show på tv.Hans Henrik Møller demonstrerede hvordan i en stofrig hjemstavnsromanBurgundia. Og Suzanne Brøggers bog er som samtidskritik et lysende forbillede. Seneste smukke eksempel danner Carsten Jensens rejsereportager fra perioden 1978-2010, som han for fuldstændigheds skyld lader ledsage af seks nyskrevne essays. I et af disse reflekterer han over forskellen mellem sindelagsetik og ansvarsetik.I det første tilfælde handler det om at holde sin samvittighed ren, holde sig til ideens absolutte, ubøjelige principper, kort sagt at handle ret og her kommer det afgørende i øvrigt ikke bekymre sig om resultatet af sine handlinger.Men med den anden, ansvarsetikeren, forholder det sig omvendt. Han er mest optaget af følgerne af sine handlinger. Han ved, at verden er ufuldkommen, og at det samme gælder for de mennesker, der bebor den, og derfor kan det ikke nytte at stille ideelle fordringer til virkeligheden, uanset hvor uretfærdig den måtte forekomme.Man må indrette sig på verden, som den er, og gå forsigtigt frem, hvis man ønsker forandring, konkluderer Jensen. Selv er han over en periode på mere end tredive år svunget fra den første position til den anden.Noget kunne tyde på, at hans eftertanke vil få svar fra de kommende års litteratur.Dansk litteratur. Josefine Klougarts debut, 'Stigninger og fald', var noget af det bedste, litteraturåret bragte, mener Erik Skyum-Nielsen. Foto: Sigrid Nygaard.
