Pia Juul indstillet til ny pris



 En bølge af succes: Sandelig om ikke Pia Juul, der netop har fået Montana-prisen, nu indstilles til endnu en pris. For sin digtsamling Radioteatret er Juul sammen med Harald Voetmann for romanen Vågen og Christina Hesselholdt for Camilla og resten af selskabet nomineret til Kritikerprisen 2010. Gennem skriftlig afstemning vil kritikerne afgøre hvem af de tre, der den 24. marts vil blive hædret med prisen og belønnet  med 60.000 kroner.
Samme dag vil lektor Dan Ringgaard for monografien Stedsans modtage Georg Brandes-prisen 2010.

