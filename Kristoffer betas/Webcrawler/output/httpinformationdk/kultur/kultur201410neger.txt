Med neger



Jeg elsker Pippi, og jeg elsker det sted, hvor verdenslitteraturens frækkeste tøs omtaler sin far som negerkonge af Sydhavsøerne. Når jeg har læst det for mine børn, og hvis det i øvrigt skulle undslippe mig, siger de, at jeg ikke må sige &raquo;neger&laquo;, for så velopdragne og børn af deres moralske tid er de.Her i familien er vi blevet enige om, at vi ikke selv bruger betegnelsen &raquo;neger&laquo;, for den er nedsættende, men vi er også enige om, at Astrid Lindgren som barn af sin tid fortsat gerne må.Svensk TV mener noget andet. De vil&nbsp; i den kommende nyredigering af tv-serienPippi Langstrømpefjerne diskriminerende begreber og scener.Nu kan man sige, at enhver fortolkning, hvad film og tv-serier jo er, må tage sig sine friheder og skabe det værk, der taler til tiden. Som sådan er det ikke forbudt, så længe det ikke går ud over det oprindelige værk. Men det er netop også problemet, at der dermed kommer en massivt pres mod det oprindelige værk, så man en dag risikerer at vågne op til enPippi Langstrømpehelt uden negerkonge og andet, der kan vække anstød. Det er allerede på vej, i den tyske oversættelse af bogen er ord som &raquo;neger&laquo; og &raquo;sigøjner&laquo; for længst fjernet.Det er en farlig glidebane, for hvor stopper det moralske politi?Pippi Langstrømpeer jo propfuld af sjove kulturelle klicheer og udhængning af personer og autoriteter. Ja, faktisk er bogen én stor anstødssten og provokation. I bogen siger Pippi f.eks. også, at der i Congo ikke findes et eneste menneske, der taler sandt. &raquo;De lyver dagen lang. Begynder klokken syv om morgenen og bliver ved til solnedgang.&laquo; Det er også diskriminerende. Og også andre bliver hængt ud: Egypterne går alle baglæns og folk fra Bagindien går på hænder. Skal vi så ikke også bare få det fjernet med det samme? Vagabonden drikker, det går jo heller ikke. Og hvad med politibetjentene? De bliver fremstillet i et uheldigt lys &ndash; måske det er en sag for DF eller De Konservative at få fjernet det? Og lærerindens autoritet bliver undermineret, det går heller ikke. Og hesten og aben hr. Nilsson, som færdes frit i hendes skøre hus, dem fjerner vi også. Er vi så ikke alle tilfredse?
