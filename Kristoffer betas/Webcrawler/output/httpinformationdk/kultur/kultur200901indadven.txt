Indadvendt arbejde



 I filmen The Soloist spiller Robert Downey Jr. L.A. Times-journalisten Steven Lopez, der har skrevet bogen, som filmen er baseret på. For nylig mailede Downey Jr. og Lopez med hinanden om filmen, skuespiller- og journalistfaget og om, hvordan man skaber en karakter baseret på en virkelig person. "Jo mere jeg forsøgte at genskabe manden i Chaplin, jo mere frustrerende blev det, hvilket basalt set betød ni måneders detektivarbejde for at nå på højde med ham," skriver Downey Jr. bl.a. til Lopez. "Den karakter, jeg endte med at spille, var stadig lysår fra det ikon, vi beundrer, men tæt nok på sandheden, vil jeg mene. Det var meget mere specifikt at spille (den fordrukne kriminalreporter, red.) Paul Avery i Zodiac, fordi han repræsenterede en døende art af en slags, hvorimod instruktøren, Joe Wright, og jeg i The Soloist brugte dig som en slags leder for ideerne om tro, venskab og ære, hvorfor det var mere indadvendt."

