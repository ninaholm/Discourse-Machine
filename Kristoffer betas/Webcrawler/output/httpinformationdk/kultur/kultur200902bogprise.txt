Bogpriser
Krimi-hæder til nyt makkerpar


 Drengen i kufferten, skrevet af Lene Kaaberbøl og Agnete Friis, bliver dette års vinder af Harald Mogensen-prisen for årets bedste danske spændingsroman.
Prisen uddeles af Det Danske Kriminalakademi, og den overrækkes den 28. marts på krimimessen i Horsens.
De to forfattere har tidligere skrevet bøger for børn og unge, og Drengen i kufferten er den første af foreløbigt tre planlagte romaner. Alle med sygeplejersken og detektiven Nina Borg som om-drejningspunkt.
Romanen er samtidig kandidat til den skandinaviske pris Glasnøglen.
Kriminalakademiets Palle Rosenkrantz-pris for den bedste spændingsroman, udgivet på dansk i 2008, tilfalder den amerikanske forfatter Don Winslow for Frankie Machines sidste vinter. ritzau

