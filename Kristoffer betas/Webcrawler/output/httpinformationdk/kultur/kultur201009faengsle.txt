Fængslende læsning
Bøger om mordere, magtspil og hærdede kriminelle er populære blandt de indsatte i landets fængsler. Er der mon grund til at være bekymret?
Belæst. 61-årige Birger Thorsen har siden 2004 afsonet en dom for drab i Østjylland. Tiden går blandt andet med at læse bøger. Her ses han på gangen ved siden af fængselsbiblioteket - hvor Information ikke måtte tage fotos. I biblioteket hjælper han til som vikar.

Det er ikke bøger om pileflet og patchwork, der præger læsningen i landets fængsler, lige så lidt som det er grundbøger i tilgivelse og anger. De mest populære titler på fængselsbibliotekernes udlånslister er tværtimod bøger om mordere, bedragere og benhårde forbrydere. Det viser en rundringning til et par af Danmarks bedst bevogtede brummer. I Statsfængslet Østjylland, hvor landets mest hårdkogte kriminelle afsoner, toppes udlånslister for tiden af HA-rockeren Brian Sandbergs selvbiografiGangstersamt bogenBandekrig - blodbrødre &amp; håndlangere, om narkokrigen mellem rockere og indvandrerbander.»De indsatte vil gerne læse om sig selv og hinanden,« forklarer Inga Nielsen, der har været bibliotekar i Statsfængslet Østjylland i knap ti år:»Man snakker jo meget om kriminalitet, når man sidder inde. Det er virkelig noget, man kan relatere til. Så derfor vil man selvfølgelig også gerne læse om de mest berømte sager,« siger hun.-Det kan ikke være skadeligt for de indsatte at læse om mordere og forbrydere hele tiden?»Så stor indflydelse tror jeg desværre ikke bøger har. Og det er jo det, de snakker om i forvejen. Så det er kun udmærket, at de også får læst og reflekteret lidt over det.«En undersøgelse fra fængslet i Kumla, en af Sveriges største og mest sikre anstalter, viste for nylig, at samtlige titler på udlånslistens topti var bøger om forbrydere og kriminelle. Jens Lapidus'Bandekrig 145toppede listen, skarpt forfulgt af Roberto SavianosMafiaen i Napoliog Lasse Wierup og Matti LarssonsSvensk mafia. Herhjemme findes der endnu ingen officielle statistikker over udlånet i de danske fængsler, men ifølge Jannie Sørensen, der de seneste 13 år har arbejdet som bibliotekar for Københavns Fængsler, er interessen for krimistoffet udbredt.»Jeg har i hvert fald også adskillige reservationer på bådeGangsterogBandekrig,« siger hun.Drabelig underholdningDet er navnlig de autentiske kriminalsager, der fængsler fangerne. Blandt favoritterne finder man således årbogenNordisk Kriminalreportage, der udgives af Politiets Idrætsforening, samt bogserienUopklaret, der gennemgår en række verserende og hidtil uopklarede politisager. Hertil kommer selvfølgelig almindelige bestsellerkrimier som eksempelvis Stieg LarssonsMillennium-trilogi og Jens Lapidus'Cash.»Men det er i sig selv ikke så overraskende, for det er de samme bøger, folk også køber og låner uden for murene,« siger Jannie Sørensen, der i lighed med sin østjyske kollega ikke er det mindste bekymret for de indsattes læsevaner.»Nej, jeg synes bare, det er godt, at de læser,« siger hun. Ifølge Inga Nielsen skinner fangernes passion for krimi-stoffet ikke mindst igennem i statistikken over forsvundne bøger. Den bog, der bliver stjålet allermest i landets fængsler er således Sanyika ShakursMonster: The Autobiography of an L.A. Gang Member.»Men jeg har næsten lige så store problemer med MachiavellisFyrsten,« siger Inga Nielsen: »Jeg har netop købt det sjette eksemplar til vores bibliotek. Jeg ved ikke, hvorfor den bliver ved med at forsvinde. Men den handler jo om magtteori, og mange indsatte er meget interesserede i magt.«-I psykologien bag magt, og hvordan man opnår magt?»Ja, mange har en idé om, at de kan lære at gennemskue, hvordan man styrer folk, og på den måde selv rykke lidt op i hierarkiet. Det forklarer måske også, hvorforMagtens manualer så populær herinde.«Det er dog ikke udelukkende kriminalromaner og forbryderbiografier, der langes over skranken i fængslerne.»Ser man bort fra de allermest populære titler, læses der faktisk meget bredt,« siger Jannie Sørensen.Det skyldes ikke mindst, at der læses meget. For Københavns Fængsler beløber det årlige udlån sig til godt 20.000 titler, fordelt på 500 fanger. Det svarer til, at hver indsat i gennemsnit låner omkring 40 titler om året. I Statsfængslet Østjylland er det tilsvarende tal helt oppe på 45 titler.»Men jeg prøver selvfølgelig også at købe noget, de gerne vil læse. Jeg køber aldrig bøger ind for at opdrage på de indsatte. Det tror jeg er helt dødfødt,« siger Inga Nielsen.En af de indsatte, der er med til at trække gennemsnittet op og væk fra den rene kriminallitteratur, er 61-årige Birger Thorsen, der siden 2004 har afsonet en dom for drab i Østjylland. En eventuel prøveløsladelse vil tidligst komme på tale i 2012, og ventetiden bruger han på at læse: »Jeg læser rigtig meget, og det er stort set alt lige fra biografier til moderne skønlitteratur og bøger om kunst,« siger Birger Thorsen, der forklarer psykologien bag sine medindsattes passion for krimistoffet på denne måde: »Ligesom nogle af betjentene herinde går rundt og legerPrison Break, så er der også nogle af de indsatte, der gerne vil lege farlige forbrydere. Men det er som regel ikke dem, der er det«.Når Birger Thorsen ikke selv sidder med næsen begravet i en bog i sin celle, arbejder han som assistent for Inga Nielsen på biblioteket: »Der er perioder, hvor vi stort set kun udlåner tegneserier og magasiner, og så er der andre, hvor udlånet bliver mere højtravende. Det kommer meget an på, hvem der sidder inde,« siger Birger Thorsen: »Af og til låner vi sågar også rejsebøger ud. Og det er som regel ikke til folk, der snart skal løslades, men til folk med lange domme, der gerne vil drømme sig væk. Til Thailand eller Amazonas. Utopier har, som du måske kan forstå, ret gode kår herinde.«
