Mød Nikolaj Arcel
Kom til filmarrangement og forpremiere med instruktøren Nikolaj Arcel og Informations Christian Monggaard


 Thure Lindhardt spiller en mand i krise i Nikolaj Arcels nye og meget morsomme film, Sandheden om mænd, der har premiere den 7. oktober.
Ugen før, fredag den 1. oktober, bliver der mulighed for at høre Nikolaj Arcel – der også har lavet Kongekabale og skrevet manuskript til Mænd der hader kvinder – fortælle Informations filmredaktør, Christian Monggaard, om Sandheden om mænd og bagefter komme til forpremiere på filmen.
Filmsludderen foregår i Informations kantine, Store Kongensgade 40C, fra 17-18.30, mens forpremieren begynder kl. 19.15 i Cinemateket, Gothersgade 55.
Gratis adgang til mødet med Nikolaj Arcel sikrer man sig ved at maile til tilmelding@information.dk eller ringe på 33 69 60 00 og bestille plads. Max 2 pladser pr. person.
Billet til forpremieren skal bestilles hos Cinemateket på tlf. 33 74 34 12, og det koster almindelig billetpris. Er man ikke medlem af Cinemateket, skal man bruge kodeordet ’Information’ for at kunne bestille billet.
Bemærk: Billetsalget starter IKKE før den 24. september

