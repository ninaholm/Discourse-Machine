Min kultur: Sara Hjort Ditlevsen

Sara Hjort Ditlevsen, skuespillerinde

– Hvilken kulturel udendørsaktivitet vil du deltage i i sommerferien?»Jeg skal tilbringe det meste af sommeren i København – p.t. er der tre spændende kultulle aktiviteter på programmet: jazzfestivalen, den nye alternative musik og performance festival Henrys Dream. Og så skal jeg se min kæreste spille børneteater på Amaliegården.«– Hvad er den bedste/sjoveste/klogeste udendørsaktivitet, du har været til?»For tre år siden så jegKøbmanden fra Venedigmed Al Pacino i Central Park. Wow, det var vildt! Det var bare en magisk oplevelse, lyset fra scenen, der oplyste alt det grønne i sommermørket, insekterne, der flagrede over scenen som tryllestøv, og så at høre Shakespeare på originalsproget fremført af nogle af de dygtigste skuepillere i New York – det må være enhver skuespillers våde drøm at opleve!Shakespeare in The Parker bare en genial idé!«– Hvilken bog vil du læse i sommerferien?»Jeg er ved at læseMennesket er en stor fasan i verdenaf Herta Müller. Hun skriver fuldstændig fantastisk! Præcise, smukke og nøgterne billeder. Det er så inspirerende at læse. Når man lige har afkodet hendes sprog, så er det som en verden, der åbner sig for én. Og så skal jeg også læseJust Kidsaf Patti Smith.« &nbsp;– Hvilken bog, du har læst, vil du anbefale andre at læse i sommerferien?»Sidste sommer læste jegAlt hvad jeg eraf Anna Funder. Den vil jeg anbefale alle at læse. Man bliver fuldstændig suget ind i de her modstandsfolks kamp mod det tyske regime op til Anden Verdenskrig. Hvis den skal filmatiseres, vil jeg spille Dora i den!«– Hvilke aviser, magasiner og tidsskrifter læser du til daglig?»Jeg læser ingen faste aviser, men jeg er opvokset med Information og Weekendavisen. For nylig købte jeg Cover Man. Der er ofte mere indhold og sjove artikler i mandeblade end i kvindeblade.«
