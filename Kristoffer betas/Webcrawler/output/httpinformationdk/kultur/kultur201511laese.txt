At læse



Så rundede e-bøgerne en million &ndash; omkring den 6. november &ndash; lige i rette tid til Bogmessen.Debatten for og imod raser stadig, og buddene på p-bogens overlevelse (det hedder en bog af papir med bind om så nu!) lyder på en fremtid som statussymbol i reolen, oase-ged med guldsnit og coffee table-pragt, mens billigbøger og paperbacks vil blive erstattet af e-bøgerne.Jeg er ikke modstander af e-bøger, men man kunne måske bruge deres succes til at overveje, hvad det vil sige at læse. Og jeg tror ikke på blærerøvs-teorien. Den er for udvendigt tænkt og materialistisk fikseret på alt det, bøger ikke er. Skal man tilegne sig en bog, er det ikke omslaget, der tæller. Det gør derimod sammenhængen mellem læserytmen og ens viden om, hvor langt man er kommet. Den har man ikke som en selvfølge med sig undervejs med en e-bog. Den enhed, der helt af sig selv opstår mellem ens viden om, hvor i bogen man befinder sig, og den betydning, man tillægger personer, scenerier, temaer, konflikter og vendepunkter får man bedst med en papirbog. Man læser slet og ret forskelligt, om noget introduceres på side 14 eller på side 140.Man kan vel vænne sig til det? Sikkert. Når man finder andre og lige så klare pejlemærker på, hvor man befinder sig i et forløb. For man kommer ikke uden om gamle Aristoteles&rsquo; definition af mythos: at en fortælling har en begyndelse, en midte og en slutning. Tilsyneladende indlysende, men prøv at bryde med den. Prøv at begynde midt i en bog og læse ud til begge sider, så møder du brat tvangen til at følge bogens rytme. Eller du bliver udsat for en unødigt forvirrende oplevelse. Men med en e-bog kan det naturligvis lade sig gøre.
