Roskilde Festival: ’Vi vil ikke tvinge kvinderne på scenen’
Kun 18 pct. af de bands og solister, der skal spille på årets Roskilde Festival, er kvinder. Torsdag holdt KVINFO og festivalledelsen et uofficielt møde om kønsproblematikken, uden at sidstnævnte dog kom med konkrete tilnærmelser. Alligevel er KVINFO forsigtigt optimistisk
Roskilde Festivals plakat med og uden kvindelige kunstnere - se mere nederst i artiklen.

Roskilde Festival har altid brystet sig af sit store sociale engagement, hvad enten det gælder grøn omstilling, menneskerettigheder, fællesskab eller fattigdom. Og året 2015 er ingen undtagelse:&raquo;Roskilde Festival vil reflektere samfundet. Vi tror på, at musik og kunst kan ændre verden. Vi tror på, at en festival kan udløse og forstærke en social bevægelse af unge mennesker, som vil noget mere end bare dem selv. I 2015 vil vi engagere unge mennesker og få dem til at reflektere, få dem til at tale.&laquo; skriver Roskilde Festival på deres hjemmeside om årets festival.&raquo;Vi vil give dem en stemme,&laquo; fortsætter festivalen.Der er dog ikke stor bevægelse på musikscenen, når det gælder ligestilling. Igen i år er det nemlig mænd, der udgør langt størstedelen af de bands, der står på musikprogrammet på Nordens største musikfestival. Kun 18 pct. af musikerne i år er kvinder &ndash; hvilket er en lille stigning fra 2014, hvor 15 pct. af festivalmusikken havde to X-kromosomer som afsender.Den ulige fordeling fik torsdag KVINFO til at invitere festivalledelsen på kaffe for at diskutere kønsproblematikken på den ikoniske festival. Mødet var uofficielt, men KVINFOs direktør, Nina Groes, bekræfter over for Information, at mødet har fundet sted.&raquo;Det var et møde, hvor vi blandt andet fik mulighed for at rejse den her problemstilling omkring musikudvalget. Det kan jo ikke passe, at mænd er fem gange bedre end kvinder til at lave musik. Og jeg er vildt glad for, at vi nu har startet en dialog og talt om de her udfordringer,&laquo; fortæller hun uden at ville referere detaljer fra mødet.Hun vil dog gerne fremhæve, at Roskilde Fonden har indvilget i at give finansiel støtte til en pigefestival i Pumpehuset i september, som KVINFO arrangerer sammen med foreningen Pigeliv.&raquo;Det er for 400 kvinder, hvor vi blandt andet sætter fokus på etniske minoritetspiger, men det er for alle piger. Det gør vi for at sætte fokus på talentudvikling i den danske musikbranche. Og selvfølgelig fordi, det er 100-året for, at kvinder har fået stemmeret i Danmark,&laquo; siger Nina Groes.&ndash; Hvor konkret blev mødet i forhold til at finde løsninger på selve Roskilde Festivalen?&raquo;For at kunne ændre noget, er det første skridt at tale sammen. Så jeg er positiv. Vi gav nogle bud på, hvad Roskilde Festival kan gøre.&laquo;&ndash; Hvad var det for nogle bud?&raquo;Det har jeg ingen kommentarer til.&laquo;Afspejler udbuddetI festivalledelsen afviser musikchef Anders Wahrén imidlertid, at man vil gøre noget konkret for at øge andelen af kvinder i festivalprogrammet fremadrettet.&raquo;Vi synes jo ikke, at 80/20 er den optimale fordeling mellem mænd og kvinder på musikprogrammet, men det afspejler udbuddet i musikbranchen, hvor det også kun er omkring 20 pct., der er kvinder. Roskilde Festival kommer ret sent i musikfødekæden &ndash; problemet starter allerede på musikskolerne og nede i vækstlagene. Det fortalte jeg også til mødet med KVINFO,&laquo; forklarer Anders Wahrén.&ndash; Men har Roskilde Festival ikke et socialt ansvar for at være med til at skabe en positiv ændring i musikbranchen?&raquo;Jo, men ikke på den måde, at vi vil tvinge flere kvinder ind på vores scener. Vi udvælger musik alene ud fra et kvalitetsbegreb, det handler ikke om køn, etnicitet, religion eller noget helt fjerde.&laquo;Musikchefen er dog åben for, at man ude på festivalpladsen kan gøre mere for at sætte fokus på den skæve kønsfordeling i musikbranchen.&raquo;Sidste år havde vi to medlemmer fra Pussy Riot ude for at holde en tale på Gloria-scenen, som var en stor succes. Jeg kunne sagtens forestille mig, at vi laver noget i den retning, hvor vi sætter fokus på problematikken ude blandt festivalgæsterne. Men vi har intet konkret planlagt endnu,&laquo; siger Anders Wahrén.Savner konkreterRundt om bordet sad også den danske musiker og forfatter Henrik Marstal, der har beskæftiget sig med kønsproblematikken i musikbranchen og derfor var inviteret med af KVINFO.&raquo;Jeg fortalte Roskilde Festival, at det ikke bare er et par polemiske aviser, der synes, de er på galt spor, når det gælder kønsulighed. Der er mange mennesker, der synes, de skal tage det mere alvorligt. På andre områder er festivalen enfirst mover, og de kan inspirere andre festivaler, hvis de går forrest i kønskampen,&laquo; lyder Henrik Marstals gengivelse af de centrale pointer fra mødet.Han synes ligesom KVINFO, at mødet i sig selv er positivt og et fremskridt, der viser, at Roskilde Festivalen tager problematikken mere alvorligt end tidligere år.&ndash; Men de lovede jo ikke noget. Hvornår skal der komme nogen konkrete tiltag?&raquo;Det er ikke usædvanligt, at den slags møder slutter med åbne hensigtserklæringer. Men jeg håber, at Roskilde Festival vender tilbage til KVINFO i løbet af nogle uger med mere konkrete forslag til, hvad de vil gøre for at afhjælpe problemet fremadrettet.&laquo;&nbsp;Brug slideren:I ovenstående illustration vises Roskilde Festivals plakat&nbsp; 2015, som den ser ud i dag, samt i en udgave, hvor de bands, der udelukkende består af mandlige musikere er fjernet. Vi har taget udgangspunkt i de band- eller kunstnerfotos, som festivalen selv benytter til at vise langt de fleste der optræder. Hvis der er en kvinde på fotografiet, har vi ladet dem stå på plakaten. I de tilfælde, hvor der ikke har været fotos, har vi søgt informationen via bandets hjemmeside eller musikvideoer.Research og illustration: Didde Elnif
