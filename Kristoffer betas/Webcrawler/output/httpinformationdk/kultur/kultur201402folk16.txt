Folk



 
	Philip Seymour Hoffman

	… er ikke død, oplyser nyhedssitet MediaMass, som tidligere fik læserrekord, da de afslørede, at Lou Reed heller ikke er død, eller da de skrev, at Cher og Johnny Depp til gengæld faktisk er døde. Internettet lyver altså, lærer MediaMass os.

	Eventministeriet

	… har måttet undskylde for i foromtalen til deres opsætning af dramaet ’Boys Don’t Cry’ konsekvent at have beskrevet stykkets transfyr Brandon som en ’hun,’ hvilket transkønnede nok ville kalde den mest trælse løgn i bogen.

	Medina

	… synger i sin spritnye musikvideo, ’Jalousi’, om en langlemmet konkurrent med guldmønter i pungen, som Medina mener er mere spændende end Medina. ’Jeg’ da ligeglad,’ synger Medina så. Men Medina lyver.

	Nina Groes’

	… mand bliver ny transportminister, meddeler vittige folk på Twitter med vink til Sjællandske Medier, der ved Kvinfo-direktørens tiltrædelse introducerede Groes som ’Magnus Heunickes hustru,’ hvilket var en træls udlægning af sandheden.

