Elsker, elsker ikke: Majse Aymo-Boot



 Elsker
Tidsmaskiner. Den geniale menneskehånd. Et højt pift! Smalle taljer. Noget der glimter i lilla og guld. Selskabsløver. Pyntesyge. Små muntre ting der kommer springende. Herrebesøg. En knap der glider gennem et knaphul. En varm nat. En natklub. Store furiøse ting der kommer brølende. Dreng ved å. Biler der tager toget. Noget spændende man endnu ikke ved hvad er. Therolingvistik. En ko i Paris. Halløjsovs. En gongong. Mildhed. Skyder Kanonkugle Hasandpand og arbejdsmanden Carl Spandejern. En smutvej. At gå under en paraply elsker jeg også
Elsker ikke
Den knirkende lyd af mel. Selskabslege. Fælder. Nattøj. Melbudding fra Fanø med kogt kød og syltetøj. At tjekke om sovende børn trækker vejret. At køre forbi en udbrændt togvogn i en anden togvogn. Tænders gnidsel. Skjult kamera. Sur skulen. Filtpølser. En alien der kravler ud af en mave. Orme og larver der ormer og larver sig. Varulve. Halshugning. Maveopsprætning. Kampen mellem det gode og det onde. Jovial magtudøvelse. Køtere. Tøj med bogstaver på. Og dog, hvorfor skulle jeg ikke elske tøj med bogstaver på?

