Vilde ord i Århus udfordrer BogForum
Eksperimenterende og idealistisk litteraturfestival tager kampen op mod bogbranchens kommercialisme. Men det er op ad bakke hele vejen, for Århus har en række mislykkede bogmesser bag sig
Messe. Christina Faaborg Jensen og Stig Petersen er med til at arrangere den bogfestival, som blandt andet skal trække det bogglade publikum til Ridehuset i Århus i weekenden - noget, man i Århus tidligere har haft svært ved.

"Køb noget! Det er til salg det hele!," råber komikeren Anders Lund Madsen og slår flot ud med armen. Han sidder på et højt podium og ser langt ud over rækker af tomme stole. "Også Jeppesen og mig - vi er endda på tilbud!," faldbyder han, da han opdager en ung pige ved bogreolerne længst nede bagved.Efter et høfligt blik på Anders Lund Madsen og journalist Michaels Jeppesens bog Hold masken eller der falder brænde ned lister hun hurtigt bort.Året er 2006 og arrangørerne bag den kommercielle københavnersucces BogForum afholder Bogdage i Musikhuset i Århus.Arrangementerne i de to byer er stort set ens; forlag og forfattere markedsfører i begge tilfælde deres bøger ved en stor weekendmesse med sceneoptrædener og stande, men forskellen er dén, at mens BogForum i København tiltrækker ca. 26.000 mennesker årligt, så kom der stadig kun lidt over 3.500 til Bogdage, da det blev afholdt for anden gang i 2007.Det ringe fremmøde fik københavnerne til at pakke sammen, tage hjem og blive væk.Og det er nok for det bedste, for litteraturarrangementer i Århus bør være styret fra Århus, i stedet for at københavnerne kommer rejsende med deres kopi-show, mener Stig Petersen, forlægger og indehaver af det lille Århus-forlag Siesta.Stig Petersen er initiativtager til Vild med Ord - Århus Litteraturfestival, et idealistisk foretagende, som begynder for første gang i morgen med litteraturarrangementer rundt om i byen og kulminerer i en bogmesse i Ridehuset den 13.-15.marts.Den største boghandelStig Petersen har selv været til BogForum med sit forlag tre gange, men han har ingenlunde tænkt sig at kopiere konceptet."BogForums eneste succeskriterium er en høj omsætning, men det er jo latterligt, at folk skal betale 90 kr. bare for at komme ind i verdens største boghandel," siger Stig Petersen.Derfor har han sammen med projektleder Christina Faaborg Jensen udtænkt et nyt bogmessekoncept, der skal give folk "noget andet med hjem end en pose med tre bøger for 100 kr.," som han udtrykker det.Christina Faaborg Jensen forsikrer, at de skam ikke er ude på at forhindre nogen i at sælge eller købe bøger, men det skal ikke være i fokus:"Vi har givet de forskellige forlag de samme bogkasser og hylder, så standene bliver ens," siger hun."Ja, i stedet for at Gyldendal troner med et kæmpepalads af en stand i midten," tilføjer Stig Petersen.Desuden har Vild med Ord fået Ridehuset indrettet af to arkitektstuderende, som har lavet et specielt trekantmønster i gulvet, der leder folk gennem hele lokalet og forbi alle stande.Det allervigtigste for arrangørerne er at få en kvalificeret diskussion på scenerne, der betoner litteraturens interaktion med andet og mere end den enkelte forfatters placering på bestsellerlisterne, og for at sikre dette har Vild med ord fået det overordnede tema Verden i Litteraturen - litteraturen i byen.Eksempelvis er forfattere som den indiskfødte Tabish Khair inviteret til at diskutere med den amerikanske Thomas E. Kennedy, hvordan det er at leve i Danmark med en anden kulturel baggrund. Kulturmødet, som det kommer til udtryk i bøger, er nemlig værdifuldt for udviklingen af en global forståelse for sameksistens og forskelligheder, mener Stig Petersen og Christina Faaborg Jensen.Kosmopolitisk folkelighedUnder programlægningen har det været vigtigere for arrangørerne, at forfatterne kan belyse temaet på en interessant måde, end at de er mere eller mindre kendte i forvejen."Det er fint nok, at folk får set en masse kendte mennesker til BogForum, men når de går hjem fra Vild med Ord, skal de være blevet inddraget noget mere i debatterne på scenen. Det kan godt være, at der er mange folk, der sætter sig helt op foran til BogForum, men jeg tror ærligt talt mest, at de har brug for at sidde lidt ned," siger Christina Faaborg Jensen.For at sikre en utvungen og dialogisk form på de litterære diskussioner, bliver forfatterne sat til at samtale med hinanden, frem for at blive interviewet af en moderator, kendt fra tv.Det har forfatterne generelt været meget positive overfor, fortæller Christina Faaborg Jensen, og dét er vigtigt, for forfatternes støtte er uundværlig.I budgettet på en halv million er der ikke afsat meget til forfatterhonorarer.Som navnet antyder, er Vild med Ord blevet markedsført som et folkeligt og uhøjtideligt underholdningsarrangement, men det er i ligeså høj grad kosmopolitisk og eksperimenterende, som det er bredt og populært."Det mest folkelige er måske prisen på 40 kroner. Det kan alle med en bare middelmådig interesse i litteratur betale." siger Stig Petersen."Desuden blev Bogdage afholdt i musikhusets fine foyer, og det var måske lige lidt overdrevent for almindelige mennesker. Ridehuset er mere velegnet til den slags."Men det alternativ er faktisk allerede prøvet i 2006 - i Ridehuset og med en entré på blot 20 kr.Provinsielt fremmødeDengang hed arrangementet Booktenders og var arrangeret af idealistiske unge litteraturstuderende, der ville give scenerum til mindre kendte forfattere.Forfatteren Mads Eslund var konferencier ved Booktenders og evaluerede arrangementet som prisværdigt med hensyn til programmet og provinsielt med hensyn til fremmødet.Han skal selv læse op ved Vild med Ord, men er ikke særlig optimistisk, hvad angår festivalens chancer for succes."Der er bare ikke så mange mennesker, der interesserer sig for litteratur i dag, så det er svært at skabe en god energi, ved de store arrangementer. Vild med Ords program er spredt ud på for mange dage og steder. Og når det så endelig foregår samlet til sidst, så er det i Ridehuset, som er kæmpestort og ligeså pissekoldt som den sibiriske steppekulde. Ridehuset får alting til at virke forladt, men man har jo lov at håbe, at man bliver positivt overrasket," siger han.Et andet forhold, der gør oddsene hårde for Vild med Ord, er, at forlagene ved afslutningen af Bogdage konkluderede, at to messer i Danmark bare er én for meget, når de også skal nå til messer i udlandet.Danmarks største forlag Gyldendal har rost Vild med Ords program, men har samtidig takket pænt nej til indbydelsen med henvisning til, at ressourcerne er for få.Stig Petersen er godt klar over, at det kan blive nogle hårde år for Vild med Ord. "Det har jo også taget lang tid for BogForum at blive så stort, og dér ville Gyldendal heller ikke komme de første par gange. Men vi holder fast i bordkanten om det så bliver med det yderste af neglene. Så bliver det forhåbentlig nemmere med årene." Og hvis ikke det går, har Vild med Ord en underskudsgaranti fra Århus Kommune, forsikrer Stig Petersen."Så må vi bare håbe, at den dækker."
