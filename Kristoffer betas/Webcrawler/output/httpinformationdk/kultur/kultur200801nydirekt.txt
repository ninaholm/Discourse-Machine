Ny direktør for Skagens Museum



 Skagens Museum forfremmer pr. 1. februar 2008 kunsthistoriker Lisette Vind Ebbesen til ny direktør for museet. Ebbesen har været ansat som museumsinspektør på Skagens Museum siden 1. juni 2006 og har det seneste år været projektleder på museets 100-års jubilæum. I det år, hvor museet har været uden direktør, har Lisette Vind Ebbesen været en del af ledelsen, oplyser museet. Ebbesen er uddannet på Aarhus Universitet og har før hun kom til Skagen arbejdet som udstillingsassistent på ARoS, kunstmuseet i Århus. Hun er født og opvokset i Vestjylland. 

