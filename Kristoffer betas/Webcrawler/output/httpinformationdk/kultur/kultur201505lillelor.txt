Din lille lort
Tænk, hvis Mette Hegnhøj får lyst til at skrive bøger om Daniel Agger, når hun får øje på, at Orlaprisnominerede Asker Hedegaard Boyes bog om brøndbyspilleren fungerer som et lille eventyr


Din lille lortFuck jer og jeres fine fornemmelser, siger børnene til de voksne smagsdommere, når de selv skal vælge prisvindende bøger, som de gør det i tilfældet Orlaprisen. Så vælger de bøger om fletninger og fodboldspillere. Sådan tolker Politikens børnelitteraturanmelder Steffen Larsen det i hvert fald. Han mente for nylig i en kommentar, at alle andre børnelitteraturpriser end Orlaprisen er &raquo;jordforbindelsesløse&laquo;: De gives af voksne til voksne, der skriver bøger, som børn ikke gider at læse.Indrømmet: Undertegnede sidder selv i juryen, der netop har givet forfatteren Mette Hegnhøj Kulturministeriets Børnebogspris for det lille bogobjektElla er mit navn vil du købe det?Ganske givet vil det ikke få så mange små læsere, som det fortjener (nok mest på grund af voksne, der mener, at sådan noget kan en lille lort, da umuligt få noget ud af). Men disse priser gives ikke bare til en bog. De gives til en standard. Et højt kvalitetsniveau, som det er værd at stræbe efter. De støtter grundforskningen. I sprog, i form, i fortælling. Den slags, der viser læsere &ndash; både børn og voksne &ndash; at bøger kan alt muligt. For eksempel få dig til at miste jordforbindelsen.Og tænk så, hvis bare én børnebogsforfatter samler Mette Hegnhøjs bog op og lader hendes lille skrivemaskinefremtryllede kat give inspiration til en ny billedbog eller en fagbog om katte. Og tænk, hvis Mette Hegnhøj får lyst til at skrive bøger om Daniel Agger, når hun får øje på, at Orlaprisnominerede Asker Hedegaard Boyes bog om brøndbyspilleren fungerer som et lille eventyr? Disse priser er ikke hinandens modsætninger. Tværtimod.
