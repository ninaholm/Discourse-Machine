Folk
Folk fra dagens avis


KassebedrøvereEr man erhvervsminister, er man også den politisk ansvarlige for de danske bankers skalten og valten. Opmuntrende, at den ny minister, Sass Larsen, tidligere har ytret sig kritisk om den måde, som bankerne får plyndret statskassen på.FallittruedeSass begynder med en farlig sag: Folketingsmedlemmer vil vide, hvorfor Nationalbanken nægter at udlevere referater fra de møder, den holdt med Danske Bank, da denne bank i 2008-09 var ved at gå fallit på grund af uforsigtige udlån.MørklæggereNationalbanken nægter endda at udlevere mødereferaterne til det særlige udvalg, ledet af CBS-professor Jesper Rangvid, der skal se på finanskrisen, og hvordan den blev tacklet herhjemme, herunder Nationalbanken og Danske Banks rolle.RisikotagereBerlingske har opsnuset, at Rangvid-udvalget i sin rapport næste måned vil rette en særlig kritik mod Danske Bank, fordi den med udlån på 1.700 milliarder kr. havde bragt sig i en situation så sårbar, at det kunne have udløst en statsbankerot.
