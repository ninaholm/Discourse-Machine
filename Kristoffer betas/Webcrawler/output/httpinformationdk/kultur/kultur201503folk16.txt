FOLK



 Margot Wallström
Til tider må man misunde ’den moralske stormagt’. Udenrigspolitisk udviser broderfolket et format, vi kun kan drømme om her til lands. Sverige har ikke blot taget imod ti gange så mange flygtninge fra Syrien …
Margot Wallström II
... men også anerkendt Palæstina som stat, og senest har dets udenrigsminister på et møde i Den Arabiske Liga ønsket at gå åbent og skarpt i rette med Saudi-Arabiens horrible foragt for menneskerettigheder.
Margot Wallström III
Dette blev forpurret. Wallström var indbudt som hædersgæsten, der forsvarer palæstinensernes selvstændighedskamp, men det halshugnings- og piskestrafpraktiserende monarki fik lukket mikrofonen.
Margot Wallström IV
Modreaktionen faldt prompte: Sverige opsiger sine våbenleverancer til saudierne. I Danmark lefler vi for dem og stiller vores hospitalsekspertise til rådighed for deres diplomatfamilier, på bekostning af egne borgere.

