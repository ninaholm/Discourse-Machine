'Kunsten spændes for en vogn, der hedder Danmark'
Den danske udstilling om ytringsfrihed på Venedig Biennalen er ikke blevet til på baggrund af kunstneriske principper, men for at fremme erhvervsinteresser. Det mener forfatteren og ytringsfriheds-forkæmperen Jens-Martin Eriksen


Der er nærmest totalitære tanker bag, når den danske udstillingSpeech Matterspå den 54. Venedig Biennale er udvalgt på baggrund af en handlingsplan, som regeringen har udstukket for Statens Kunstråd. Det mener forfatteren Jens-Martin Eriksen, der er medlem af Kunst- rådets Litteraturudvalg.»Det mishager mig, at der er en slags erhvervsstøtte i det. Der findes en handlingsplan fra Kulturministeriet, som man gerne vil have, vi skal implementere i Kunst- rådet. Den er jeg meget imod. Den går ud på, at Danmark skal promovere sig. Det skal ske ved, at kunsten spændes foran. I det her tilfælde er kunsten spændt for erhvervslivets interesse for at reparere på et image og pleje den skade, som eksporten har lidt efter karikaturerne af Muhammed. Det er en dilettantisk ambition, når sådan noget er sat i værk af en statslig institution som Kulturministeriet.«Handlingsplanen blev skrevet på baggrund af et udvalg, der skulle fremlægge en regeringsstrategi for, hvordan det eksisterende kunststøttesystem i bred forstand kan bidrage til at styrke en internationalisering af dansk kulturliv. Et af fire formål er: 'Markedsføring af Danmark som land'.Ansat for sine holdningerKunstrådets billedkunstudvalg har i deres udvælgelse af den græske kurator Katarina Gregos' udstillingsforslag, et ud af fem forslag, derfor ifølge Jens-Martin Eriksen ladet sig instrumentalisere.»Hun mener selvfølgelig det, hun siger. Men hun er ansat, fordi hun mener det, hun siger. Det, hun siger, kommer frem og fint nok, men der skal noget andet frem, en spænding. Nu fremstår det, som om Danmark er en monolitisk størrelse, som er af én mening.«Jens-Martin Eriksens kritik af udstillingen går på, at »diskussionen er meget mere udviklet i Danmark end mange andre steder. Vi har intenst diskuteret de principielle linjer i ytringsfrihed. Kunstnerens [tyskeren Thomas Kilppers,red.] og kuratorens kommentarer om, at det er et meget kompliceret spørgsmål, og at der ikke er absolut ytringsfrihed  alt det er mildest talt ikke epokegørende og hører til i anden og tredjegrads aftapning af hvad, vi diskuterede i Danmark for tre år siden. Det er forældet spin for at fremme censur i forhold til en autoritær ideologi,« siger han.
