Munkemagnetisme hos Molière
Lars Mikkelsens skinhellige Tartuffe forfører alt og alle i Thomas Bendixens lystne Molière-fortolkning på Grønnegårds Teatret


MolièresTartuffeer en kamæleon: Han går fra at være bondeangrende til at være liderlig, fuldstændig som det bedst passer sig i hans snyltertilværelse som skinhellig blandt naive rigfolk.Skuespilleren Lars Mikkelsen er også en kamæleon: Hans skuespillerkunst kulminerer netop i hans skift fra det indsmigrende til det voldelige, fra det kærlige til det afvisende. Selv når han stikker sine egne kinder lussinger som en bodshandling, afslører hans øjne, at det bare er et spil.På Grønnegårds Teatret er Lars Mikkelsen en uimodståelig Tartuffe. Derfor var det også infamt, at regnen skulle bryde løs over premieren i fredags, netop som Lars Mikkelsen skulle til at forføre Karen-Lise Mynsters Elmire. Så vi var mange, der måtte vende tilbage lørdag aften for at få spændingen udløst, så at sige.Men jo. Scenen med Mynster oppe på bordet og Mikkelsen i perfekt elskerhøjde blandt afrevne skørter langs bordkanten var værd at vente på. Deres heftige møde blev lystent og råt – gennemlyst af begges plan om at bedrage den anden. Mynsters overrumplende vellyst fik forvirret Mikkelsen, så han måtte gribe til uventede tricks; sutten-på-tå er i hvert fald ikke det samme efter denne Tartuffe …Kloster eller mosterFor instruktøren Thomas Bendixen har skabt en forestilling, der er forrygende fysisk. Uden at Molières ord taber kraft af den grund – og med Bendixens tæft for at skabe dynamisk rastløshed og æblekastende pingpong. Jesper Kjærs oversættelse har en nonchalant balance mellem det gammeldags og det nutidige. Her rimer ’gå i kloster’ på ’min syge moster’ – og grønnegårdsensemblet er herligt fremme i udendørskonsonanterne.Karen-Lise Mynster giver Elmire en liderlighed, som gør hendes ægteskab med Henrik Koefoeds åndsforførte Orgon til et glimrende bud på et fornuftsægteskab, der næsten er til at holde ud. Peter Oliver Hansen bringer bredsmilende lidt fornuft ind over galskaben i rollen som svoger, og Jens Frederik Sætter-Lassen overbeviser som sidelænshoppende komiker som forsmået søn. Den unge Thue Ersted Rasmussen har morskaben helt nede i læggene som tvivlende bejler, og Maria Stenz får svigermorvreden til at lyse ud af sine knoer, som hun stramt holder om sin silkebåndsomvundne firbensstok, der burde danne mode hos rollatorproducenter.Varm i barmFor kostumedesigneren Marie í Dali har haft smil i blyanten, da hun skabte de overdådige kostumer og deres tilbehør. Maria Stenz’ lilla kjole afslører et grønt inderskørt, der siger alt om bortgemte drifter. Og Helle Dolleris’ tjenestepige har fået årtiets smukkest draperede forklæde.Helle Dolleris selv er forestillingens omdrejningspunkt. Med storskvulpende barm og flirtende blik får hun skubbet forestillingen i gang, musikalsk og fermt. Ingen dikkedarer, intet snobberi. Bare en charmerende pige, der siger sin mening. Og så får hun endda sat Henrik Koefoed til at lægge sengetøj sammen, så man nok aner, at han ikke selv har ligget i lagnerne. Og så der sendes en hilsen til Ariane Mnouchkines opsætning fra 1990’erne, hvor der blev foldet lagner uafbrudt.Brunst og gunstScenografen Steffen Aarfing har leget både traditionelt og frit med Designmuseum Danmarks have. Otte døre og et enkelt trin op, det er sådan set dekorationen. Til gengæld har Aarfing malet frihåndsengle ind over kulissevæggene som kækstreet arti 1600-talsstil. Og det fungerer.I denne ramme bliver Molière sat fri, så den gamle komediedigter netop ikke virker som klassikerpligt, men som nutidsfornøjelse. Med Lars Mikkelsen, som du ikke har set ham før: Med flat munkehår, runde kinder og små øjenbryn. Men også med Mikkelsens umiskendeligt erotiserende magnetisme, der lægger både kvinder og mænd ned med brunst og gunst – og som her endda vælter Karen-Lise Mynster, så hendes svirpende, nedadgående tonefald pludselig bliver tøvende, mens hendes blik kræver mere:Mere Mikkelsen.
