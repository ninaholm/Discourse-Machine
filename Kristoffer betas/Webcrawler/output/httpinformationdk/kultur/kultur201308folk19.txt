Folk



 
	Morten Olsen

	Fodboldlandsholdets træner – men hvor længe endnu? – udtager i dag spillerne til næste uges venskabslandskamp mod Polen. Samtidig præsenteres ’en ny målsætning’ for landsholdet. Det bliver fascinerende.

	Jim Stjerne

	Fraværet af enhver udsigt til slutrundedeltagelse bør ikke føre til mismod. Vi bør tværtimod, erklærer DBU-generalsekretæren, glæde os over ’en gylden mulighed til at kigge på det sportslige’. Meget originalt tænkt.

	Ariël Jacobs

	Den ifølge bookmakerne mest trængte træner hertillands er dog FCK’s altid gnavne belgier, der før blev hyldet som frelser og strategisk geni. Nu hvæsser sportsredaktørerne deres penne. Sidste sæson er længe siden.

	Glen Riddersholm

	Superligaens usandsynlige triumfatorer er jyske og alle hold fra Sjælland er isoleret i bunden. Løsningsidé: Opdel ligaen i en øst- og vestrække. Så vil Brøndby også kunne få opfyldt sit mål om altid at ligge i top-6.

