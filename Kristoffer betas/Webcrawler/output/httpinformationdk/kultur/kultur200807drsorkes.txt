DR's orkestre og kor omdøbes



 DR's kor og orkestre har traditionelt været knyttet til radioen, men det slutter i forbindelse med åbningen af koncerthuset i DR Byen. Fremover vil mange af DR's koncerter ikke bare blive sendt i radioen, men også gjort tilgængelige på internet, cd, mobiltelefoner og podcasts. Derfor har DR valgt at lade orkestre og kor springe ud med nye navne og logoer, som ikke er knyttet til radioen, siger DR's musikchef Leif Lønsmann. 
DR Radiosymfoniorkestret bliver f.eks. til DR Symfoniorkestret, mens DR Radiokoret bliver til DR Koncertkoret. ritzau

