Folk



 
	Martin Budtz

	Alle poeter græder. Digteren, livskunstneren, buddhisten, maleren, multimennesket, manden, der grundlagde, animerede og samlede poesikollektivet Øverste Kirurgiske, er død. Æret være hans minde.

	Bornholmske nonner

	Det katolske kloster i Lille Madsegade i Rønne lukker, så fra i dag indgår nonner ikke længere i klippeøens folklore. To elskelige søstre var tilbage, søster Carina og søster Asvera. Begge vil nu søge optagelse i et tysk kloster.

	Christian Kjær

	Den konservative advokat, kammerherre og hofjægermester træder i dag ud af Rudersdals kommunalbestyrelse, som han har været medlem af i otte år. Han vil i stedet gå hjemme og passe sin yngste søn. Respekt.

	Saddam Hussein

	27 milliarder dollar har i over fem år været låst inde i et sikret lager i Moskva Lufthavn, skriver avisen Moskovskij Komsomolets. Russerne har forgæves efterlyst ejermanden, som formodes både styrtet og henrettet.

