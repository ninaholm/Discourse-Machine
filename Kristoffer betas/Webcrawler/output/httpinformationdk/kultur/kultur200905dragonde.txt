Dragon og mig - del 1
Høje danskere møder små kinesere, og det er ikke urimeligt at sige, at det fører til en vis form for kulturel udveksling
Bagsideskribenten flankeret af Long Long og Cherry.

SHANGHAI - Det var jo en eller anden slags fup, men sjovt, det var det. Vi sidder i Remnin Square Park i midten af Shanghai og har vel knap siddet der fem minutter, da et par kinesere, en dreng og en pige, kommer hen til os og spørger, hvor vi er fra? Det er sådan den typiske krog hernede til at lokke turister med til et eller andet halløj, det ved vi skam godt, men vi svarer pligtskyldigt. Og de spørger videre, og de snakker, og de griner, og de er såmænd så søde, så vi siger ja tak til at tage en efter kinesiske standarder halvdyr kop te i, hvad der formentlig er onklens tehus eller noget i den retning. Bevares, lidt af deres spillepenge, når man nu først er i Orienten og vifte med ørerne."Wow, long legs," udbryder de begge grinende, da vi rejser os for at gå.Og det er ret bizart, hvor meget opsigt sådan et par blegansigter vækker selvi Shanghai. Særligt min kæreste, som tilmed er blond, er det helt store tilløbsstykke og bliver stoppet på gaden af folk, der vil fotografere hende - der er ikke mange blondiner på gaden i Shanghai (stakkels folk). På en tidligere Kinarejse har hun sågar prøvet pludselig at få placeret et spædbarn i armene af en vildt fremmed kvinde, hvorpå farmand tog et hurtigt billede.Long Long hedder drengen, der såmænd er 23 år gammel."Long Long betyder Dragon. Ja, egentlig Dragon Dragon," siger han og lyder som om, det passer ham ret fint. Alle drengebørn i deres hjemby hedder i øvrigt noget med drage, fortæller han."Det er, fordi Bruce Lee er så populær," siger han uden at fortrække en mine.Kusine CherryByen er Guangzhou, der ligger i det sydlige Kina og har cirka 10 millioner indbyggere, og jeg har allerede hørt to rygter om den: 1) De spiser alt: hund, kat, you name it (Long Longs livret er Dog Hotpot) og 2) Byen er hjem for The Guangzhou Choppers - en scooterbande, der kører rundt og hugger armene af turister for lige at kunne snuppe deres skuldertaske med i farten. Rimelig hard-core tasketyve dér.Pigen er Long Longs kusine og præsenterer sig som Cherry. I Kina får de enten et engelsk navn af deres en-gelsklærer, eller også finder de selv på et. Det var måske noget, vi burde indføre i Danmark. I så fald har jeg nemlig selv altid gerne villet have heddet Tank. Tank Gumbolt. For Tank Gumbolt finder sig ikke i noget pis.Long Long fortæller, at han har arbejdet i Shanghai det seneste halve år. Et eller andet med noget tøj. Han spørger, hvad jeg laver, og jeg svarer, at jeg er journalist."Wow, er du så berømt?" spørger han, og jeg siger, at det kan han roligt regne med.Han forærer mig en eller anden farvestrålende garnkugle med flæser og bjælder, som bringer lykke og gode tider, ser op på mig og siger alvorligt, som var han enbuddhistisk munk, der reflekterede over indsigten opnået ved et årelangt og netop fuldendt tavshedsløfte:"Til din endnu ufødte søn."Fortsættes -
