Narko har fået sin egen litterære genre
Siden Mexicos præsident Felipe Calderón i 2006 erklærede narkobaronerne krig med indsættelse af 45.000 soldater, har opgøret mellem regering og narkokarteller og narkokartellerne indbyrdes kostet næsten 30.000 liv. Den blodige narkokrig har også skabt en litterær genre
I grænsebyen Ciudad Juárez i det nordlige Mexico foregår ting og sager, som myndighederne gerne så skjult og glemt. Narko og mord er elementer i en dagligdag, som forfattere skildrer i genren populært kaldet 'narkolitteratur'.

Sange om narkobaroner har længe været populære i Mexico. Narkoballadernenarco corridaser en særlig nordmexicansk sangtradition. De hylder narkobosserne, som ofte har bestilt sangene, men som for fattige mexicanere også symboliserer hurtig succes. Gangsterne spiller undertiden en social rolle ved at restaurere kirker, opføre hospitaler og skoler. Nu taler man også om en narkolitteratur i Mexico. Narkolitteraturen hylder ikke narkobosserne. Men den nye litterære genre afspejler, at narkokriminaliteten i alle dens forgreninger er blevet en fast bestanddel af det mexicanske samfund og ofte af lokale magtstrukturer. Samtidig er litteratur et slags helle for journalister. 68 journalister er myrdet eller er forsvundne i Mexico de sidste 10 år. Forfattere, som skriver i mere abstrakte vendinger og uden navneangivelser, har derimod ikke været i farezonen.Blodigt eventyrland40-årige Yuri Herrera er et af de sidste skud på stammen i den såkaldte narkolitteratur. Han ligner en elegant turist med sin lyse sommerhat og kæresten under armen, da Information møder ham en stille søndag på en af Mexico Citys centrale plazaer. Herreras værkArbejde i Riget(Trabajos del Reino) er skrevet som et eventyr, og narkouvæsenets blodige hærgen nævnes ikke med et ord. Men Herrera havde byen Ciudad Juárez i tankerne, da han skrev bogen, siger han. 5.000 har mistet livet de seneste år i Ciudad Juárez, som også var rammen for den prisbelønnede2666af den chilenske forfatter Roberto Bolaños fra 2004.Arbejde i Rigeter en fortælling om en ungcorridas-komponist. En narkoboss lader ham få adgang til sit slotlignende tilholdssted, så han kan komponere narkoballader til ære for ham. Hovedpersonen bliver en slags hofnar for den karismatiske boss, der er omgivet af fellinisk overdådighed med hurtige penge og lette kvinder, men også hofsnoge og intriger. Hovedpersonen, kaldet kunstneren, er en typisk ung mexicaner uden fremtidsudsigter, som finder muligheder, social sikkerhed og først og fremmest identitet i narkoverdenen. Synsvinklen er hans, og han udtrykker uforbeholdent sin fascination. I den forstand er Yuri Herreras roman en kritik af det mexicanske samfund: »Narkoproblemet hænger sammen med statens fraværende rolle i dele af landet og over for grupper i samfundet, som har problemer med at finde deres økonomiske og identitetsmæssige plads,« siger han. »Kartellerne kan give unge mænd en følelse af at høre til.«Yuri Herrera ser grænselandet mellem USA og Mexico som et slags »ondskabens økosystem« med den militariserede grænse, narkokriminaliteten, de korrupte myndigheder og den brutale økonomiske udnyttelse på de mange fabrikker langs grænsen. »Det sorte hul i økosystemet er byen Ciudad Juárez. Mange hundrede unge kvinder er blevet myrdet ofte på bestialsk og pervers vis gennem de sidste to årtier. Kvinderne er typisk purunge ansatte på de mange maquilaer, samlefabrikkerne langs grænsen, hvor nordamerikanske virksomheder får enkeltdele til for eksempel bilmotorer samlet.«Herrera kæder mordene sammen med forholdene på samlefabrikkerne. Ifølge statistikkerne har fabrikkerne skabt et »mexicansk mirakel«, men prisen har været affolkning og smadring af indianske bondesamfund i det centrale og sydlige Mexico.Bortført to gangeJournalisten Sergio González virker med sin diminutive skikkelse og pjuskede overskæg som en slags yngre García Márquez. Vi har sat hinanden stævne på bogcafeen El Péndulo i bohemekvarteret La Condesa. Han har skrevetKnogler i ørkenen(Huesos en el desierto) om Ciudad Juárez og de mange myrdede unge kvinder. Den er en blanding af journalistisk fortælling og essay.I modsætning til Herrera har González udforsket narkokriminaliteten på nærmeste hold. Og han har oplevet at blive bortført to gange, er blevet truet gentagne gange og er blevet sparket og torteret. Jeg spørger ham, hvordan han finder modet til at fortsætte med at indsamle materiale til sine undersøgelser.»Det er min bogs funktion at bibringe den præcise information om begivenheder, som myndighederne ønsker at glemme, at skjule som om disse mord og disse ofre ikke eksisterede.«González beretning er ikke for børn. Den er et rystende, dokumentarisk vidnesbyrd om de uopklarede mord. Den retter en anklagende finger mod myndighederne og undertiden navngivne funktionærer og deres systematiske bestræbelser på at dække over mordenes formodentlig mægtige bagmænd. González leverer ikke en entydig forklaring på de mange kvindemord i Ciudad Juárez, men én af hypoteserne er, at de er seriemord med seksuelle motiver begået af rigmandsbørn.IngenmandslandEn af de mest anerkendte af tidens nyere mexicanske forfattere er 45-årige Eduardo Antonio Parra, en massiv skikkelse i cowboyjakke. Vi mødes i Latinamerikas største boghandel Gandhi i den sydlige del af Mexico By og der lyttes ivrigt med ved nabobordet under interviewet i en af cafeerne.Parra startede som kriminalreporter, men er i dag fuldtidsforfatter. I modsætning til González var drivkraften for ham ikke ofrene i Mexicos narkokrig men en interesse for det alment menneskelige:»Når jeg som journalist kom hjem hos folk og interviewede dem, havde jeg svært ved at give slip. Jeg blev ved med at stille spørgsmål. Det var en frustration at se samtalen skåret ned til en notits i avisen dagen efter.«Parra har senest skrevet novellesamlingenIngenmandsland(Tierra de nadie). Den kredser om grænselandet mellem Mexico og USA og de mange migranter, som ønsker at krydse grænsen og ofte sendes retur. Mange bosætter sig i lange perioder langs grænser for at opspare de 30.000 kr., det kan koste at betale menneskesmuglere at smugle én ind over grænsen til USA.Narkokriminalitet er ikke hovedemnet for Eduardo Parras uopsigtsvækkende hverdagsfortællinger, som er fortalt i et fortættet, billedstærkt sprog. Narkokriminaliteten griber på mafiaagtig vis ind i den enkeltes dagligdag. I grænsebyer som Ciudad Juárez er det ganske almindeligt, at skolelærere, taxachauffører og barer betaler beskyttelsespenge til narkogangstere.Eduardo Parra er selv fra det nordlige Mexico. Han fortæller, at alle hans venner har kendskab til nogen, der er forbundet med narkokriminalitet. Vold og ulighed er grundelementer i Mexico, men han ser ingen tegn på forandring.»300 års spansk kolonialstyre fratog folk enhver trang til oprør. Revolutionen for 100 år siden indgød folk en varig aversion mod revolutioner, fordi den var så blodig og efterlod folk endnu fattigere.«»Mexicanernes særkende er apati,« siger Parra. »De fattige mexicanere trykkes under byrden af deres fattigdom. De er offer for virkeligheden, men også for egen mangel på ambition.«Han ser med bekymring på præsidentens narkokrig og på det mexicanske demokratis tilstand:»Hæren står ikke til regnskab over for nogen for dens menneskerettighedskrænkelser. Uskyldige studerende bliver dræbt, men ingen siger noget. De få uafhængige medier er under pres. Vi har ikke oplevet så autoritært et styre i nyere tid.«Han tror ikke, at den mexicanske stat vinder sin krig mod narkokartellerne:»Narkomafiaen er simpelthen for indgroet i det mexicanske samfund.«Derfor tror Parra, at narkolitteraturen fortsat vil opleve kronede dage i Mexico.
