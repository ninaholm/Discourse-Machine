Elsker, elsker ikke: Hassan Preisler

 
	Hassan Preisler


 
	Elsker

	Min kones kurver, Scheunenviertel, Via Katastroferne, navnet Sonia, Teaser And The Firecat, lugten af cement, Euroman, mors hus i Azille, at blive kradset hårdt på ryggen, ginger ale, Martin Walser, sofaen, forladte bygninger, illusionen om at jeg læser Salman Rushdie, Estelle Parsons i August: Osage County, filterkaffe med kold mælk, løbeturen på Kastellet, Poul Krebs, at pollensæsonen er slut, rødvin, Tuborg, linser, morgensmøgen, andre folks smøger, Vibevænget, All My Dreams Come True, at min datter på tre ser på mig og spørger »var det en hård dag i dag, far?«, håndsyede sko, BBC Book Club, lam i spinat, at være den, der kører bilen, Taiye Selasi, DSB 1, dansere, gode kuglepenne, min Macbook Air, at blive drillet, loppemarkeder, Beirut by night, politiprogrammer på Kanal 5, færgen til Sejerø, Facebook, Karen Blixen, Adidas-sandaler, Murray Hills, store gynger, Nusrat Fateh Ali Khan, Peter Belli og PJ Harvey, This American Life, vodka og tonic, Børge Mogensen, Julie Mehretu, Fakta, at jeg pludselig elsker det, jeg ikke elskede før.

	Elsker ikke

	Min kritiske sans, Caffe latte, knivskarpe burgerboller, Sevilla, foråret, naboklager, politisk feminisme, politisk hvad-som-helst, Politiken, Pulled Pork, masseproduceret tøj, at stå i rundkreds og holde i hånd, nyansatte inklusionskonsulenter, min kones mad, Deadline, at blive overhørt, banal natur: sennepsmarker og bøgeskove og sådan noget, brugskunst, at jeg skal tisse, når jeg kører i elevator, liljer, at komme alt for hurtigt, mine stive moraler, Årstiderne, krig i Mellemøsten, jaloux mænd, Hof, min sangstemme, tvungen sommerhusidyl, SF, premierefester, alle slags kager, at jeg ikke lytter til min datter.

