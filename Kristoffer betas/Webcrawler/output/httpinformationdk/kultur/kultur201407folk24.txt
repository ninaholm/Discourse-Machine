Folk



 Burkaklædte
Den Europæiske Menneskerettighedssdomstol i Strasbourg fastslog i går definitivt: Frankrigs forbud fra 2010 mod totaltilslørende klædedragter som burka og niqab ER i overensstemmelse med menneskerettighederne.
Totaltilslørede
Europas højeste retsinstans i menneskeretsspørgsmål fandt, at den franske lov hverken strider mod retten til privatliv eller mod samvittigheds- og religionsfriheden. At overtræde den medfører bødestraf på 120 euro – knap 1.000 kr.
José Mujica
Uruguays venstrefløjsfeterede præsident raser over karantænen til landets fodboldhelt Luis Suarez: ’FIFA-bosserne er en flok sønner af ludere. Deres straf er fascisme,’ udtaler den beskedne mand efter Uruguays VM-exit.
Scarlett Johansson
Stjerneskuespillerinden sagsøger succesforfatter Grégory Delacourt for 50.000 euro. Søgsmålet skyldes, at hovedpersonen i Delacourts nye bog fysisk ligner skuespillerinden – ’det krænker mit privatliv,’ hævder den forurettede.

