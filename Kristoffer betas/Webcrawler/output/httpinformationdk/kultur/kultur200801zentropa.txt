Zentropa og Nordisk forlovet



 Zentropa og Nordisk Film har indgået en historisk samarbejdsaftale med henblik på at øge salget af det, de to selskaber hver især producerer. Zentropa er bedst til at sælge film i udlandet, mens Nordisk er bedst til at sælge tv-programmer. Samarbejdet startede i det små allerede under Berlin-festivalen, men ventes på sigt udbygget og formaliseret til et samlet salgs-setup. "Endelig kan vi tilbyde den perfekte platform til vore film, uanset om det er art-housefilm, familiefilm, tv- eller genrefilm," siger Rikke Ennis fra Nordisk Film.

