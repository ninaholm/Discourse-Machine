Ibsens oldebarn spiller med i Ibsen-stykke
Dramatikeren Henrik Ibsens oldebarn er blandt os. Faktisk spiller han en central rolle i den nye opførelse af stykket ’Vildanden’. Joen Bille spiller en ældre herre, som har visse lighedstræk med Ibsens egen far
Skuespilleren Joen Bille er Henrik Ibsens oldebarn.

DramaetVildandener skrevet af skuespilleren Joen Billes oldefar, den norske dramatiker Henrik Ibsen, som levede fra 1828 til 1906.I stykket spiller Joen Bille en ældre herre, som har en stor personlig fiasko i bagagen og bor som en ruineret, falden mand i et loftsrum hos sin voksne søn.I den virkelige verden er Henrik Ibsens søn Joen Billes morfar. Billes mor er altså norsk og født Ibsen. Og Joen Bille har tilbragt meget tid i familievillaen &rsquo;Villa Ibsen&rsquo; i Italien, indtil den blev solgt, da han var 24 år. Villaen rummede Henrik Ibsens malerier, møbler og bibliotek. Især gennem biblioteket har Joen Bille skabt sig et billede af den oldefar, som har efterladt så stor en kulturel arv til såvel familien som til resten af verden. Gennem sine bedsteforældres fortællinger har Joen Bille fået et indtryk af, hvilken person hans oldefar var.&raquo;Han var et meget lukket menneske, men ikke i familiemæssig henseende, for der var han helt anderledes. Han var faktisk et blidt menneske. Det viste sig, når man lærte ham nærmere at kende, at han var utrolig varm,&laquo; fortæller Joen Bille, som ud over at spille på teatret også er i gang med at skrive en bog om sin oldefar.Joen Billes indtryk af oldefaderen er blevet endnu mere nuanceret, nu hvor han spiller rollen som Gamle Ekdal.&raquo;Jeg blev meget berørt ved en læseprøve. Pludselig gik det op for mig, at det er Ibsens egen far, som står model til den rolle, jeg spiller,&laquo; siger Joen Bille om forløbet.Tipoldefaderens rabundusIbsens far gik fallit, da Ibsen var seks år gammel. Den skam og sociale udstødelse, som fallitten førte med sig, mener Joen Bille, har lagt grunden til hele Henrik Ibsens forfatterskab.&raquo;Den skam kom faderen sig ikke over. Han var ikke mere end 37 år gammel. I dag ville man sige: &rsquo;Tag dig dog sammen og kom på banen igen&rsquo;. Men det gjorde han ikke. Han gik fra at være en af de rigeste i sin hjemby. Altså utrolig rig, og så gik han rabundus. Det er svært for en seksårig dreng at se sin far så ydmyget,&laquo; siger Joen Bille og beskriver, hvordan Henrik Ibsens far også fik et problematisk forhold til alkohol ligesom Gamle Ekdal iVildanden.&raquo;Han lukkede sig helt inde i sig selv, og det var jo svært for Henrik Ibsen at kommunikere med ham. Det er også et af de træk, som går igen i stykket.&laquo;Som 16-årig forlod Henrik Ibsen sit barndomshjem og brød kontakten med sin far. Mange år senere, da Henrik Ibsen var 49 år, skrev hans far et brev til ham. En form for udstrakt hånd. Men Henrik Ibsen svarede aldrig på brevet, og faderen døde uden at få noget svar. &raquo;Min mormor, som kendte Ibsen rigtig godt, skrev om ham: &rsquo;Man siger, at han var ufølsom. Det var han ikke. Han var alt for følsom.&rsquo; Han magtede simpelthen ikke at forholde sig til sin far længere og heller ikke sin mor. Den eneste, han havde forbindelse med, var hans søster,&laquo; fortæller Joen Bille.Vildandenudkom syv år efter Henrik Ibsens fars død. &raquo;Her magter han at bruge faderen og laver egentligt et varmt portræt fuld af forståelse for faderen,&laquo; siger Joen Bille.
