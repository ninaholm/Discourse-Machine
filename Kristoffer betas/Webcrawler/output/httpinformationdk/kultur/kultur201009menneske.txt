Menneske, kend dine gener
Nu er det igen blevet moderne at fokusere på, hvordan vores biologi skaber os. Så videnskabsjournalisten Lone Frank er gået på jagt efter, hvad generne fortæller om hende selv
Videnskabsjournalisten Lone Frank foretager i sin nye bog en opdagelsesrejse gennem sin molekylære og genetiske arvemasse, 'genomet', for at finde brikker til spørgsmålet'hvem er jeg' - og hvorfor.

Genforskning vokser i disse år med større hast end bestanden Kamchatka-krabben, også kendt som Stalins Hævn. Og ligesom det forvoksede, altædende femårsplansdyr er genetikken tiltænkt folket.»I 2019 vil nyfødte i den industrialiserede verden få deres samlede arvemasse kortlagt og dechifreret som ren rutine,« forudser ph.d. i neurobiologi og videnskabsjournalist Lone Frank i bogenMit smukke genom  historier fra genetikkens overdrev,der udkommer i dag.Den gode nyhed er, at genforskere har langt mere kvalificerede overvejelser om ikke blot de videnskabelige muligheder og begrænsninger i deres undersøgelser, men også om genetikkens etiske og politiske problemstillinger, end man får indtryk af i mediernes spektakulære beretninger om utroskabsgenet, fedmegenet og andet pjank.»Forskerne er ofte irriterede og forargede over, hvordan deres resultater bliver fremlagt. Det er altid kogt ned til, at nu er genet for dit og dat fundet. Det er enkelt at forstå  men sådan kan man ikke se på genforskning,« siger Lone Frank. Hendes bog er »skrevet til menigmand«, fordi udviklingen i genforskning går rasende stærkt for tiden, forklarer hun:»Teknologierne til genforskning er blevet skide billige, og enorme mængder data bliver pludselig tilgængelige  ligesom med it-revolutionen,« siger Lone Frank.Mit smukke genomer bygget op om Lone Franks personlige søgen efter svar på alt fra slægtsmæssige forbindelser og familieskæbner over helbredsprofil til sociale kompetencer og depressive træk. Gennem sin molekylære og genetiske arvemasse, genomet, vil hun have brikker til spørgsmålet hvem er jeg  og hvorfor. Det fører forfatteren på opdagelsesrejse gennem både genetikkens nyeste påhit og dens indfældethed i såvel videnskabshistorie som skiftende tiders politiske brug af genforskning og omegn.Variation og sammenspilEn af de hyppige indvendinger mod genetik er, at den kan bruges til at afrette befolkningen efter politiske magthaveres forgodtbefindende, og at genforskere vil udrydde afvigelser, så vi ender som glattewonderkidzi en verden af gruopvækkende, altid smilende menneskemaskiner.Do androids dream of electric sheeps, do androids dream ...Men næh: »Jeg mener i hvert fald, der er forkert at behandle menneskelig adfærdsmæssig variation, som om det var en sygdom,« lyder det så fra Daniel Weinberger, forsker ved det amerikanske National Institutes of Health. Han er en af de utallige forskere, hvis arbejde Lone Frank formidler i bogen, og Weinberger er optaget af to ting: Variation og e-p-i-s-t-a-s-i-s, som han indprenter det for den nysgerrige journalist, som han tilsyneladende antager ikke aner en brik om feltet. Gener studeret isoleret er meningsløst, forklarer Weinberger: »Gener er biologiske værktøjskasser« og epistasis betyder, at de spiller sammen både indbyrdes og med en masse andre faktorer.Ubehageligt, ikke sandt?»Det er så mærkeligt at tænke på,« siger Weinberger i bogen, »at folk for bare et par årtier siden ikke ville erkende, at gener er med til at forme den måde, vi er på. Alle har det fint nok med at gener former fysiologien og kroppen, men de fortrænger, at hjernen også er en del af kroppen«, og »hvordan i alverden kan vi bilde os ind, at forskellighederne kun har med fysisk udtryk at gøre?«Weinberger mener, at modviljen hænger sammen med angst for værdidomme.»Gode gener og dårlige gener  det lyder allerede lidt ubehageligt, ikke sandt?« spørger han Lone Frank, der senere samler op: »Engang var adfærdsgenetikken klassens slemme dreng, ham der flirtede med grimme ideer om over- og undermennesker. Men i sin moderne inkarnation trænger feltet sig på med en meget klar besked om, at vi begraver ideen om, at der findes entydigt gode og dårlige gener.« Faktisk mener hun, at genetikken kan være modvægt til »klinikernes diagnosekløe«  for med kortlægningen af den uendelige biologiske variation viser genetikken, at »normalitetsbegrebet skaludvides«.Et filosofisk problemMen Lone Frank vil også gerne, i hvert fald på egne vegne, bruge genetisk information til at manøvrere mere hensigtsmæssigt og produktivt gennem livet. Eller, som hun udtrykker det i de overvejelser om frit valg versus determinisme, som genforskningen uvægerligt rejser:»Vi befinder os alle i en eller anden form for bur, som er begrænset af (...) vores historie og erfaring. Men det interessante er, om der findes nogle tricks til at gøre buret større. Ændrer det for eksempel vores tænkning om os selv, at vi sidder inde med al denne genetiske viden?  (...) Får vi i sidste ende en lille smule mere fri vilje af at kende vores begrænsninger?«Det er til Kenneth Kendler, genforsker ved Virginia Commonwealth University, hun stiller spørgsmålet. Han svarer, at vestlig kultur altid vil »relatere biologi til ansvarlighed«, men »det er  slet ikke et videnskabeligt spørgsmål, hvordan vi forener en viden om biologisk kausalitet med spørgsmålet om fri vilje. Det er et filosofisk problem.«Men dog et, der har meget prosaiske konsekvenser, forklarer han: ADHD er f.eks. genetisk disponeret og viser sig i »stor impulsivitet, urolig adfærd osv.«, siger Kendler og fortsætter:»Nogle forældre kan forme de her børn i positiv retning ved at være en slags buffere for deres tendenser. De forældre reducerer faktisk arveligheden. Men andre forældre forværrer den samme adfærd. Men det er en nuancering af problemstillingen, som folk ikke kan holde ud.«Det abnormeI bogen forfølger Lone Frank dog ikke, hvordan det i det hele taget er faldet nogen ind, at impulsivitet, urolig adfærd osv. er tilstrækkelig bekymringsværdig til at lede i generne efter.Så hvad fortæller genetikkens interesser os om den politisk-sociale virkelighed, vi lever i, hvis man f.eks. ser på, hvad der bliver et problem, som forsøges løst eller forklaret via generne?»Grundlæggende kan man spørge gener om hvad som helst  nu er teknologierne der. Og spørgsmålene peger sgu i alle retninger. Men det er klart, at alt, hvad vi i et samfund har vedtaget er abnormt og sygt og problematisk, det er selvfølgelig meget det, man ser efter,« siger Lone Frank.Og sommetider spørger genforskningen til noget, der opfattes som stærkt kontroversielt. Som f.eks. seksualitet:»Sagen om bøssegenet vakte jo noget postyr i starten af 90erne, og genforskning i seksuel orientering måtte nærmest gemmes væk. Men nu er den i gang igen  og der skal da nok være nogle i homo- eller queermiljøet, som mener, at søgen efter bøssegenet kan få folk til at forlange screeninger af gravide, så homoseksuelle kan sorteres fra. Men det tror jeg altså ikke sker,« siger Lone Frank.Men det er vel ikke tilfældigt, at det er bøssegenet man leder efter og ikke 'heterogenet'?»Nej, men nu er de fleste jo heteroseksuelle, og det er svært at lede efter forklaringen på noget, som næsten alle er ... Der er jo heller ikke noget bøssegen; det handler om at undersøge genetikkens sammenhæng med seksualitet, og der hører heteroseksualitet også med,« siger Lone Frank.Mig og min stammeHvad der også kan udmønte sig kontroversielt, er spørgsmål om oprindelse kortlagt via gener. Lone Franks rejse til genetikkens overdrev fører hende til identiteten i blodet  slægtsforskningens version 2.0. Lone Frank er i udgangspunktet skeptisk over for ideen om, at molekylære slægtsforbindelser skulle kunne sige noget om hendes person, men skriver, at »derernoget meget stærkt og identitetsgivende i dna. Man kan se biologienbetydenoget, selvom den ret beset ikke har noget som helst at gøre med ens daglige liv og det sociale net, man er spundet ind i.«Det er også noget i tiden, skriver Lone Frank: »Det er, som om blodet bliver mere og mere vigtigt.«Hvorfor bliver blodet mere vigtigt?»Pendulet svinger  i 70erne var det fy med biologi, det hele var miljø. Nu er vi mere ovre i en biologisk forståelse af mennesket. Det betyder meget, hvor vi kommer fra. Vores biologiske rødder,« siger Lone Frank, og fortsætter:»Men det er formentlig også en kulturel strømning, at der er så stor opmærksomhed på, hvilken stamme, vi hører til. Det handler vel også om, at migration er blevet så udbredt. Og så begynder det at blive vigtigt, hvem man hører til, også biologisk.«Lone Franks eget slægtsspor ender af forskellige årsager blindt i bogen. Men det gør nu ikke så meget, siger Lone Frank:»Jeg er optaget af, hvad mennesket er for en størrelse. Hvilke brikker man kan bruge til at forstå sig selv. Og så startede jeg med, hvor jeg selv kommer fra. Men det, jeg fik ud af det, var snarere fornemmelsen af at være i slægt med menneskeheden.«Genetisk bevidsthed»For mig er det altså ikke så interessant med den konkrete forfader. Men det er det for mange. Genealogi er f.eks. den absolut største hobby i USA,« siger Lone Frank.I bogen forklarer hun: »Amatørgenealogerne udgør en særpræget subkultur. Nogle ville endda sige en flok fanatikere. Det er i hvert fald mennesker, som går så vildt og blodigt op i deres herkomst, at de graver i egen og navnlig andres genetik for at kortlægge fortiden og få overblik over nutiden (...) Skulle der være modvilje, er de genetiske genaloger kendt for at være villige til at gå til yderligheder for at skaffe deres evidens«.Lone Frank går derimod mere op i, hvad hun kalder genetisk bevidsthed:»Jeg tænker det som en sammenflydning af brikkerne til hvad der er mig, og det abstrakte slægtskab med alle. En abstraktion, som bliver konkret gennem generne.«Allerede nu kan genetiske tests visse steder købes i supermarkeder, og nettet globaliserer og demokratiserer adgangen til genetikken.Herfra er alt muligt, skriver Lone Frank: »teknologien kommer næppe til at sætte nogen grænser. Derimod bliver det samfundets normer og politikernes lovgivning, som dikterer, hvad vi må, og kulturen, som dikterer, hvad vi vil, og hvad vi gør.«Lone Frank: Mit smukke genom   historier fra genetikkens overdrev, Gyldendal, 308 sider, 228 kr., ISBN: 9788702081152. Udkommer i dag
