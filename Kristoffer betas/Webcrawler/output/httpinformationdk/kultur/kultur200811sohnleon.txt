Sohn: Leonardo Padura



 Ole Sohn (SF): 
- Hvad er den bedste digtsamling, du har læst i denne sæson?
"Malerier og digte, hvori en række af Gustaf Munch-Petersens digte er gengivet. I dette smukke værk er Gustaf Munch-Petersens digte og malerier sat i sammenhæng suppleret med en 'øjenåbner' af en digt- og billedanalyse af Martine Cardel Petersen."
- Hvad er den bedste roman?
"Forårsblæst over Havana, en spændingsroman af Leonardo Padura. Krimien giver ud over et godt plot også et fantastisk beskrivelse af det cubanske samfund og dets skyggesider. Og Leonardo Padura skriver, så englene synger."
- Hvad er den bedste ikke-skønlitterære bog?
"Det dyrebare menneskeliv - om korshærschef Bjarne Lenau Henriksens liv og virke af Søren Peder Sørensen. Denne bog er ikke blot en god biografi, men samtidig en skarp debatbog om, hvordan samfundet behandler de svageste grupper."

