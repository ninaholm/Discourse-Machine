Bognoter
Bognyheder fra dagens bogtillæg


Brian Mikkelsen slipper bogmarkedet løsBilligere bøger, større bogsalg, flere læsere. Det er hensigten med en fuldstændig liberalisering af det danske bogmarked, som kulturminister Brian Mikkelsen (K) nu vil arbejde for."Det vil demokratisere bogsalget, sænke bogpriserne, sælge flere bøger og gøre bogen tilgængelig for flere danskere," siger kulturministeren. Han forventer, at en fuld frigørelse af det litterære marked vil øge konkurrencen blandt bogsælgerne og sænke prisen på læsestof.Det vil åbne markedet for lavtlønnede borgere, der ellers ikke køber litteratur, fordi det er for dyrt, lyder det fra Brian Mikkelsen i den nye kulturpolitiske arbejdsplan, han lancerede tirsdag.Men formand for Dansk Forfatterforening, Frants Iver Gundelach, tror ikke på, at lavere priser vil få lavtlønnede borgere til at købe mere litteratur:"Det, der kan få dem til at købe bøger, er, hvis forfatteren har vundet priser".Gundelach vurderer, at fokus på bestsellere vil resultere i et øget bogsalg, men det vil ske på bekostning af for eksempel dansk lyrik.Hos Forlæggerforeningen frygter direktør Maria Svane også, at for meget fokus på bestsellere og pris kan gøre i forvejen små oplag mindre. Mens direktøren for Boghandlerforeningen, Olaf Winsløw, er glad for, at ministeren slipper tøjlerne til bogmarkedet."Men det får ingen isoleret indvirkning på bogsalget, vurderer Winsløw.De tre foreninger meddeler desuden, at bogmarkedet mere eller mindre allerede er fuldt ud liberaliseret. De forventer derfor kun små konsekvenser. ritzauTilgængelig GrundtvigGrundtvigs tanker skal være nemt tilgængelige for alle borgere. Derfor støtter staten en digitalisering af hans værker med 2,7 millioner kroner i 2009.Grundtvigsk Forum, der står for projektet, har i første omgang ansat grundtvig-eksperten, lic.theol. Kim Arne Pedersen, til at få skabt overblik over den overvældende store tekstmængde, Grundt-vig har efterladt sig.Der er tale om et gigantisk projekt, da Grundtvigs samlede værker tæller ikke mindre end 1.471 trykte titler.Alle ved, at Grundtvig har skrevet mange salmer, men han har også skrevet filosofiske, religiøse, pædagogiske og historiske tekster.Formålet med digitaliseringen er, at alle skal have nem adgang til Grundtvigs værker. Det betyder, at originale håndskrifter og over hundrede år gamle tekster, der aldrig har været optrykt, nu bliver tilgængelige.Om projektet også skal have penge i 2010 vil først blive afgjort til næste år. ritzauUndskyldning til RushdieSom vi også tidligere har berettet her i avisen, har den tidligere politimand Ron Evans, der var en af forfatteren Salman Rushdies sikkerhedsvagter, skrevet en bog, hvor han fremkom med en lang række afsløringer af den verdensberømte fatwa-ramte forfatters privatliv. Rushdie blev fremstillet som uhygienisk og en helt igennem ubehagelig person. Men tirsdag mente retten, at der var talte om en forfalskning. Rushdie krævede ikke skadeserstatning, men sagde ifølge The Guardian: "Det har været en ubehagelig affære. Min eneste interesse har været at få sandheden frem. Jeg er glad for, at retten har fastslået, at der var tale om et falsum, og at forfatter og forlægger har erkendt deres fejl og undskyldt. Så vidt jeg ved, er det ensbetydende med, at sagen er slut".Bogen var planlagt til at udkomme i august, men blev bremset. Et penibelt uddrag fra bogen er dog blevet bragt i Mail on Sunday. pn
