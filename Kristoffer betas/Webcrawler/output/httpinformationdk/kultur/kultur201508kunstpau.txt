Kunstpausen: Den formede ide

 Titel: RefluxLitografi  53,5 cm x 43,0 cm 2014 – Stenprent.


 Jonas Hvid Søndergaard udfordrer med sin kunst rammerne for flademaleriet, men arbejder samtidig i sine papirarbejder med den impulsive streg. I byrummet kan Jonas Hvid opleves med værket Pilen på Jagtvej hvor han på to enorme gavle synes at ophæve arkitekturen.
Fra at være en afsøgen af geometrisk form i udtrykket har arbejdet udviklet sig til en undersøgelse af selve  formenes egenart og eksistens. Der udkrystalliserer sig med stigende klarhed et væld af ideelle former ud af kaotisk, mørk materie og intethed på billedfladen. I den virkelige verden er formen aldrig perfekt; mønstrene gennemføres ikke, geometriens former forvrænges, brydes og flyder ud i intethed eller tilbage i kaos, for at genopstå i reflux.
Jonas Hvid Søndergaard er aktuel med Grafiske Forbindelser på Kastrupgaard, hvor han sammen med stentrykker Jan Andersson har kurateret en udstilling, hvor 12 kunstnere viser nye veje i grafikken.
www.jonashvid.com
Kunstpausen kurateres af Jesse Jacobjeja@information.dk

