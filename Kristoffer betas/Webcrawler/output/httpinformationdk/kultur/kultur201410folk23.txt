FOLK



 Livsledsager I
Det er så yndigt at følges ad, skrev Grundtvig engang. Og de konservatives Søren Pape lader til at være enig. Ved partiets kongres tog han fusen på mange ved at have sin mandlige OG sorte kæreste under armen: Josue Medina Vasquez.
Livsledsager II
Partiformandens partner er fra Den Dominikanske Republik, hvor hans farbror er præsident Danilo Medina. Vasques har studeret internationale studier, og inden længe begynder han i nyt job på republikkens ambassade i Canada.
Livsledsager III
Også Anders Fogh Rasmussen står frem i rampelyset med en ny ledsager: ’Rasmussen Consulting’, hvis ekspertise blandt andet er angrebskrig i Mellemøsten og finanskrise, som debattør Anne Sophia Hermansen udlægger det.
Livsledsager IV
Følges ad til Mekka i Saudi Arabien vil omkring to millioner muslimer fra i dag, hvor den årlige pilgrimsfærd Hajj begynder. Efter færden, som er en af islams fem søjler, får kvinder titlen hajja, og mænd får tilnavnet hajji.

