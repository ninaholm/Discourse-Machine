Anbefalet: Johanne Ramskov Erichsen
Søndag er der mulighed for at prøve kræfter med kontaktsporten roller derby. Der sker i forbindelse med visning af filmen In The Turn, om en 10-årig transpige, der i roller derby-miljøet finder accept


 Uhørt ungdom
Undersøgelser viser, at over halvdelen af danske unge ikke føler, at deres mening er værd at lytte til. I efteråret vil Arbejdermuseet med udstillingen ’Uhørt ungdom’ finde svar på, hvordan det kan være. Besøgende kan blandt andet få skærpet lyttesansen og afprøve deres evner som talere.’Uhørt ungdom’. 26. sept.-27. mar. Arbejdermuseet, København K.
Lys i Mørket
Søndag kan man både nyde musik, lyrik og lysdesign i Dome of Visions. I det kuppelformede drivhus er der støttekoncert, hvor alle indtægter går til Nurses for Refugees. Dørene åbner klokken 19 og sidste DJ går på 21.30.’Lys i mørket’, Dome of Visions, Søren Kierkegaards Plads 1, København K. 4. oktober
Kontaktsport
Søndag er der også mulighed for at prøve kræfter med kontaktsporten roller derby. Der sker i forbindelse med visning af filmen In The Turn, om en 10-årig transpige, der i roller derby-miljøet finder accept. Efter filmen vil Rolling Troublemakers og K- Town Riot Rollers demonstrere den sveddryppende sport. Arrangementet er en del af filmfestivalen Mix Copenhagen.
’In The Turn’ vises i Empire Bio klokken 17.30. Eventet slutter klokken 20.00 og foregår i biografens foyer

