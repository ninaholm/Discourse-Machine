Sam, Stine og Sissel-Jo Gazan
De første fem afsnit af 'Livvagterne' har nu fyldt de danske tv-stuer søndag aften. Instruktøren Mikkel Serup glæder sig selv til at se den nye Sam Mendes-film
Instruktøren bag DR-s -Livvagterne-, Mikkel Serup, var senest i teatret for at se -Junglebogen- sammen med sin datter.


 Mikkel Serup er konceptuel instruktør på tv-serien Livvagterne. Mens instruktionen af de enkelte afsnit er fordelt på forskellige instruktører, er det ham, der har skabt seriens overordnede univers ved bl.a. at vælge skuespillere og definere den filmiske stil. Mikkel Serup har desuden selv instrueret de to første og de to sidste afsnit. Men hvordan ser instruktørens eget kulturforbrug ud, når det ikke i lige er søndag aften med Livvagterne i fjernsynet?
- Hvad ser du frem til at opleve på kulturscenen den kommende uge?
"Sam Mendes' nye film Revolutionary Road. Jeg er en stor fan af filmtrailers, og traileren til Revolutionary Road er den bedste, jeg har set, i meget lang tid."
- Hvad vil du se i tv den næste uge?
"Jeg får ikke tændt for tv'et så tit. Det ærlige svar er, at jeg faktisk ikke ved, hvad de sender ud over Livvagterne"
- Hvilke aviser, tidsskrifter eller magasiner vil du orientere dig i?
"Jeg holder Weekend-Avisen og det britisk filmblad Sight and Sound. Ellers bruger jeg mest forskellige netaviser." 
- Hvilken kunstner, synes du, er den mest spændende eller nyskabende i øjeblikket?
"Stine Aalykke. Hun er ganske ukendt, men laver nogle helt fantastiske ting. Hun har et lille galleri i København, hvor jeg nemt kunne købe mig fattig."
- Hvilken musiker har du i ørerne for tiden?
"Grace Jones og hendes nye cd Hurricane. Min klipper skal til London og høre hende spille, og jeg er meget misundelig."
- Den seneste bog, du har læst?
"Det er Dinosaurens fjer af Sissel-Jo Gazan. Jeg elsker selv Zoologisk Museum, hvor noget af historien udspiller sig. Det er utroligt, at noget så knastørt som en diskussion af dinosaurknogler og fjer kan blive til et så billedrigt univers."
- Hvad er det seneste teaterstykke, du har set?
"Junglebogen på Nørrebro Teater, som jeg så med min datter. Det var en stor fornøjelse."
- Seneste udstilling, du har set?
"Rammens Kunst på Statens Museum Kunst. Det var en sjov idé at se på de rammer, der er uden om det, man normalt betragter som kunst."

