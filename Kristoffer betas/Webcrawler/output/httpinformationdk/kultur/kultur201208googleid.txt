Google idømt millionbøde for at udspionere sine brugere
Internetgiganten skal betale millionbøde for at have omgået bestemmelser om privatlivsbeskyttelse for webbrowseren Safari


USA’s monopoltilsyn, Federal Trade Commission (FTC), har idømt internetgiganten Google en rekordstor bøde på 22,5 millioner dollar for at have krænket sine brugeres privatliv. Google straffes dermed for at have udspioneret brugernes adfærd på Apples iPhone, iPad og iMac-platforme ved at omgå de indstillinger for privatlivsbeskyttelse, der findes i webbrowseren Safari.Bøden er den hidtil største, FTC har idømt noget selskab. Til grund for kendelsen ligger, at Google ikke har fulgt de bestemmelser om privatlivsbeskyttelse, som FTC i marts 2010 pålagde selskabet at følge i en periode på 20 år. Det skete, efter at der var rejst mistanke om sikkerhedsbrister i Buzz, Googles mislykkede forsøg på at skabe en social netværksplatform, der kunne tage konkurrencen op med Facebook.FTC’s formand, Jon Leibowitz, udtalte efter kendelsen:»Den rekordstore bøde i denne sag sender et klart budskab til alle de virksomheder, som FTC har givet pålæg: Uanset hvor stor eller lille en virkomhed er, skal alle virksomheder følge vores pålæg og holde deres løfter om privatlivsbeskyttelse. Gør de ikke det, vil de komme til betale mange gange mere, end hvad det ville have kostet dem at følge pålægget i første omgang.«Googles ulovlige registreringer menes at omfatte millioner af brugere af Apple-enheder, især mobiltelefoner og computere.FTC indledte sin efterforskning af sagen for et halvt år siden, da Jonathan Mayer, en forsker ved Stanford University – det universitet, hvor også Googles grundlæggere, Larry Page og Sergey Brin, studerede – konstaterede, at Googles DoubleClick annoncenetværk omgik de sikkerhedsblokeringer, der er indbygget i Safari for at forhindre, at cookies bliver brugt til at spore folks færden på internettet. Cookies kan bruges som unik identifikator af en bruger, så det er muligt at målrette annoncer, der matcher brugerens profil.Googles omgåelse af beskyttelsebestemmelserne var i strid med de forsikringer, der stod at læse i Safaris onlinehjælp, om, at brugere ikke behøvede at gøre noget for at forhindre Google-overvågning af deres nettrafik, da browserens standardindstillinger ville blokere for Googles cookies.Accepterer bødeBøden er den seneste i en række, som internetgiganten er blevet idømt. Det amerikanske datatilsyn, Federal Communications Commission, idømte tidligere på året Google en bøde på 50.000 dollar for i 2008 at have indsamlet Wi-Fi-data fra hjemme-og business-netværk via sine Street View-biler og for ikke at samarbejde med FCC i tilsynets undersøgelse af dette forhold.Den største bøde, Google er blevet idømt, var på 500 millioner dollar. Sagen drejede sig om canadiske firmaer, der reklamerede for ulovlig kopimedicin i USA via AdWords uden at have de fornødne godkendelser for deres produkter. Google beskyldes for at have været opmærksom på dette problem, men undladt at skride ind over for firmaerne. Google accepterede bøden, men ulovlighederne kan stadig meget vel have været en overskudsforretning for Google, vurderer insidere.Google vedkender sig ingen skyld, men har dog accepteret den seneste bøde og udtaler i den forbindelse i en erklæring:»Vi sætter de højeste standarder for fortrolighed og sikkerhed for vores brugere. FTC har fokuseret på en hjælpecenterside fra 2009, der blev lanceret over et år, før vi gav vores samtykke i FTC’s pålæg, og et år, før Apple ændrede sin cookiepolitik. Vi har nu ændret siden, og taget skridt til at fjerne vores annoncecookies, som dog ikke indsamlede personlige oplysninger, fra Apples browsere.«© The Guardian og Information Oversat af Niels Ivar Larsen
