FOLK



 Kys dig selv
I går var der Danmarks Indsamling, og det lykkedes os at donere over 100 millioner kr. til verdens fattige. Det er ny rekord, så klap dig selv på skulderen! Når håndboldherrerne skuffer, må vi afstive nationale stolthed på anden vis.
Selektiv bistand
Føler du dig mandagslækker oven på al den altruisme? Godt. Fortræng fortsat Finansloven fra november, hvor vi skar en milliard kr. af udviklingsbistanden. Gå ud til køleskabsdøren og smil til tegningen fra dit ghanesiske fadderbarn. Dyb indånding.
X-borg Allstars
Indsamlingens absolutte højdepunkt var ’Christiansborg All-Stars’, hvor en flok kameraglade folketingspolitikere begik rytmisk folkedrab på Kim Larsens klassiker ’Haveje’. Hvem kom på den idé? Mogens X Factor Jensen.
Mogens Jensen
’Så vi gi’r gerne lidt af det vi eeeeeejer’; sang Ammitzbøl og kompagni, mens skatteminister Benny Engelbrecht fik guitaren til at græde, dog ikke glædestårer. Lyt selv, hvis du tør – sangen starter 1 time og 51 minutter inde i showet, som ligger på dr.dk.

