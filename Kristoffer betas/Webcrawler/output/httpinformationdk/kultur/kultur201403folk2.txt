Folk



Licensbetalere IMarianne Jelved slipper fantasien fri, når hun ifølge Politiken udtaler, at ’Public Service kan i princippet være alt’. Der er ingen grænser for, hvad der er i folkets tjeneste. Måske det er den grundlæggende idé for regeringen?Licensbetalere IIPå tv-koncernen SBS Discovery ser man allerede en dyster fremtid: ’Så er porno reelt også public service. Der skal bare være et DR-logo på,’ siger Jesper Jürgensen til Politiken. Ak ja, hvis de tager pornoen, hvad er der så tilbage?HotelgæsterLigebehandlingsnævnet indleder en sag mod hotellet Bella Sky, der kun tillader kvinder på 17. etage. Verden over kæmper mænd for at opleve dette eldorado af identiske værelser med en udsigt få grader forskellig fra etagen under.Formel 1-bilisterHvis du er i tvivl om, hvornår automobiltalentet Kevin Magnussen trækker i dragten igen, så kan du tjekke ekstrabladet.dk, der har været så flinke at lægge en nedtælling på siden. I skrivende stund: 2 dage, 17 timer, 4 minutter, 39 sekunder.
