FOLK



 Folketingsmedlemmet
Når Lars Løkkes eftervederlag i morgen ophører, barberes hans årlige, statsbetalte indtægt til mindre end det halve. Et øjeblik så det således ud til, at Venstreformanden måtte klare sig for et folketingsmedlems almindelige løn.
Giveren
Men for at partiformanden kan ’koncentrere sig om den krævende opgave, det er at være formand,’ har Venstre valgt at supplere Løkkes årsløn med mere end en halv million kroner, forklarede partisekretær Claus Richter i starten af oktober.
Strammeren
Det er den samme Claus, som under formandens tøjkrise i maj erklærede, at han allerede, da han i april 2012 overtog jobbet som partisekretær fra Jens Skipper Rasmussen, havde smækket partikassen i for boxershortsindkøb.
Løgneren
Det var så cirka 10 måneder ved siden af sandheden, har Zetland afsløret. Men nu er det altså definitivt slut med hotelværelser og deres udluftning på partiets regning. Endnu en grund til at bevare en årsløn på den pæne side af en million.

