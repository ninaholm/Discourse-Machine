’Klimakampen er en muslimsk pligt’
At praktisere religion er at udvise respekt for Guds skaberværk, og derfor bør danske muslimer engagere sig meget mere i den grønne omstilling, mener imam Abdul Wahid Pedersen. Han er del af et fællesreligiøst opråb, hvor kristne, jøder og muslimer i fællesskab vil sætte klimaet på dagsordenen i Danmark
Ifølge Abdul Wahid Pedersen kan man flere steder i Koranen aflæse en ’dyb respekt for naturen’, ligesom Profeten selv var en ’miljøforkæmper’.Arkiv

Gud skabte Jorden, og mennesket er i færd med at ødelægge den.Det er den simple, men gravalvorlige analyse, der nu får imam Abdul Wahid Pedersen til at råbe til kamp for den grønne omstilling i Danmark. Ved sin side har han biskop i Roskilde Peter Fischer Møller, den katolske pastor Daniel Nørgaard og overrabbiner Jair Melchior. Tilsammen repræsenterer de Danmarks fire største religioner, når de på mandag i Pressens Hus skal diskutere, hvorvidt religion skal beskytte kloden mod de menneskeskabte klimaforandringer.Egentlig har 62-årige Abdul Wahis Pedersen trukket sig fra den offentlige debat &ndash; men for klimaet gør han gerne en undtagelse.&ndash; En imam, en rabbiner og en præst mødes til debat. Det kunne godt lyde som starten på en vittighed ... Eller et skænderi?&raquo;Ah, men vi kender jo hinanden godt, så det skal du slet ikke frygte. Og selv om der kan være uenigheder om, hvordan Bibelen skal tolkes blandt kristne, eller hvordan Koranen tolkes blandt muslimer, så deler vi en meget stor grad af enighed, når det gælder klimaet.&laquo;&raquo;I både jødedommen, kristendommen og islam baserer Jorden sig på Guds skabelse. Og hvis ikke vi respekterer Guds skaberværk, respekterer vi ikke Gud. Derfor er den globale opvarmning ikke bare et klimaspørgsmål, men dybest set også et religiøst spørgsmål. Og en religiøs forpligtelse at gøre noget ved.&laquo;&ndash; Hvilken rolle kan religion spille for klimaet?&raquo;Alle, der har en stemme, må bruge den til at italesætte klimaforandringerne. Det er det, vi også gør nu. For os handler det om at sende et signal. Vi regner ikke med, vi kan få Christiansborg til at ændre kurs eller noget i den stil, men vi sender et signal om, at vi som religiøse ledere tager klimaforandringerne alvorligt. Og det viser vi også over for de religiøse miljøer, vi er del af.&laquo;Muslimer gør for lidtIfølge Abdul Wahid Pedersen kan man spore en dyb respekt for klimaet i islams hellige skrifter, Koranen og Sunna, der som bekendt blev skrevet, mange hundrede år før CO2-kvoter og COP-møder blev afgørende for menneskets fremtid.&raquo;Der er hundredvis af referencer i Koranen og Profetens eget eksempel, hvor du kan aflæse en dyb respekt for naturen. For eksempel møder Profeten en mand, der vasker sig ved en rindende flod inden bøn. Så siger han: &rsquo;Du bruger for meget vand&rsquo;. &rsquo;Kan man det?&rsquo; svarer den bedende. Og ja, det kan man. Der er masser af den slags eksempler, Profeten var i den grad miljøforkæmper.&laquo;&ndash; Så det er en muslimsk forpligtelse at passe på naturen?&raquo;I allerhøjeste grad.&laquo;&ndash; Gør det muslimske trossamfund så noget konkret for at passe på naturen og øge bevidstheden om klimaforandringerne?&raquo;Der bliver nok gjort lidt her og der, men det er uden tvivl alt for lidt. Vi kan gøre meget mere. Jeg så gerne, at muslimer var i spidsen for Greenpeace, Dyrenes Beskyttelse og alle mulige andre organisationer. Vi har en forpligtelse over for miljøet, det er en opgave, der er pålagt os, men vi har ikke været gode nok til at italesætte den. Jeg har ikke været god nok til at italesætte det, ej heller mine imamkolleger. Det er på tide, vi for alvor tager skeen i den anden hånd.&laquo;&ndash; Hvordan kan danske imamer igangsætte en holdningsændring?&raquo;I første omgang ved at tale om det og tilskynde muslimer til at handle. Vi kan give verbale værktøjer i vores prædikener, men snak gør det ikke alene. Det kan godt være, de store forkromede løsninger sker på politisk plan, men vi kan alle gøre meget på det personlige plan. Hver af os kan stå for en ordentlig affaldssortering, huske at slukke strømmen og minimere brugen af vores biler. Vi kan gå ydmygt til værks og gøre en positiv forskel.&laquo;Grøn moské &ndash; ja takI oktober måned interviewede Information repræsentanter fra initiativet Grøn Kirke. Her er flere præster gået sammen om at italesætte den grønne omstilling og udarbejde en tjekliste for at gøre deres kirker mere bæredygtige og CO2-neutrale.&ndash; Arbejder muslimer på at gøre moskeerne mere &rsquo;grønne&rsquo; i Danmark?&raquo;Jeg ved, der er folk, som tænker i den retning. Vi var en gruppe, der talte om at etablere en moské i Danmark, som kredser omkring det grønne tankesæt og ideer om bæredygtighed. Den idé burde vi måske hive op af skuffen og kigge på igen.&laquo;&raquo;I England er de langt foran på det her område. Jeg har lige set en video om en moské i Cambridge, der er næsten 100 pct. økologisk og CO2-neutral.&laquo;&ndash; Kunne du forestille dig et initiativ som &rsquo;Grøn Kirke&rsquo; møde opbakning blandt imamer &ndash; en &rsquo;Grøn Moské&rsquo;?&raquo;Ja, det tror jeg da alle vil være med til. Vi skal da på strandhugst hos Grøn Kirke og låne deres gode ideer! Det tror jeg også, præsterne bag initiativet vil være glade for at høre. Jeg gør mig gerne til bannerfører for et Grøn Moské-initiativ i Danmark. Det er en vældig god idé.&laquo;&ndash; Dansk Folkeparti har kritiseret Grøn Kirke, de mener præsterne blander religion med politik ...&raquo;Ja, det er vel næsten forventeligt, hehe. Men politikerne blander sig jo også meget i religion, så det overrasker mig ikke. Jeg fastholder, at klimaet er et religiøst spørgsmål. Politikerne sidder ganske vist og trækker de store linjer omkring de her ting, det er desværre et vilkår ... Men grundlaget og forudsætningen for den grønne omstilling må komme fra det enkelte menneske. Og i særdeleshed fra det religiøse menneske.&laquo;&ndash; I den globale klimakamp er f.eks. de store arabiske oliestater noget fodslæbende, hvad angår den grønne omstilling. Det har de gode økonomiske grunde til at være. Men er deres indstilling i strid med deres muslimske forpligtelse?&raquo;Det skal jeg nødig udtale mig om. Men jeg vil gerne sige, at det må være en opgave for de muslimske samfund i hele verden at begynde at kigge på, hvordan vi kan være med til at reducere den forurening, der finder sted.&laquo;
