'Jeg har aldrig manglet ideer'
Han er bedst kendt for sine film, men den  64-årige amerikanske multikunstner David Lynch lader sig ikke begrænse af formater. I går var han i København for at åbne en ny kunstudstilling med egne værker
For David Lynch er der ingen grænser for, hvad en kunstner kan kaste sig over. Han har i sin lange karriere prøvet kræfter med både møbeldesign, malerkunst, musik og film. Nu er han aktuel med kunst-udstillingen 'The Air is on Fire'.

En horde af pressefolk fra ind- og udland var i går mødt op i Kunstforeningen Gl. Strands nyrenoverede lokaler for at få et par minutter med den amerikanske verdensstjerne David Lynch. De fleste kender ham som manden bag udødelige filmklassiske somBlue VelvetogTwin Peaks. Men faktisk studerede David Lynch billedkunst på Academy of the Fine Arts i Philadelphia lang tid før, han kastede sig over filmen. Talentet hos den 64-årige amerikaner favner bredt, og snart kan de mange facetter af hans kunstneriske virke opleves midt i København. I morgen åbner udstillingenThe Air is on Fire, der består af et udvalg af Lynchs' produktioner fra 1960'erne og frem til i dag - og i går tog hovedpersonen så selv imod pressen i sin karakteristiske mundering: Sort blazer med hvid skjorte knappet helt op til øverste knap. Og med den gråhvide hvirvelvind på hovedet, som bidrager til et kronisk forvirret udtryk.»At lave en film og at male et billede er i udgangspunktet to forskellige ting,« forklarede Lynch: »Man kan arbejde på en film og pludselig få en idé til et billede. Eller man kan arbejde på et maleri og pludselig få en idé til en film. Men det er sjældent, at billederne bliver til film og omvendt. Der er selvfølgelig ligheder. I begge tilfælde skal man tænke over stemningen, lyset, teksturen, og måden øjet bevæger sig på. Men grundlæggende er det to temmeligt adskilte medier.«Forelsket i fragtmenterI den kanoniserede fortolkning af Lynchs værker  - både hans film og hans malerier - fremhæves det ofte, hvordan han råt for usødet vender USA på vrangen og udstiller alt det, der ligger under overfladen. Men sådan opfatter Lynch ikke selv sine arbejder.»Jeg ved godt, at det er det, folk siger. Men sandheden er, at ideerne bare kommer til mig som en overraskelse, og jeg ved ikke altid, hvad de betyder. Ofte forelsker jeg mig bare i fragmenter, som tiltrækker andre fragmenter. Og efterhånden som de lægger sig til hinanden går det op for mig, at: 'Nå, det er det, det handler om - måske'. Jeg planlægger ikke, at jeg vil fortælle om noget bestemt. Men når det er sagt, så er det rigtigt, at der foregår mange ting under overfladen, som vi kan fornemme, og som kan være interessante at tænke over.«... og snedker og musikerI malerierne på Gl. Strand ses da også flere af de velkendte temaer fra Lynch' filmkunst, herunder den vedvarende fornemmelse af lurende farer - som for eksempel i malerietPeter Goes to his Girlfriend's House(2o09), der forestiller en mand med en pistol i den ene hånd og en kniv i den anden, på vej over til sin kæreste. Ansigtet er forvredet i smerte og farverne er dystre.- Du synes at fokusere meget på de mørke sider, men der er jo også ...»En masse lyse sider?«- Ja, hvorfor ikke fokusere på dem?»Det er et godt spørgsmål. Men jeg ser faktisk en masse gode ting i de her billeder. De gør mig glade. Jeg ved ikke helt hvorfor. Men ofte svømmer der mange gode følelser rundt i mørket.«Samtidig med udstillingen på Gl. Strand kan man opleve en anden amerikansk kunstner udstille i København, nemlig sangeren Bob Dylan på Statens Museum for Kunst. En udstilling, som flere steder, blandt andet her i avisen, har fået hårde ord med på vejen, men spørger man David Lynch er der intet til hinder for, at kunstnere bevæger sig ud over deres oprindelige metier for at prøve nye grænser af.»Så vidt jeg ved, findes der ingen regler, som siger, at man som kunstner kun må gøre én ting. Jeg har aldrig manglet ideer, men nogle ideer kan bruges til malerier, andre til film og andre igen til at lave møbler ud af. Hvis de ikke kan realiseres i det ene medium, så kan de i det andet. Jeg synes kun, det er fantastisk, at Bob Dylan også maler, og hans malerier er også gode.«De fire elementerUd over at dreje film, male billeder og designe møbler, er David Lynch også musiker. På alle tre etager af Gl. Strand er hans tegninger, malerier og litografier således ledsaget af industrielle lydlandskaber, som han selv har komponeret.»Ideen med at bruge lyd er, at det skaber en stemning, som værkerne kan opleves i. Lyden føjer betydning til billederne - og omvendt.«- Udstillingen hedder 'The Air is on Fire'. Du har tidligere lavet tv-serien 'On the Air' og filmen 'Twin Peaks: Fire Walk With Me'. Hvad repræsenterer elementerne for dig?»Åh,« siger David Lynch og læner sig en anelse frem i stolen: »Elementerne er så smukke ... Luft er smukt! Når det bevæger sig, afgiver det en lyd, vi kalder vind, som er fyldt med mystik. Og ild! Hvilken magi besidder ild ikke? Det skaber varme, og folk kan sidde foran pejsen og blive væk i drømme. Og vand! Fisk svømmer i det, vi kan drikke det, og så er det vådt! Og jord! Grav et hul og lugt til det - det vil gøre dig vanvittigt, jord er fantastisk, det får ting til at gro!,« siger David Lynch og viser med fingrene hvordan.- Hvilken oplevelse håber du, folk vil få, når de besøger udstillingen?»Der findes et udtryk på engelsk, der siger: Man kan kun kontrollere sine handlinger, ikke frugten af dem. Når man stiller noget til skue i verden, ved man aldrig, hvordan det kommer til at gå. Så derfor er det en god idé, hvis man i stedet formår at nyde processen med at skabe dem.«Udstillingen 'The Air is on Fire' åbner søndag
