Vidne understøtter anklaget Milan Kundera
Milan Kunderas nære ven Miroslav Dlask, angav den vestlige agent, som Kundera står under anklage for at have angivet. Det hævder litteraturhistorikeren Zdenek Pesat


Et nyt vidne har meldt sig til forsvar for Milan Kundera, der står under anklage for som ung mand at have angivet en vestlig agent til myndighederne.Vidnet er den aldrende, dødeligt syge litteraturhistoriker Zdenek Pesat.Han hævder, at manden, som ifølge Kunderas kritikere blot informerede Kundera om agentens opholdssted, selv henvendte sig til myndighederne.Mandag dokumenterede det tjekkiske magasin Respekt, at Milan Kundera, ifølge en politirapport den 14. marts 1950, henvendte sig til det kommunistiske statspoliti og fortalte, at den deserterede soldat Miroslav Dvoracek havde efterladt en kuffert hos hans nære ven Miroslav Dlasks kæreste, Iva Militká.Det havde Dlask fortalt ham, hævdede han ifølge rapporten.Politiet dukkede følgeligt op på Militkás kollegieværelse og anholdt Dvoracek, da han kom efter sin kuffert.Beskyttede kæresteOg da Dvoracek under tortur indrømmede at være udsendt som agent for en amerikansk støttet tjekkisk eksil-efterretningstjeneste, blev han idømt 22 års straffearbejde.Selv hævder Milan Kundera, at han er uskyldig og aldrig har hørt om Dvoracek.Og det bliver nu understøttet af Zdenek Pesat, der har skrevet en erklæring, som er optrykt på engelsk i det tjekkiske dagblad Ceské Noviny, hvor han fortæller, at Kunderas nære ven Miroslav Dlask angav Dvoracek. Pesat forklarer således, at Dlask erkendte sin skyld over for ham, og som litteraten skriver, gik han ud fra, at Dlasks motiv var, at han ville beskytte sin kæreste Militká for repressalier fra systemets side, hvis det skulle komme frem, at hun havde kontakt til en vestlig agent.Men om det betyder, at Kundera ikke også kan have angivet Dvoracek, tager Pesat ikke stilling til.Læs mere om Kunderaher.
