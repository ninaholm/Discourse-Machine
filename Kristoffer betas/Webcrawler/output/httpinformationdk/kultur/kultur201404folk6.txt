Folk



 
	Ophidsede læsere

	Forslaget fra Gammeltoft-Hansen-udvalget om en ny styreform for folkekirken har bragt fromme gemytter i en vældig ophidselse. Debatsiderne i Kristeligt Dagblad koger, syder, bobler, sprutter, emmer og pruster.

	Flygtende medlemmer

	Præst Poul Joachim Stender skriver: ’Regeringen er på vej til at få skabt en topstyret, politiserende kirke, som medlemmerne vil flygte fra. Vi har i vort menighedsråd overvejet at demonstrere foran Christiansborg på ladet af en lastbil.’

	Klondike-aktivister

	Feltpræst Thomas Aallmann skriver om et ’Folkekirkens Fællesudvalg’: ’Enhver ved, at der bliver tale om et aktivistisk klondike for alle dem, der har tid til at holde møder om ’vigtige’ og presserende sager af politisk-moralsk karakter.’

	Nølere

	Kirkeminister Marianne Jelved (R) prøver at forklare regeringens ærinde: ’I næsten 165 år har Danmark undladt at leve op til grundlovens § 66, hvor der står, at folkekirkens forfatning ordnes ved lov.’ Nogle spørger: Haster sagen så nu?

