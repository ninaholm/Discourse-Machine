Fri handel på Internettet i EU
Forslag fra EU-kommissær Viviane Reding kan have store konsekvenser for ophavsretten i Danmark. Sammen med forbrugerrettighedskommissæren har hun opfordret til at arbejde på pan-europæiske ændringer i ophavsretsloven.


Det er ikke kun musik, der digitaliseres og distribueres over Internettet. Indenfor de senste år er bøger, tv-programmer, film og aviser i stigende grad blevet tilgængelige som net-tjenester.Samtidig kan der spores en stigende tendens til regionalisering. Når den svenske musiktjeneste  Spotify lancerer deres online-arkiv af streaming musik, skal de indgå aftaler med de enkelte lande, hvor deres tjeneste skal fungere. Derfor kan danske brugere ikke benytte sig af tjenesten i dag.Ligeledes findes der adskillige udgaver af iTunes Music Store i Europa med variende priser, hvor danskerne kun kan købe i den ene.Paradoksalt nok, kan man købe en DVD og lovligt sende den til sin ven et andet sted i Europa, men det øjeblik den samme film er købt digitalt bryder man ophavsretten ved at sende den.Derfor har EU-kommissærer Viviane Reding og Meglena Kuneva har fremlagt deresDigital Agenda, der skal gøre op med regionaliseringen. Planen indholder en række indsatsområder, hvor de ser huller i den nuværende EU-lovgivning for Internettet. En del af disse punkter er forslag til fælles regler for ophavret.”I EU bør forbrugernes rettigheder på Internettet ikke være afhængige af, hvor en virksomhed eller et websted er baseret. Landegrænser bør ikke længere komplicere livet for de europæiske borgere, når de går på nettet for at købe en bog eller downloade en sang”, sagde Viviane Reding i forbindelse med præsentationen afDigital Agenda.Vicedirektør Martin Gormsen i KODA, der varetager musikeres ophavsret i Danmark, siger, at de intet problem har med at indgå i pan-Europæiske aftaler. Derudover mener han, at Europa-Kommissionen kan lære meget af de danske erfaringer med ophavsretten."Mange af de ting der problematiseres i EU, er problemer vi har gode erfaringer med at løse i Danmark. Dette fordi der i Danmark er organisationer, som samarbejder på områder, hvor der sker masseudnyttelse af ophavsrettigheder. For eksempel har DR i en enkelt aftale fået adgang til at stille radio- og tv-arkivet tilrådighed online for alle danskere. I intet andet europæisk land er der så omfattende aftaler. Den danske aftale omfatter arkivudsendelse, der går 80 år tilbage i tiden, og omfatter hundredetusindvis af enkelte rettighedshavere. Her ville individuelle aftaler være en umulighed", siger hanGormsen forklarer videre, at ophavsretten ikke nødvendigvis er skyld i, at nogle danske net-tjenester ikke er tilgængelige i udlandet."Ofte handler det om manglende efterspørgsel i udlandet. Det tager eksempelvis tid og koster penge at indgå aftaler med udenlandske kreditkortselskaber, og ofte kan det simpelthen ikke betale sig for nettjenesterne. For dem der virkelig vil, kan det godt lade sig gøre", siger han.
