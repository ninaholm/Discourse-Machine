Bold på tv



I december og januar har &rsquo;håndboldfeberen&rsquo; genoplivet den gamle debat: Hvad er vores nationalsport: håndbold eller fodbold? Diskussionen (der minder lidt om den om, hvem der ville vinde en slåskamp mellem en løve og en tiger) har fået nyt brændstof af TV 2, som udråber håndbold til nationalsport. Derfor har Fagbladet Journalisten ringet til to fodboldjournalister, og Ekstra Bladets Gisle Thorsen mener, at betegnelsen svarer til, hvis bageren på Nørregade siger, han har verdens bedste kager. &raquo;Fodbold betyder mere for flere&laquo;, siger han.Men, kære læser, lad for en stund blikket glide lidt til højre til listen med ugens tv-seertal. Her fremgår det, at ikke færre end 1,857 millioner danskere fulgte med, da Mikkel Hansen og de andre slog islændingene, og kun 50.000 færre, da Danmark tabte kvartfinalen til Spanien. Håndboldrelaterede programmer udgør halvdelen af sidste uges top-10. Vi labbede det i os.Og som forfatteren Mads Olrik skriver i singlenHar Mikkel Hansen en fri vilje?, der for nylig blev udgivet på forlaget Zetland, er håndbold i kraft af sit brutale væsen og sin repetitive fortælleteknik, en tv-venlig sport. Anslag, opbygning, tænderskærende afslutning. Skønheden ligger i de systemer, de to hold gentager kampen igennem, kombineret med de sidste hektiske minutter og sekunder, hvor der bliver taget vanvittige beslutninger. Han punkterer den gamle traver om, at danskerne i virkeligheden er de eneste i verden, der overhovedet interesserer sig for sporten. Det svarer ifølge Olrik til at sige, at Mærsks flotte årsregnskaber alene er resultatet af det forhold, at firmaet er det eneste i denne verden, der sådan rigtig gider beskæftige sig med containere.Er håndbold så nationalsport? De næste 10 måneder kommer til at handle om fodbold, og de danske tv-kanaler viser i den her uge hele 40 fodboldkampe direkte, men seertallene når næppe håndboldhøjder. Sidst fodboldlandsholdet spillede i Parken, var i oktober mod Portugal, og da så 940.000 med. Men målt på en række andre parametre er fodbold størst. For eksempel er der langt flere danskere, der spiller fodbold end håndbold.Vi vil altså gerne se håndbold på tv, vi gider bare ikke spille det. Håndbold er derfor ikke vores nationale sport, men vores nationale tv-sport.
