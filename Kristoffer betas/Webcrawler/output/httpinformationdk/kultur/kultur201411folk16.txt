FOLK



 Hans M. Enzensberger
Tillykke til tysk litteraturs nestor, 85 år i dag. Hans Magnus Enzensbergers første bedrift: at blive smidt ud af Hitlerjugend. Herom siger han: ’Jeg har aldrig kunnet være partikammerat, for jeg kan ikke rette ind. Det er ikke en del af min karakter.’
Stefan Löfven
Statsminister Helle Thorning-Schmidt (S) får i dag lejlighed til at træffe Sveriges nye statsminister, Stefan Löfven, når begge kommer til SAMAK-kongres i Norge. Har han et tip om, hvordan man vinder valg, har hun hårdt brug for det.
Sam Mansour
Er jihadistiske voldsfantasier i pamfletter allerede en spire til terrorisme? Eller må de være omfattet af ytringsfriheden? Det sidste er forsvarsadvokat Thorkil Høyers linje i en straffesag, der fortsætter i morgen ved Frederiksberg byret.
Dan Park
Thorkild Høyer drager en ret tvivlsom parallel til den svenske gadekunstner. Kunstens udsigelses- og refleksionsrum er trods alt et andet end pamflettens. Parks racismevrængende værker stod ikke i Svensk Ku Klux Klans medlemsblad.

