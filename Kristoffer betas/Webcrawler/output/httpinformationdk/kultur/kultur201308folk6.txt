Folk
Folk fra dagens avis
 
	David Miranda


 
	Alan Rusbridger

	The Guardian har haft besøg af britiske agenter i kælderen, oplyser chefredaktøren. De ville gerne smadre de af avisens computere med lækkede Snowden-data, der befandt sig i landet. Subtilt afløb for en stats digitale frustrationer.

	David Miranda

	Efter samme logik blev kæresten til Guardian-journalisten bag Snowden-artiklerne søndag tilbageholdt i Heathrow lufthavn og frataget alt sit digitale grej. I England kalder man den slags tyveri. I transitområdet kalder man det antiterror.

	Glenn Greenwald

	Guardian-journalisten selv bor i Brasilien, hvor han da også har en kopi af alt materialet. Hvis han skal tale med London-redaktionen, flyver han derover. Digital mistillid vil snart tvinge os tilbage til pen og papir, forudser chefredaktøren.

	Informationskæmpere

	FOLK-redaktionen har allerede taget sine forholdsregler og nedgriflet dagens stribe på en af kantinens brugte servietter, der personligt er blevet overbragt til redaktionssekretariatet på 3. sal. Og heldigvis har Information slet ikke en kælder.

