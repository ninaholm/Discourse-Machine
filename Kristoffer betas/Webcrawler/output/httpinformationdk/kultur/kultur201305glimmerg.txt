Glimmer, Glamour og Glans
Melodi Grand Prix er bøssernes fest, og Information har været en tur over sundet i MGP-hovedstaden Malmø for at se nærmere på konkurrencen, der har givet anledning til byens første homobar
Joe Nilsson – med T-shirt – ejer bøssediskoteket Wonk i Malmø. Han har i anledning af MGP lejet et særligt stort lokale henvendt til især bøsser, der kan rumme 1.500. Her står han med en række muskuløse ungersvende som formodentlig er en del af et show, der skal trække homoseksuelle husarer til i aften efter finalen.

«Welcome to Eurovision City,« lyder det muntert over højttaleren, allerede inden Øresundstoget har nået Malmøs første forstad. Sidst, togføreren sagde noget, var det på den anden side af vandet – og på svensk. Da var næste station Københavns Lufthavn.Udenfor skinner solen, og alle vegne er der flag med ordene’WE ARE ONE’i regnbuens farver.De er glade for at fejre Melodi Grand Prix i Malmø, og på gaden taler folk om, at Eurovisionen er kommet hjem til Sverige.»Melodi Grand Prix er en stolt tradition i Sverige, ligesom i resten af Europa. I de senere år er jeg ikke gået så meget op i det, men der har vi heller ikke været specielt gode,« siger 25-årige Malene Sundström, der læser antropologi på universitetet i Lund, og som skal se finalen i aften i Malmö Arena.»Men sidste år da Loreen vandt, skete et eller andet. Ikke bare med mig, men med hele landet. Lidt ligesom når et land vinder fodbold-VM, forestiller jeg mig. Det var som om, det bandt os sammen. Det var stort,« siger hun og tilføjer:»Og så holder »Euphoria« (Sveriges vindersang fra sidste år, red.) altså stadig.«I oplysningens tjeneste har Information sendt nærværende korrespondent til Malmø, der ifølge turistkontoret forventer 100.000 tilrejsende Grand Prix-fans. Det er onsdag eftermiddag, dagen efter den første semifinale, hvor Emmelie de Forest – den danske vinderfavorit – sang sig videre til den store finale.Vinderfavorit er ikke kun noget, vi kalder hende i Danmark. Efter hendes præstation i semifinalen bruger de svenske aviser samme retorik, og hun får masser af omtale. Blandt andet er der et stort billede af sangerinden på forsiden af gratisavisen Metro fulgt af overskriften: »Dansk favorit videre«. Og hvis man vil spille penge på hende, var hun fredag de internationale bookmakeres yndling efterfulgt af Norge og Ukraines bidrag.’Homoseksuel’ musikstilFør jeg rejste til Malmø, var min viden om Melodi Grand Prix begrænset. Derfor foretog jeg en rundspørge blandt nogle af mine venner på Facebook, og den gjorde det hurtigt klart, at især én befolkningsgruppevirkeligdyrker Melodi Grand Prix: bøsserne. De eneste, jeg kender, der rent faktisk skal til finalen i aften, er homoseksuelle mænd, og andre af mine venner, der er bøsser, ærgrer sig over ikke at skulle deltage. Måske er der en tendens?Det mener i hvert fald Ole Tøpholm, som har skrevet blandt andet Grand Prix-bogenDe største øjeblikke, og som til Berlingske har sagt:»Selv om der ikke er lavet statistik på, hvem der er er Grand Prix-fans, er forbindelsen mellem homoseksuelle mænd og begivenheden meget klar – og det er den i hele Europa i alle deltagende lande.«Han mener, at den store Grand Prix-interesse blandt homoseksuelle mænd handler om glimmer, glamour og ikke mindst musikstilen, som ifølge forfatteren er meget »homoseksuel«.Informations dækning af Melodi Grand Prix har generelt været sparsom, men i en leder i forbindelse med finalen i Moskva 2009 skrev min kollega David Rehling, at homoseksuelle sind har det med at drages af rollespil:»Ikke underligt, for den homoseksuelle bliver tidligt i sin opvækst stillet over for vanskelighed ved at leve op til andre menneskers forventninger om en af livets vigtigste roller: kønsrollen«.Homoseksuelle må uafladeligt forholde sig til kønslig identitet, og det, mener Rehling, forklarer, at der i den homoseksuelle populærkultur er en særlig glans om skikkelser, som har en særpræget sexudstråling.»De karikerede kønsroller, de uoprigtige kærlighedssange, den opstyltede iscenesættelse af erotisk tiltrækning: Rigtige bøsser og lesbiske elsker bare Melodi Grand Prix!«Regnbuefarvet cirkusDer virker til at være noget om snakken. Tilbage i Malmø går mange mænd gennem gågaden hånd i hånd. Flere ser jeg kysse. Jeg trasker mod Folkets Park, hvor jeg har en aftale med Joe Nilsson, der ejer diskoteket Wonk.Et ubrugt kondom pakket ind i regnbuefarver møder mig foran parkens indgang sammen med to nedtrådte skod fra hjemmerullede cigaretter. Inde i parken sidder unge mennesker i små klumper på græsset. De fleste er mænd, og i majvarmen er de klædt i få – men farverige – klæder. Lokale pensionister sidder på bænkene og betragter cirkusset, og alle steder på kryds og tværs går syd –, nord – og østeuropæiske pressefolk rundt med næsten identiske skilte om halsen.Fra et 30 kvadratmeter stort telt, der er rejst på bagsiden af det legendariske dansested Amiralen på Amiralgatan, løber en lavstammet mand imod mig med et vink. Det er Joe Nilsson.»Der var fest i går,« siger han og gnider sig under de trætte øjne, da vi har sat os på en lædersofa på det enorme dansegulv indenfor i Amiralen. Jeg kan tælle 20 diskokugler i forskellige størrelser.Joe Nilsson ejer bøssediskoteket Wonk, der ligger i nærheden af Folkets Park. På en normal aften lukker han 350 gæster ind, men i Amiralen kan der være 1.500.»Lige da Loreen vandt sidste år, bookede jeg det her sted. På det tidspunkt kunne jeg jo ikke vide, at finalen blev lagt i Malmø, men jeg tænkte, at det ville være oplagt. Det er tæt på København og Europa, og så er det måske den mest multikulturelle svenske by.«Natten til onsdag havde han omkring 1.000 gæster. Langt de fleste var bøsser, mener han, og normalt er to tredjedel af Wonks klientel da også homoseksuelle. I aften efter finalen kommer Loreen og spiller på Wonk, så Joe Nilsson forventer fulde huse. Og der kommer gæster helt fra Amerika og Australien.Hvad der tiltrækker bøsser ved netop Melodi Grand Prix, ved han ikke. Han siger, at det måske er musikken, men faktisk kan han slet ikke selv lide den slags musik, som svenskerne kalder ’schlager’. Det er en betegnelse for Melodi Grand Prix-pop à la Kylie Minogue, George Michael, Céline Dion og ABBA.»Mange bøsser er vilde med schlager, men jeg kan bedst lide house. Så det spiller jeg mest. Men lige i den her uge spiller jeg selvfølgelig også schlager,« siger han.Han pointerer dog, at selv om der er altid er et par schlagersange med i Svensk Melodi Grand Prix, er der masser af mere tidssvarende popmusik. Ligesom Loreen. Hvorvidt begivenheden kommer til at ændre LGBT-miljøet (LGBT er en fællesbetegnelse for bøsser, lesbiske, bi- og transseksuelle, red.) i Malmø, tør han ikke spå om, men han siger, at der har været ’vildt god stemning’ i de første dage.Malmøs første homobarIndtil for nylig havde Malmø ingen regulær homobar. Der var Wonk, som altså er en natklub, men ingen barer. Men den 26. april – listigt timet med finalen – åbnede Bee Kök &amp; Bar midt på gågaden.Foran restaurationen sidder et dusin mandlige gæster dækket af parasoller. De fleste er kortklippede, og en del af dem har presseskilte på. Jeg sætter mig hos to uden skilte, og de viser sig at være et homoseksuelt par fra Stockholm, der har taget fri fra arbejde hele ugen. De taler om, at Europas aktuelle politiske situation på den ene eller anden måde altid kan afspejles i finalen:»Grækenland er fattigst, så de er slet ikke med. Cypern har ingen penge til korsangere eller kommentatorer, så de har bare sendt én kvinde af sted. Hvordan mon det bliver næste år,« spørger Christer Jonsson engageret.Han taler højt, både i volumen og stemmeleje. »Det er min femte finale på lørdag, og det plejer altid at være en fest. Det er lidt som en familietradition at tage af sted og møde gamle og nye venner. Stemningen er heltlow keyog tolerant. Nu vil jeg nødigt skære alle bøsser over én kam, men for mange af os er den her begivenhed lidt som årets anden juleaften.«Jeg spørger, hvordan de skal feste på lørdag. Han griner.»Melodi Grand Prix er bøssernes fest,« siger han: »Og til finalen bliver dergangbangi Malmø.«26 lande dyster i aften ved finalen i Eurovisionens Melodi Grand Prix i Malmø. Showet kan følges på DR1 fra klokken 21.00
