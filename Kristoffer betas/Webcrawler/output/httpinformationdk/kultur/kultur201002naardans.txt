Når danskerne går i teatret, vil de helst ned på knæ
Det danske publikum vil også hygge sig i teatret. Derfor har vi svært ved at acceptere, når tyske instruktører vender en klassiker på hovedet. Vi vil hellere underholdes end udfordres
I Århus Teaters opførelse af 'Et Dukkehjem' ses Ene Øster Bendtsen, Peter Flyvholm og Anne Sofie Espersen forcere en art skater-rampe. Den er en del af fornyelsen af scenografien i det dukkehjem, der glider fra hinanden - og som Nora fysisk glider ud af.

På Århus Teater er det for øjeblikket en skateboard-rampelignende scene, Nora forlader, når hun går ud.Det er den tyske instruktør Milan Peschel, der står bag opsætningen af Henrik IbsensEt Dukkehjem. Han er meget inspireret af den kontroversielle leder af Berlins Volksbühne, Frank Castorf, der er kendt for at rive især romanklassikere fra hinanden og sætte dem sammen igen på en ny måde. Politikens anmelder Monna Dithmer synes modtagelsen afEt Dukkehjemsiger meget om det danske teaterpublikum. Opsætningen i Århus er todelt. Første del er Milan Peschels berlinerteater-version af Ibsen, mens anden del er en nydigtet epilog kaldetNoras Sønneraf Rolf Alme. Den er holdt i meget klassisk stil.»Noras Sønnerer jo simpelthen såold school. Der var enormt meget snak, og det blev næsten en kronikagtig kommentar om, hvordan kvindefrigørelsen har sejret sig selv ihjel. I det hele taget var det meget traditionelt i sit udtryk, og man kunne helt tydeligt mærke, at det forstod publikum. De fik energien tilbage. Efter at have været slæbt igennem Peschels  kaos, som de overhovedet ikke forstod, gav alting pludselig mening igen,« siger Monna Dithmer.Ifølge lektor i dramaturgi ved Århus Universitet, Annelis Kuhlmann, er Castorfs berlinerteater kendetegnet ved et stærkt visuelt udtryk.»Det er holdt i et meget stramt design. I Danmark bliver den slags opsætninger ofte kaldt regi-teater, et ældre og til tider lidt nedladende udtryk. Forstået på den måde, at formen dominerer indholdet. Ofte er det renset for psykologi og renset for klassisk historisk realisme.«Muren er faldetI Tyskland har man dyrket Castorfs idealer de sidste 10-20 år. Berlinerteatret spiller derfor ind i en helt anden kontekst.»I Berlin er teatrets fjerde væg faldet. Muren er faldet så at sige. Castorfs teater udspringer fra en metropol, hvor publikum er vant til, at teatret udfordrer dem. At de ikke skal forvente at blive hjulpet igennem en forestilling. De har nærmest den modsatte forventning. Ambitionsniveauet i Tyskland er ekstremt højt, fordi teaterpublikummet simpelthen er mindre fordomsfuldt,« siger Annelis Kuhlmann.Det kommer til at lyde som om, det danske teater er uambitiøst og kedeligt, men det er det bestemt ikke, Annelis Kuhlmann mener:»Man skal bare forstå, at alene Berlins størrelse og dets position på den internationale scene gør, at konkurrencen er hårdere og kravet om at skille sig ud er større. Det skaber kunstnere som Castorf,« siger Annelis Kuhlmann. I Danmark er publikumsgrundlaget noget anderledes og har helt andre forventninger.De små danskere»I Danmark har vi ikke taget det samme livtag med den klassiske realisme, som man har det i Tyskland. Når danskerne går i teatret forventer de historien om Nora, som de kender den. Der er en form for virkelighedshunger. På det danske teater står den fjerde væg stadig stærkt. Hvis publikum ikke kan sætte sig ind i Noras historie, fordi den udspiller sig i et køligt designet konceptuelt rum, så keder de sig,« siger Annelis Kuhlmann.Det samme fremhæver Monna Dithmer. Hun var én af de eneste anmeldere, der gav Castorf opsætning af Herman BangsStukpå Det Kongelige Teater en positiv anmeldelse. Castorfs opsætning afStukskete i ekstrem skønhedsdekadence.Informations anmelder Anne Middelboe Christensen beskrev det således:»Som sansescener af overdådig eksotisme med kvaster, og jeg skal gi' dig. Som queerskitser af mennesker uden anden orientering end liderligheden de næste 10 minutter og et kig i skrævet for at tjekke kønnet ud. Som gigateater med udstyr nok til at iscenesætte 10 teaterforestillinger på gennemsnitligt scenografibudget.«Dramaet fungerede ikke, mente Anne Middelboe Christensen, mens Monna Dithmer var begejstret og forklarer: »Jeg synes, det var et meget stærkt modsvar til Bang. Samtidig var det en velplaceret kommentar til Danmark og danskernes forhold til teatret. Det blev helt konkret: Danskerne er små, derfor gik skuespillerne på knæene. Det er den måde, vi går i teatret på. Vi opfører os som de små og har svært ved at bryde ud af det. Vi er alt for små til at røre ved de store klassikere. Det vil publikum ikke have. De vil have det genkendelige. De vil underholdes, ikke udfordres: Den hyggementalitet fik Castorf godt udstillet« siger Monna Dithmer.Ifølge Monna Dithmer fungerer berlinerteatret kun i Danmark, hvis instruktøren er bevidst om, at publikummet er helt anderledes.»Man kan ikke forvente, at danskerne får noget ud af det, hvis man smider den rene Volksbühne rodebutik i hovedet på dem. Men samtidig skal man ikke altid give dem det, de vil have. Derfor er det så vigtigt, at Det Kongelige Teater gør den slags. «HøjskolementalitetAnnelis Kuhlmann mener også, at det er udtryk for åndeligt dovenskab, at vi ikke vil udfordre klassikerne og nærmest fornærmes over, at Castorf og Peschel gør det.»I Danmark er publikummet ikke særligt stort, derfor må teatret også leve med, at der er en udbredt tendens, til at menigmands mening har stor betydning. Det må endelig ikke kede nogen. Der er en utrolig selvgjorthed over det. Måske er det den danske højskolementalitet, der gør, at vi synes, at alle skal have det samme ud af en forestilling,« siger Annelis Kuhlmann.Monna Dithmer er af den holdning, at klassikere må man vende og dreje, som man vil.»Hvis bare kernen eller budskabet i klassikeren er bevaret, så må man for min skyld gøre, hvad man vil. Og hvis kernen er bevaret, så mener jeg også, at danskerne kan få noget ud af det, for Nora er altså også en del af deres børnelærdom. Men på Århus Teater er Peschel f.eks. meget optaget af at vise os, hvor meget de økonomiske transaktioner betyder iEt Dukkehjem. Det er jo rigtig nok. Men hvad er pointen med det? Hvad er kernen? Det fik vi aldrig et bud på. På den måde findes, der jo altså også bare godt og dårligt berlinerteater.«
