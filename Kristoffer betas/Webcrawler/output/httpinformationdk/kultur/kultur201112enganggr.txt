Der var engang et grantræ
Hvordan gør man et grantræ levende uden at give det øjne og mund og lade det bevæge sig alt for meget? Den udfordring stod Lars H. Ostenfeld over for, da han inspireret af H.C. Andersen og sit eget arbejde på naturudsendelser for børn lavede kortfilmen ’Grantræet’, som i morgen bliver vist på DR
Lars H. Ostenfeld forklarer om sin kortfilm om et grantræ, at det er sindssygt svært at have en hovedperson, som ikke kan bevæge sig, men det samtidigt er fascinerende.

Det er ikke spor nemt at være et grantræ; begynde sit liv som en kogle, dyrene gerne spiser af, siden slå rødder, langsomt vokse op i skyggen af de andre træer og ende som et juletræ, der får lov til at visne i et redskabsskur — inden det hele så begynder forfra.Det fortæller Lars H. Ostenfeld om i sin fine kortfilm,Grantræet, der vises på DR1 i morgen, juleaften. Inspireret af både H.C. Andersens eventyr om grantræet og af sit eget samarbejde med blandt andre Sebastian Klein på den populære børne-tv-udsendelseNaturpatruljen, der handlede om at give børn en større forståelse og interesse for naturen, lader instruktøren os se verden fra grantræets synsvinkel.Han giver det tanker, følelser og en stemme — en indre stemme, som også er filmens fortællerstemme, leveret af Nikolaj Lie Kaas — men lader det ellers opføre sig, som træer opfører sig flest: Det står, hvor det har slået rødder, indtil nogle mennesker flytter og siden fælder det, og ja, det gør selvfølgelig ondt at blive fældet.Naturen bevæger træet»MedGrantræetdrejer det sig om, om man kan gøre noget andet end bare at vise naturen og være tilskuer til den?« siger Lars H. Ostenfeld, der allerede under arbejdet medNaturpatruljenerkendte, at det ville være umuligt at hamle op med BBC’s meget dyre og flotte naturudsendelser. Udsendelser, som paradoksalt nok også skaber distance, selv om de bringer seerne endog meget tæt på naturen.»Kan man få folk til at føle for naturen, som var det en menneskelig historie i stedet for en naturhistorie, man fortalte? Kan man give grantræet liv? For at holde fast i naturen ville det være forkert at give træet øjne og mund og arme og menneskelige bevægelser, fordi det gør man allerede med biler og tepotter, men så er det mennesker — så menneskeliggør man det. Det fede ville være at holde fast i naturen og gøre det på naturens præmisser. Hvis træet bevæger sig, er det, fordi der er nogen, der rører ved det, eller det sner eller regner eller blæser. Vi bruger naturen til at bevæge træet.«En personlig historieDet var svært for Lars H. Ostenfeld at overbevise nogen om, atGrantræetkunne blive en god historie, en spændende familiefilm, og at de skulle give ham penge til at lave den.»Man kan ikke tale til børn på den måde,« sagde man til ham.Men det endte med, at Det Danske Filminstituts talentudviklingsordning, New Danish Screen, sagde ja — »de troede på det,« siger instruktøren — og sammen med manuskriptforfatteren Bo hr. Hansen og inspireret af H.C. Andersen begyndte Lars H. Ostenfeld at skrive historien omGrantræet.»Grantræeter en meget personlig historie,« siger han.»Den handler om angsten for ikke at slå til. Vi ved ikke, hvad der sker i morgen, så det gælder om at leve nu. Og hvor er græsset grønnere på den anden side. Det er noget, jeg har tænkt over, at jeg gerne vil fortælle, og så har jeg klædt historien på i naturfilmstøj — nålestribet tøj … nej, undskyld.«Eventyr og billedbogLars H. Ostenfeld beskriverGrantræetsom et eventyr og en billedbog, og selv om den 25 minutter lange kortfilm handler om naturen og årets gang — »det er jo livet,« siger han om træets fødsel, opvækst, død og genopstandelse — har meningen aldrig været at lave en traditionel dokumentarfilm.»Der er ting, som jeg ikke ved, hvordan foregår, når det kommer til træer, og noget sker for hurtigt i filmen,« siger han.»Det er sindssygt svært at have en hovedperson, som ikke kan bevæge sig, men det er også fascinerende. Træet har slået rødder, det står fast. Bo hr. Hansen og jeg talte om, hvordan det så kunne flyttes: Skal det rives op med rode og plantes et nyt sted, så vi får nye omgivelser? En anden ting var, hvordan vi rent billedmæssigt skulle filme det, når træet vokser. Vi optog det på tre forskellige måder, og hver gang tænkte jeg, ’Nej, det er simpelthen for meget dokumentarfilm på BBC.’ Udfordringen var at bevare eventyret. Og det gjorde vi ved at filme det som en silhuet, for pludselig bliver det en person.«Og den person vil bare gerne være alle andre steder end der, hvor han er.»Han ser ikke sig selv,« siger Lars H. Ostenfeld om den universelle, næsten eksistentielle historie.»Han ser verden, og verden er meget mere levende, end han er. Vi skulle ikke se så meget af træet i filmen, som ikke kan bevæge sig så meget. Det forstærker også historien om, at verden omkring træet er meget federe. Det fortæller meget om træet, at det ønsker at komme derud, hvor dyrene bevæger sig, og der er mennesker, og hvor himlen er mere blå — træet vil gerne være højere. Så det passer godt at fortælle historien fra træets synsvinkel. Jeg har tænkt træet som et barn, der vokser op.«’Grantræet’ vises i morgen, den 24. december, på DR1 kl. 17 og på TV 2 den 26. december kl. 7.55
