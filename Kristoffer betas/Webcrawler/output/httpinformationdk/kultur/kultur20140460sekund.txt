60 sekunder – med livet i fødderne
I dag er det Dansens Dag. Så nu kan vi alle sammen komme ud på gaden og danse hiphop – eller folkedans og tango. Men vi kan også vælge at blive ved computeren og se de bedste bidrag til videokonkurrencen ’60secondsdance’
Dans handler om at have lyst til at bevæge sig. Og Dansens Dag bringer dansen ud i byrummet. Her er springglæden vist nået til Valby.

Et minut er ikke meget. Men 60 sekunder er nok til at sætte en tilskuers krop i kog, så den selv får lyst til at bevæge sig. Og måske er det netop derfor, at dansevideokonceptet 60secondsdance er blevet så stor en succes som optakt til Dansens Dag, der afholdes i dag.De danske dansearrangører tog forskud på glæderne for Dansens Dag, da de søndag afsluttede dansevideokonkurrencen 60secondsdance.dk i Cinemateket.Vinderen blev den smukke filmParkinsonaf den finske koreograf Jukka Rajala-Granstubb, der har lavet en film om sin far, som har fået Parkinson. Den syge mand står ude på en mark med sne. Han har nøgen overkrop, og hans hånd ryster vildt. Men bagfra kommer sønnen og lægger en beroligende hånd på sin fars arm …Dans eller løb60secondsdance er blevet et tilløbsstykke med hele 94 videobidrag. Kun én dansk video klarede sig til top ti-finalen, nemlig Jacob Stages videoBlack &amp; White. Her danser en masse unge med heftige sneakers i fælles stampen – som om deres energiske fødder tvinger dem til at danse.Denne video matcher budskabet på Dansens Dag om, at dans skaber identitet og fællesskab. På den måde er Dansens Dag i Danmark en parallel til dencommunity dance, som dyrkes i bl.a. Storbritannien og USA. For det er ikke kun Harlem Dance Theatre, der er blevet grundlagt af socialt udsatte børn med hurtige ben. Dansekapellet og Uppercut Danseteater på Bispebjerg i Nordvest er også eksempler på dans, der løfter en bydel både med stolthed og med kunst. Ligesom Aaben Dans på Musicon i Roskilde, hvor SWOP-festivalen denne uge får børn og unge til at danse i hele Vestsjælland.Catwalk eller headspinDen levende dans er selvfølgelig afgørende for den kropslige oplevelse – og for følelsen af fællesskab. Men man skal ikke kimse ad videodansen. Det korte videoformat i 60secondsdance er yderst handy til mobiltelefoner, og de unge har virkelig taget formatet til sig.Her i 2014 har 60secondsdance-videoerne typisk et meget klart budskab med en følelse af dynamik og håb. Men det er samtidig interessant at se, at selve dansen faktisk kun er meget lidt til stede i disse film. Kameraerne er i hvert fald mere optaget af at skildre ansigter og knæ og hænder end sammenhængende bevægelser.For dans er ikke længere kun et udtryk for en bevægelsesstil med en afgrænset, fysisk teknik. Dans er en kropslig tilgang til verden. For du er, som du bevæger dig. Uanset om du dribler på en fodboldbane eller stolprer på en catwalk – eller drejer headspins på din kasket i en street dance. I dag er det formodentlig din krop, der kan skaffe dig dit største gennembrud på de sociale medier. Om ikke15 minutes of fame, så i hvert fald 60 sekunder …Gode gamle NoverreDet var UNESCO, der etablerede Dansens Dag i 1982. Den blev lagt på den 29. april, der er fødselsdagen for koreografen Jean-Georges Noverre (1727-1810), som nedskrev verdens første egentlige danseteori og balletæstetik. I de forgange 32 år har Dansens Dag i Danmark udvidet sit dansespektrum eksplosivt.Dansens Dag-dansen er blevet yderst populær. I år er det den norske koreograf Sigurd Johan Heide og videokunstneren Maia Elisabeth Sørensen, der har skabt en inspirationsvideo med titlenDet skal danses væk. En kæk folkemusikfiol spiller glade rytmer frem, og en ung fyr går gennem gangene på sin skole, mens han hele tiden ser syner af sine klassekammerater, der danser på trapperne. Han kaster koldt vand i hovedet, men dansesynerne fortsætter – og alle smiler til ham …Selvfølgelig er det ikke samtlige danske skoleklasser, der nu har set Dansens Dag-dansen og prøvet at lære at danse den selv – inklusive ’pandekagedrejet’ og ’numsehoppet’. Men det har i hvert fald de ældste klasser i de kommuner, der er blevet udnævnt til Dance Attack Kommuner. I år er det kommunerne Lemvig, Kolding, Svendborg, Høje-Taastrup og København. Her er alle idrætslærere blevet undervist i dans – så de selv kan undervise videre. Og til Dansens Dag har eleverne lært at laveflashmobs, så de pludselig kan begynde at danse Dansens Dag-dansen i hundredvis samtidig …Positiv hiphopDansens Dag benytter sig også af lejligheden til at sprede et internationalt dansebudskab. I år er det den 40-årige, franske hiphop-koreograf Mourad Merzouki. Franskmænd er ikke bange for det pompøse eller det patetiske. Hør bare her, hvordan Mourad Merzouki udtrykker sin dansefascination på en treminutters video, hvor en ung fyr i nøgen overkrop og løse bukser hvirvler rundt i en organisk streetkoreografi:»Takket være dansen […] er jeg blevet en borger. En underlig borger […] som er tro mod mine værdier fra hiphop-kulturen, som transformerer negativ energi til positiv kraft.«Merzouki omtaler dansen som en social redning – og som et håb til alle de unge, som er frustrerede over arbejdsløshed og krise. For danse, det kan alle. Det koster ikke noget. Og dansen kender ikke til sociale eller etniske grænser. Eller som Merzouki siger det: »Dansen trøster mig.«Spurgte man denne talsmand for Dansens Dag, ville man sikkert også få at vide, at 60 sekunder er nok til at tage den vigtigste beslutning. Nemlig at vælge dansen som den nye konstruktive kraft i samfundet.60 sekunder – med livet i fødderne.www.dansensdag.dk
