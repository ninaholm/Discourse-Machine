Aldrig immun
Findes der dokumentarer om Anden Verdenskrig, som DR ikke har vist? Ja, er det overraskende svar. Kilden er uudtømmelig


I anledning af 70-året for Auschwitzs befrielse i tirsdags viste DRK for første gang André SingersNight Will Fall, der er baseret på den ufærdige dokumentarGerman Concentration Camps Factual Survey. Den oprindelige film blev optaget i foråret 1945 og skulle dokumentere de uhyrligheder, der fandt sted i de nazistiske udryddelseslejre.André Singers geniale greb iNight Will Faller at lade filmfolkene, der arbejdede på dokumentaren dengang, selv fortælle om deres oplevelser. De havde ikke som soldaterne til opgave at redde resterne af menneskelighed i lejrene. De kunne ikke vende blikket bort fra de døde og koncentrere sig om de levende, men skulle se det, de så. Og de fortæller om syn, de aldrig glemmer, om mennesker, der er så nedbrudte, at man ikke kan kende forskel på lig og levende. Om at se direkte ind i helvede. Et menneskeskabt niveau af lidelse, som man ikke kan forestille sig, men skal se for at fatte.Disse filmfolk repræsenterer os alle. Vi skal aldrig vende blikket bort fra den kynisme, der udsprang fra vor midte. Vi skal blive ved med at se billederne af krigens konsekvens, se tabstallene og ødelæggelserne. Og se, hvad ét menneske kan få sig selv til at gøre ved et andet. Og man bliver aldrig immun. Man tror det måske ikke, men ligegyldigt hvor mange dokumentarer, man ser på diverse DR-kanaler, så bliver billederne ved med at være lige chokerende.Man kunne ganske givet skrue ned for doseringen af Anden Verdenskrigs-dokumentarer i perioder. Jo, jo. Men vi må ikke underkende den visuelle dokumentations betydning for det at kunne forstå det uforståelige. Dens ubestridelighed. Det var filmfolkenes opgave i foråret 1945 at se det, man helst ikke ville se. Og med André Singers dokumentar tematiseres både ønsket om at ville se væk, men også konsekvenserne af at gøre det.Night Will Fallligger på DR&rsquo;s hjemmeside.
