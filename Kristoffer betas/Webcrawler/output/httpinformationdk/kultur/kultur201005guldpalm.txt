Guldpalme til Thailand
Apichatpong Weerasethakuls ’Onkel Boonmee, der kan huske sine tidligere liv’, en hypnotiserende og særegen film om ånder, spøgelser og reinkarnation, fik søndag aften Guldpalmen på filmfestivalen i Cannes


CANNES – Der blev jublet blandt både filmfolk, journalister og kritikere, da den thailandske instruktør Apichatpong Weerasethakul søndag aften vandt Guldpalmen på filmfestivalen i Cannes for Onkel Boonmee, der kan huske sine tidligere liv, en hypnotiserende og særegen film om ånder, spøgelser og reinkarnation.Weerasethakul, der netop er kendt for sine metafysiske udforskninger af forholdet mellem menneske, natur og åndeverden, var forståeligt nok meget glad, også fordi, som han sagde, det er første gang, at en thailandsk film vinder den prestigefyldte pris.Instruktøren fortsatte med at takke sine forældre, der »for 30 år siden tog mig med i biografen i en lille by. Jeg forstod ikke konceptet omkring film, filmens mysterium, dengang. Jeg tror, at jeg nu, med denne pris, forstår det lidt bedre, men det er stadig et mysterium for os, og det er dette mysterium, der får os til at vende tilbage og se film. Og jeg tror, at der kommer til at gå mange år, før vi knækker filmens kode og løser det mysterium.«Tro og tvivlApichatpong Weerasethakul takkede også Thailands »ånder og spøgelser, der har gjort det muligt for mig at være her i dag,« og Cannes-juryen, som han gerne ville kysse medlemmerne af, især formand Tim Burton: »Jeg er vild med din frisure,« sagde den thailandske instruktør til sin amerikanske kollega, der kvitterede med et tak.Filmen, der fik juryens Grand Prix, var også et populært valg, nemlig Xavier Beauvois’ Des hommes et des dieux, der er baseret på virkelige begivenheder og fortæller om kristne munke i det muslimske Algeriet. Det er en smuk og opbyggelig film om tro, tvivl og medmenneskelighed, der transcenderer religiøse og kulturelle skel.Juryprisen gik til A Screaming Man fra Chad, mens instruktørprisen – måske lidt overraskende – gik til skuespilleren og instruktøren Mathieu Amalric for burleske-dramaet Tournée. Amalric tog alle sine burleske-stjerner med på scenen, hvilket endte som et af prisuddelingens mere farverige øjeblikke.Rørt takketaleSydkoreanske Lee Chang-dong fik manuskriptprisen for Poetry, et veliscenesat og konsekvent drama om en midaldrende kvinde, der lærer at skrive digte, mens hun forsøger at forlene sig med tanken om, at hendes barnebarn har voldtaget en ung pige fra sin skole.Debutprisen, Camera d’Or gik til Michael Rowes Año Bisiesto, der blev vist i sideserien Quinzaine des Réalisateurs.Juliette Binoche vandt den ene skuespilpris for sin både rørende og kraftfulde præstation i iranske Abbas Kiarostamis Certified Copy, der er instruktørens første lavet uden for Iran.Binoche holdt en lang, rørt takketale og nævnte til sidst den iranske filmskaber Jafar Panahi, der sidder i fængsel i Iran og nu har sultestrejket i en uge. Binoche opfordrede folk til at gøre, hvad de kan for at hjælpe Panahi, mens hun holdt et skilt op med instruktørens navn.Prisen for bedste mandlige skuespiller gik til to skuespillere: Javier Bardem, der leverer en intens præstation i Alejandro González Iñárritus Biutiful, og den unge italiener Elio Germano, der har hovedrollen i Daniele Luchettis La nostra vita.Des hommes et des dieux er købt til dansk biografdistribution af Camera FilmMere fra Cannes på www.information.dk/film og Twitter: @monggaardFlere vindere på www.festival-cannes.fr
