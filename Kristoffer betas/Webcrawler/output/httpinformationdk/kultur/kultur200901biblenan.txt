Biblen og alle de andre bøger, Bush har læst
Bush kan skam læse og gør det endog flittigt, fortæller hans tidligere toprådgiver Karl Rove. Præsidenten skulle jo nødig gå over i historien som den rene analfabet


Den amerikanske præsident, George W. Bush, virker ikke ligefrem belæst. Den joviale cowboy er ikke typen, man forventer at støde ind i på biblioteket eller i boghandlen, men snarere til rodeoi Midtvesten.Men folk tager fejl, hvis de dømmer Bushs intellekt ude, lyder det nu fra Karl Rove i en opsigtsvækkende artikel i Wall Street Journal. Den tidligere toprådgiver, der bliver kaldt Bush's Brain, fortæller således, hvordan han og præsidenten siden 2006 har haft gang i en konkurrence om, hvem der læser flest bøger om året.Travlt med at være lederDet kommer ikke bag på nogen, at mesterstrategen Rove er en belæst herre. Hvad der til gengæld har vakt forbavselse er, at Bush er en næsten lige så flittig læser. Ved årsskiftet til 2007 havde Bush læst 95 bøger imod Roves 110. Bush anerkendte sit nederlag, men undskyldte sig med, at han havde haft travlt med at lede den frie verden, fortæller Rove. Og så krævede præsidenten ellers revanche.Året efter havde verdens mægtigste mand læst 51 bøger, mens Rove havde tygget sig igennem 76. Og mellem jul og nytår 2008, da Roves artikel blev trykt, var det foreløbige resultat 64-40 i Roves favør.Og det er vel at mærke ikke pixibøger, Bush har konsumeret. De to kombattanter diskuterede ivrigt lekturen undervejs, og derfor kan Rove fortælle i detaljer om præsidentens læsevaner.Ud over naturligvis at læse Biblen fra ende til anden hvert eneste år har Bush læst masser af biografier om distingverede amerikanere som Abraham Lincoln, Mark Twain og U.S. Grant. Bøger om krigshistorie, politik og sport er det selvsagt også blevet til. Og lidt skønlitteratur selvfølgelig. Her er den mest overraskende bog på den præsidentielle reol nok Albert Camus' Den fremmede - den eksistentialistiske fremmedgørelsesroman par excellence.Præsidentiel auraDer er ingen tvivl om, at Rove har en helt bestemt dagsorden med sin fortælling om Bush og bøgerne. Manden, der efter sigende nærmest egenhændigt fik installeret Bush i Det Hvide Hus, forsøger nu at restaurere præsidentens omdømme, før han skal rejse tilbage til ranchen i Texas og ind i historiebøgerne.Særligt i forhold til den intellektuelle Barack Obama, der så åbenlyst har ordet i sin magt, kan Bush let komme til at ligne lidt af en analfabet. Og derfor sætter Rove ind på det helt rigtige sted med sit spin. For nok kan det være en fordel at ligne en ganske almindelig amerikaner, der ikke er for fin til at nyde en Budweiser med gutterne over gasgrillen til menigheds-rådets årlige barbecue. Men en vis præsidentiel aura skal samtidig holdes intakt.Netop derfor har kommentatorer imidlertid undret sig over, at det så tydeligt fremgår af Roves artikel, at både Bush og han selv læser stadig færre bøger. Præsidenten lagde ud med at læse næsten to bøger om ugen, men sluttede af med mindre end en om ugen. Ligesom Rove læste under halvt så mange bøger i 2008 som i 2006.Som Jason Linkins fra Huffington Post bemærker, kunne det ellers godt se ud til, at Bush havde noget mindre travlt med at lede den frie verden i 2008 end i de foregående år. Man kunne tilføje, at Rove vel heller ikke kan have haft helt så meget at se til som tidligere, efter han i sensommeren 2007 forlod sin post i Det Hvide Hus for at blive kommentator for blandt andet Fox News og Wall Street Journal.Måske skal forklaringen ganske enkelt søges i den almindelige trend i USA for tiden. Undersøgelser viser, at amerikanerne læser færre og færre bøger hvert år. Og selv præsidenten og den politiske topstrateg følger pænt statistikken.
