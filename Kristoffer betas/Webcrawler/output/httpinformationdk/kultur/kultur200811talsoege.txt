Tal til din søgemaskine



Søg på internettet uden at røre så meget som en eneste tast. Det er Googles tilbud til brugere af Apples iPhone. Google lancerede i denne uge en version af den populære søgemaskine til iPhone, som finder ting på internettet, bare telefonens ejer siger, hvad han eller hun skal bruge.Flere førende anmeldere af it-udstyr kan næsten ikke få armene ned over det nye koncept, og ifølge nyheds-bureauet dpa genkender den nye software ord med en meget høj grad af nøjagtighed.Samtidig prioriteres søgeresultaterne delvist efter, hvor i verden brugeren befinder sig.Google vil nu forsøge også at udvikle konceptet til andre typer avancerede telefoner med internetadgang. 	ritzau/dpa
