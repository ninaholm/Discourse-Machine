Har medierne glemt klimaet i valgkampens hede?
Den kommende regering skal godt nok lede Danmarks indsats ved det store klimatopmøde til november. Men hvis en partileder helst vil undgå at forholde sig til miljøspørgsmål i valgkampen, er der rig mulighed for det, for medierne synes helt at have overset temaet
Hverken i tv-debatterne eller på de valgtest, der kan findes på de store mediers hjemmesider, ofres der mange &ndash; om nogen &ndash; spørgsmål på klimaet.

At ingen af de store partier som Venstre og Socialdemokraterne har nogen nævneværdig lyst til at tale om klima og miljø, er måske ikke så mærkeligt. Den kyniske udlægning af, hvad deres arbejde går ud på, er at skaffe vælgere. Undersøgelser peger på, at klimaspørgsmål ikke står blandt de øverste punkter på vælgernes dagsorden.Men hvad er så mediernes arbejdsbeskrivelse? Hvis det er at holde åbne mikrofoner for spidskandidaterne, går det godt. Er det derimod at stille de spørgsmål, som politikerne helst vil undgå, går det knap så godt. Det mener flere kritikere, der peger på, at spørgsmål om klima og miljø har fået en alt for lille plads i valgkampen.Generalsekretær Gitte Seeberg fra WWF Verdensnaturfonden er en af dem.&raquo;I de store debatter mellem partilederne har vi desværre set, at klimaet slet ikke har fået en plads. Og det er et stort problem, for hvis vi skal forsøge at overholde de klimamål, vi har sat, er vi nødt til at diskutere, hvordan vi kommer derhen. Ellers kommer det ikke til at lykkes,&laquo; slår Gitte Seeberg fast.Også medieforsker Oluf Danielsen fra Roskilde Universitet beklager, at klimaspørgsmålet indtil videre har haft en forsvindende lille plads i valgdebatten.&raquo;Det er ikke for meget at sige, at spørgsmålet om klimaforandringerne er et af de allerstørste spørgsmål for tiden, og derfor kan det da bestemt undre, at medierne ikke giver det mere plads,&laquo; siger Oluf Danielsen. Han forklarer mediernes manglende fokus på klimaet med, at der altid er nogle bestemte temaer som kontanthjælp, vækst og beskæftigelse, der løber med opmærksomheden under en valgkamp.&raquo;Det er de temaer, der optager vælgerne mest og derfor også dem, som både medierne og politikere helst vil tale om. Så selvom journalisterne burde gå forrest og sætte et så vigtigt spørgsmål som klima på dagsorden, sker det ikke, fordi de grundlæggende ikke er specielt interesserede i at tale om noget, der hverken optager de store partier eller vælgerne.&laquo;Et tilvalg af andre emnerHverken DR eller TV 2 havde spørgsmål om klima og miljø med, da partilederne mødtes i stort anlagte debatter samme dag, som statsministeren udskrev valg. Heller ikke i den første tv-duel mellem de to statsministerkandidater, som TV 2 lagde studie til søndag aften, var klima og miljø et tema.TV 2&rsquo;s valgansvarlige, Ulla Pors, forklarer kanalens beslutning med, at der ikke er plads til alle emner.&raquo;Vi havde valgt de emner, som vi fandt vigtige. Klimaet er også et vigtigt spørgsmål, men der blev ikke plads til det i den her omgang. Det betyder ikke, at vi ikke senere vil spørge ind til det. Men vi vil meget gerne have tid til at diskutere de emner, vi tager op, og derfor er der ikke plads til særligt mange emner på sådan en aften.&laquo;&ndash; Men hvorfor var klimaet ikke et vigtigt tema i den første tv-duel?&raquo;Der er så mange emner i valgkampen, at vi ikke kan nå at have dem alle med i første omgang. Jeg mener, at spørgsmålet om klima er vigtigt, ligesom der er mange andre spørgsmål, der er vigtige at stille politikerne under valget. Men der er stadig flere store debatter, og vi skal nok komme omkring spørgsmålet, inden valgkampen er slut. Derudover kan jeg ikke udelukke, at vi ikke allerede har haft spørgsmål om klima med i nogle af vores andre udsendelser, for vi dækker jo valget hele døgnet.&laquo;&ndash; Gør I det ikke for let for de store partier, når I ikke spørger til emner, som de tilsyneladende ikke har lyst til at tale om?&raquo;Der er ikke nogen, der har sagt, at politikerne ikke vil tale om klimaet. Det tror jeg gerne, de vil.&laquo;&ndash; Men man kan konstatere, at de store partier i hvert fald ikke selv er kommet ind på det ind til nu. Ville det ikke være godt fjernsyn at prikke til politikerne med spørgsmål omkring klimaet?&raquo;Der er jo ikke nogen, der har sagt, at politikerne ikke vil tale om det. Men selvfølgelig skal vi spørge ind til det, og det kommer vi til.&laquo;DR: Det er ikke et fravalgOgså Naja Nielsen, der er ansvarlig for DR&rsquo;s valgdækning, forklarer, at når spørgsmål om klima og miljø ikke var med i den første partilederdebat på DR, skyldes det, at der aldrig er plads til alle vigtige emner i den første debat mellem partierne.&raquo;Klima og miljø er et vigtigt emne, og derfor dækker vi det selvfølgelig også. Det har vi allerede gjort i både radio og tv-aviser, og det kommer vi også til, som valgkampen skrider frem. Når vi ikke har det med i den første partilederrunde, er det fordi, at den runde i store træk går ud på, at politikerne fortæller vælgerne om deres dagsorden. Så jeg vil ikke kalde det et fravalg, men et tilvalg af andre emner, de emner som både optager politikerne og vælgerne mest.&laquo;&ndash; Men hvorfor er klima og miljø ikke et større tema i jeres valgkampsdækning?&raquo;Det er også et tema, og vi har allerede dækket det mange gange. Vi synes, det er et vigtigt emne. Men der er andre områder, hvor vælgere er mere usikre på, hvad partierne står for. Det gælder for eksempel det økonomiske område, og derfor er det selvfølgelig vigtig at spørge ind til.&laquo;&ndash; Betyder det, at klima og miljø kommer til at få en plads ved nogle af de store debatter op til valget fra nu af?&raquo;Det har vi ikke taget stilling til endnu, så det kan jeg ikke sige noget om.&laquo;Klar fejlDet er ikke kun på tv-stationerne, men også på dagbladene, at spørgsmål om klima og miljø ikke fylder. BådeBerlingskeogKristeligt Dagbladlokker på deres hjemmeside læserne med kandidattest, hvor man ved at svare på en lang række spørgsmål kan finde ud af, hvilket parti eller hvilken folketingskandidat, man er mest enig med.Læs:&nbsp;Informations valgtest: Hvilket parti er du i VIRKELIGHEDEN enig med?Men ingen af testene indeholder et eneste spørgsmål om klima og miljø. Thomas Hedin, der er researchredaktør på Berlingske, siger, at klimaspørgsmålet ikke er fravalgt bevidst i Berlingskes test.&raquo;Det er en fejl, at der ikke er spørgsmål om klima med,&laquo; siger han og forklarer, at Berlingske i den lange proces, det er at lave en valgtest, laver en bruttoliste med en masse spørgsmål, der bliver diskuteret på tværs af huset. Bagefter bliver spørgsmålene testet hos Gallup for at være sikker på, at spørgsmålene ikke er forkerte eller udformet på en ledende måde &ndash; for så at blive sendt forbi forskere, der gennemtjekker spørgsmålene igen. Først herefter vælger avisen de 15 spørgsmål, der skal med i den endelige test.&raquo;Og først da vi lægger testen online, opdager vi, at klimaspørgsmålene ikke er kommet med,&laquo; siger Thomas Hedin.&ndash; Mener du så, at testen stadig kan bruges?&raquo;Det er virkelig ærgerligt, at de ikke er kommet med. Men det kvæster ikke testen, for der er stadig spørgsmål til hele spektret, men det skulle have været med. Det er et meget vigtigt spørgsmål, og det er en fejl, at de ikke er der. Men da vi opdagede det, var det for sent.&laquo;På Kristeligt Dagblad mener Henrik Hoffmann-Hansen, der er politisk redaktør, at &raquo;det er et rigtig godt spørgsmål, hvorfor klima og miljø ikke er med.&laquo;Kristeligt Dagblads valgtest er lavet som en værditest, hvor vælgeren kan finde ud af, hvem han eller hun deler flest værdier med.&raquo;Definitionen af, hvad værdipolitik er, er der ikke nødvendigvis enighed om, og vi har i vores værditest vurderet, at der ikke skulle være klimaspørgsmål. Der er 25 spørgsmål i testen, så det er også et spørgsmål om, at der ikke skal være alt for mange spørgsmål. Men det kunne sagtens have været med i vores test.&laquo;&ndash; Er klimaet ikke et vigtigt værdipolitisk emne?&raquo;Klimaet er bestemt et meget vigtigt emne, om det lige præcis er værdipolitik, det kan man diskutere, men klimaet generelt vigtigt at diskutere.&laquo;&ndash; Men når der nu netop er 25 spørgsmål i jeres test, kunne man så ikke forestille sig, at der er havde været plads til et spørgsmål om klimaet?&raquo;Det kunne der også sagtens have været, og man kan også sagtens diskutere, om der helt generelt har været for lidt fokus på klimaet i valgkampen. Det har både Kristeligt Dagblad og de andre medier nok givet for lidt fokus her i valgkampen. Men der er heldigvis god tid endnu, så jeg er sikker på, at vi nok skal nå at få det med.&laquo;Træthed i befolkningenNår de store aviser og tv-stationer ikke beskæftiger sig særlig meget med klimaet under valgkampen hænger det sammen med, at mediedækningen i forbindelse med klimatopmødet i 2009 var &raquo;ude af proportioner.&laquo; Det mener lektor på Journalisthøjskolen Lars Kabel, der har kortlagt journalisternes dækning af topmødet i København.&raquo;Medierne dækkede klimatopmødet så massivt, at det skabte en dagsorden, der var helt forvrænget. Det skyldes vel mest af alt, at vi havde en naiv forestilling om, at klimaforandringerne kunne løses på det topmøde. Det kunne de så ikke,&laquo; siger Lars Kabel.Han mener, at de mange &rsquo;COP-fiaskoer&rsquo;, som han kalder det, hvor verdens politikere gentagende gange ikke har kunnet blive enige om at formulere nogle bindende klimamålsætninger, har skabt en træthed i befolkningen: &raquo;Det er en medvirkende faktor, at vi simpelthen er blevet trætte af emnet. Mange har en følelse af, at vi alligevel ikke kan gøre noget ved det, og det også en årsag til, at medierne ikke beskæftiger sig med det,&laquo; siger Lars Kabel.Der er interesse for klimaetAt vælgerne ikke skulle interessere sig ikke for klimaet, køber Gitte Seeberg fra Verdensnaturfonden ikke.&raquo;Der findes mange undersøgelser, der viser, at spørgsmål omkring klima optager befolkningen. Der er flere og flere, der vågner op og tænker, at vi er nødt til at gøre noget ved klimaforandringerne. Så selvom det ikke står allerøverst på vælgernes liste, så betyder det ikke, at de ikke interesserer sig for det,&laquo; siger Gitte Seeberg.Derfor mener hun, at både medierne og politikere er forpligtede til at tale om emner, hvis løsningshorisont ikke ligger inden for en firårig valgperiode.&raquo;Det er vigtigt at diskutere de store linjer i en valgkamp. Hvis vi gerne vil være ambitiøse på vores samfunds vegne, er vi nødt til at diskutere de her spørgsmål.&laquo;
