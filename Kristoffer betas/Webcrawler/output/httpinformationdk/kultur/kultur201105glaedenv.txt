Glæden ved pligt­læsning
Ivan Rod, leder af litteraturfestivalen CPH:LITT, læser helst bøger ved sit arbejdsbord også, når det ikke er arbejde


Glæden ved pligtlæsningHvilken bog ville du ønske, at alle ville læse?»Jeg har altid haft det svært med andre, der vidste, hvad der ville være godt for mig. Derfor er jeg også lidt varsom med at sige, hvad jeg ønsker, andre skal. Men der er forfattere, jeg kan anbefale: Milosz, Dostojevski, Mann, Musil og Kafka f.eks.«Hvilken bog har haft størst betydning for dig?»Flere af de moderne øst- og centraleuropæiske forfattere har haft stor betydning for mig. Det gælder de nævnte, men det gælder også forfattere som Nabokov, Kapuscinski, Canetti, Conrad og Benjamin. Hvorfor, er straks sværere at svare på, men det har noget at gøre med en klang, som jeg også har fundet hos nordboer som Ibsen, Hamsun og Strindberg.«Hvad er den værste bog, du har læst?»Det spørgsmål vil jeg ikke besvare offentligt. Men jeg bliver frustreret, når jeg læser bøger, hvor elendig sætningskonstruktion eller elendig tegnsætning nødvendiggør genlæsning af det, der ellers ville have været simpelt. Bøger, der er dårligt korrekturlæst, eller bøger, der ikke er ordentligt redigeret, spænder ben for sig selv. Synes jeg, som læser.«Hvilken type læser er du?»Jeg har ikke tænkt på, at jeg kan indpasses i et segment. Men klart... selvfølgelig kan jeg det. Jeg er på en og samme tid to slags læsere: Den koncentrerede, som foretrækker at læse en roman eller et værk i ét stræk. Men også den fragmentariske, som kan læse op til syv-otte bøger ad gangen. Mit valg af læseform afhænger af det udbytte, jeg skal opnå. Jeg læser både for at orientere mig, for at indoptage en forståelse af form og indhold og for at forstå et enkeltstående værk til tider et helt forfatterskab til bunds. Jeg læser ofte ved et arbejdsbord, fordi det at læse for mig er at arbejde. Ikke forstået som en 'pligt', men som det Siegfried Lenz kalder en 'pligtens glæde'.«Hvornår læser du?»Jeg læser ofte om aftenen, men størst udbytte får jeg, når jeg læser om dagen. På min gamle dage er jeg blevet a-menneske, og jeg koncentrerer mig bedst, når solen står op.«
