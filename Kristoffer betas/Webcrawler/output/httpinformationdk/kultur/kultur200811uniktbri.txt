Unikt britiske Boyle



 "Det, jeg virkelig kan huske nu, er, at vi havde så fantastisk en rollebesætning," siger den britiske filminstruktør Danny Boyle til Guardian om sit 12 år gamle, succesfulde mesterværk, Trainspotting.
"Man vil aldrig kunne få den samme styrke i dybden i dag. Normalt kan man besætte to eller tre stærke roller, men vi havde syv eller otte utrolige skuespillere, som alle gav den hele armen. Jeg tror, at de alle hver for sig mente, at det var 'deres' film. Der var ingen biroller i Trainspotting. Den specielle følelse, jeg husker omkring filmen, var det sjældne, hvor ens eget folk vælger at se deres egne film. Det sker så sjældent, at et britisk publikum strømmer ind for at se en britisk film, en film om deres eget land, egne liv, egen kultur. 'The Full Monty' gjorde det også, og jeg tror, at begge films succes havde at gøre med, at de ikke leflede for Amerika - de bevarede den følelse, som gjorde dem unikt britiske."

