Kunstsamlernyt



 
Det er 150 året for Manets berømte maleri Frokost i det grønne. Det fejres rundt om i verden i denne weekend.

Det nye Serpentine Sackler Gallery i London, over for det oprindelige Serpentine Gallery, er tegnet af Zaha Hadid og åbner i weekenden. Det har kostet 150 mio. kr., men kunsten er til gengæld også fin. Åbningsudstillingen er med argentinske Adrian Villar Rojas.

Det er fredag, og ferniseringer er der nok af. I dag Tom Christoffersen, der åbner Dan Scheins I Believe in Psychopaths, og Andreas Albrectsens The End i Skindergade 5, København fra kl. 17.

Hos Christian Andersen i Høkerboderne i den københavnske kødby er der helt sikkert fest fra kl. 17, når den lokale helt Søren Pind åbner Campari. Benjamin Zuber viser Super Wild Ass Guess i Black Box Gallery i Fredericiagade 14 i København. Det er også fra kl. 17.

Der sker også lidt på de ikke-kommercielle udstillingssteder i aften. Kongelejligheden i Bryggergården 1-21 i Kastrup viser gruppeudstillingen Støj. Another Space i Vermlandsgade 75 på Amager viser gruppeudstillingen In Search of Lost Experience. C4 Projects i Dybbølsgade 60 på Vesterbro i København viser L’ost med Christian Otto og Ayumi Rahn.

I provinsen er det i Aarhus og Esbjerg, at ferniseringerne sker i aften. Charlotte Fogh Gallery åbner for The Sleeping Beauty Painter af Michael Swaney  kl. 17.30 i Mejlgade 18b. Esberg Kunstmuseum har fernisering på gruppeudstillingen What am I doing here? På samme tid med en lang række kendte navne blandt andre Saraceno, Grayson Perry, Lemmerz og Nina Saunders.

