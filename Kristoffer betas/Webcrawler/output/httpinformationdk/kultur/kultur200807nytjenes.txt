Ny tjeneste på Google



 Hvis du sidder inde med en særlig viden eller erfaring om f.eks., hvordan man kan vaske pletter af sofaen eller fange store torsk, og hvis du gerne vil dele din viden med andre, så kan du nu gøre det på en ny Google-tjeneste, som blev lanceret onsdag. På knol.google.com kan folk skrive artikler om de emner, de ved en masse om. Og Google opfordrer alle til at dele ud af deres viden og tage del i et oplysnings- og vidensfællesskab. Formålet med tjenesten er dels at gøre Google-brugere mere tilfredse, dels at få mennesker med stort kendskab til et emne til at dele deres viden med andre. Tjenesten skal ikke have karakter af et leksikon, og derfor er det ikke muligt at rette i artiklerne - kun kommentere og give karakterer. 

