Magtfuld DR-direktør stopper
DR-mediedirektør Lars Grarup stopper - knap to uger efter, at en anden DR-direktør stoppede. Grarup er tidligere vurderet som mere magtfuld mediemand end generaldirektør Kenneth Plummer


Han er blevet kaldt mere magtfuld end selveste generaldirektør Kenneth Plummer, men nu stopper mediedirektør hos DR, Lars Grarup. Det oplyser DR højst overraskende i en pressemeddelelse.Årsagen er den nye DR-struktur, som DR's bestyrelse for nylig vedtog, og som Lars Grarup angiveligt ikke har kunnet se sig selv i.Som mediedirektør har Lars Grarup blandt andet haft ansvaret for udviklingen af DR's tilbud på tv, radio og multimedier. Og det har været medvirkende til, at han blev placeret på ottendepladsen, da fagbladet Journalisten omkring nytår forsøgte at lave en opgørelse over de 50 mest magtfulde personer i det danske medielandskab. Skulle man finde hans chef, generaldirektør Kenneth Plummer, skulle man helt ned til 23.-pladsen.Lars Grarups fratrædelse kommer knap to uger efter, at en anden af de på det tidspunkt højest placerede folk i DR, Mette Bock, forlod sin stilling som direktør for programproduktionen.Fokus på brugerneI pressemeddelelsen fra DR siger Lars Grarup:»Jeg er glad for at efterlade et DR med et mangfoldigt udbud af brede og smalle public servicekanaler og -programmer. Det har været vigtigt i mit arbejde, at DR's indhold var bredt forankret hos danskerne. Jeg håber, at DR vil holde fokus på brugerne - også i fremtiden.«Generaldirektør Kenneth Plummer beklager i samme pressemeddelelse Lars Grarups beslutning»Jeg har sat stor pris på at arbejde sammen med Lars fra første dag, jeg trådte ind ad døren i DR. Lars har ydet en stor indsats for DR og har haft en helt afgørende rolle i den modernisering, DR har undergået de sidste mange år.«PopularitetssøgendeMens DR's bestyrelsesformand, Michael Christiansen, beklager og kalder det »et tab for DR«, at Grarup har sagt op, lyder der andre toner fra DR's næstformand, Ole Hyltoft, der forstår direktørens beslutning.Hyltoft er kendt for at gå ind for public service i en traditionel og folkeoplysende forstand, og Lars Grarup har ifølge Hyltoft stået for det modsatte.»Lars Grarup har i høj grad stået for den popularitetssøgende linje, men jeg tror, at tendensen hos både befolkningen og i DR går i retning af public service i mere traditionel forstand,« siger Ole Hyltoft og tilføjer:»Derfor er der nok en vis kulturpolitisk logik i, at Lars Grarup efter eget ønske fratræder nu. Jeg forstår ham godt.«Bestyrelsesformand Michael Christiansen siger i en pressemeddelelse, at »Lars Grarup har haft kolossal stor betydning for DR i en årrække«.»Det er derfor med stor beklagelse, at jeg har modtaget oplysningen om, at Lars Grarup ikke kan se sig selv som mediedirektør i den nye organisation, og at han derfor ønsker at forlade DR. Det er et tab for DR, at han har truffet denne beslutning,« lyder det fra formanden. ritzau
