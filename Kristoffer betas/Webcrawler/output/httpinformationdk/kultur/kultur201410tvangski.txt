Tvangskiggeri



Vores nye tvangsprægede tv-kultur udvider ordbogen på fascinerende vis og skaber begreber, der både kan retfærdiggøre og lade os revidere vores spøjse sociale adfærd.Sidste år blev jeg således introduceret til &rsquo;binge-watching&rsquo;, der beskriver dét lystigt at æde sig igennem hele sæsoner af tv-serier uden pause &ndash; og uden kontrol. Nu tilrettelægger og lancerer Netflix og Amazon netop deres serier til binge-watching, som var de operalange spillefilm med otte indlagte tissepauser.I sidste uge læste jeg så et for mig nyt begreb i en livlig facebookdiskussion om tv-serienGirls: &raquo;I pretty much hate-watched the second season.&laquo;&rsquo;Hate-watching&rsquo;. Helt sikkert. &rsquo;Hate-watching&rsquo; sætter ord på det spøjse fænomen, at man for at kunne tale med om en tv-serie, man måske slet ikke bryder sig om, jo bliver nødt til at se lortet. Tv-seriekiggeri handler nemlig også om de timer, man diskuterer serier med andre. Og kan man ikke lideGirls&ndash; da må man seGirlsog ryste træt på hovedet for at blive helt sikker i sin dom. For en del af underholdningsværdien er, seriens kvalitet ufortalt, den parallelle holdningsdannelse.Men så mangler også et tredje ord. For faktisk troede jeg, at &rsquo;hate-watching&rsquo; betød dét at blive ved med at se en serie, man ikke rigtig er underholdt af, bare fordi man ikke kan lade være. Lad os kalde det fænomen for &rsquo;force-watching&rsquo;.Force-watching passer på samtaler a la: &raquo;Jeg serMasters of Sex, det er ret plat, og de spiller dårligt, men det bliver ok, når man kommer ind i det&laquo; eller: &raquo;Jeg kæmpede virkelig, men måtte give op over forTrue Bloodmidt i tredje sæson.&laquo; Force-watching peger på, at selve akten at binge-watche er blevet mere afhængighedsdannende end tv-serierne selv. Man hader, at man gør det, men man gør det i desperat jagt på at få tidligere tiders lystdrevne seriefix.Mange ærede læsere af denne avis vil måske ryste på hovedet af det fænomen. Men hvad med alle andre? Tager du dig i at force-watche? Så se måske i stedet et af de mange tusinde filmmesterværker, der findes (de findes i 2 timer lange afsnit) &ndash; eller, bevares, gør noget helt tredje, mens du venter på serier, der fortjener din flid.
