Folk



 
	Fyrede & fyrige

	Venstres ledelse fyrede i 2012 EU-parlamentarikeren Jens Rohde som spidskandidat til EU-valget i maj i år. Årsag: Rohde går alt for helhjertet ind for EU. Hans afløser, Ulla Tørnæs, puster nu fyrigt i Venstres nyfundne EU-skepsis.

	Overlovlydige

	Til dagbladet Politiken erklærer Ulla Tørnæs: ’Vi er alt for trofaste, når det gælder om at gennemføre EU’s love.’ Hvad mener hun? EU er jo netop en unik form for samarbejde, hvor landene er forpligtet til at gennemføre det, de har stemt for.

	Emsige dukse

	Ulla Tørnæs hetzer endnu mere mod det internationale samarbejde: ’Med den dukserolle, vi har indtaget i EU, kan vi nemt komme til at skade os selv,’ siger hun. Jamen, har Venstre da overhovedet ingen skam? Gør noget, Uffe Ellemann!

	Bagstræbere

	I dagbladet Børsen forklarer Dansk Folkepartis mf’er Kim Christiansen: ’Venstre er en lille smule bagstræberiske. Nu griber de sagen med børnecheck, for de kan godt se, at ellers render Dansk Folkeparti med hele dagsordenen.’

