'Som ung pige drømte jeg om, at fyrene sagde 'I love you' '
Det kan være både sødt og sjovt, når unge bruger engelske ord, men det er ofte udtryk for sproglig dovenskab, hvis voksne gør det, mener sprogkonsulent Kirsten Rask
De engelske gloser dominerer overalt i butikkerne — som her hos Jack &amp; Jones.

I 1843 skrev nationalskjalden Grundtvig sangen »Velkommen i den grønne lund, hvor fuglene de sjunge«, der fortsætter: »Det høres skal: Den danske mund til sang har og en tunge ...«Selv om jeg sjældent selv synger i badeværelset jeg foretrækker at fløjte, men det kan være svært under bruseren har jeg knap 170 år senere alligevel gjort mig bekymringer over mine tre teenagedrenges massive brug af engelske ord og udtryk, men ifølge sprogkonsulenten Kirsten Rask er de unge ofte meget bevidste om, hvor de taler hvad.»Jeg kan jo læse i seriens første artikel, at drengene skifter sproglig kode, når de taler med deres farmor. Så siger de ikke»fucking cool«, hvis hun serverer koteletter i fad,« fortsætter hun.Det sker altså ikke ret tit ...»At bruge engelske ord er et kendt ungdomsfænomen,« fortsætter Kirsten Rask uanfægtet.Hun kan således tydeligt huske, hvordan hun selv som 13-årig dagdrømte om, at fyrene skulle sige»I love you«til hende ...»Det er udtryk for en form for umodent sprog, og jeg voksede da også fra det. Der var nu heller ingen, der sagde det,« forklarer Kirsten Rask og tilføjer:»Det er klart, at når man er 15 år, så har man ikke det samme ordforråd som en på 50 år. Det er jo en af de fascinerende ting ved sproget, ens ordforråd udvikler sig hele livet, lige indtil det slår klik.«Engelsktalende jakkesæt»Når vi er unge, har vi behov for at løsrive os fra det nære. Og de unge ved ikke nødvendigvis, hvilket stærkt skældsordbitcher. Men lad dog bare de unge tale, som de vil, de ændrer alligevel deres sprog, når de bliver voksne.«Derimod finder Kirsten Rask det »tragikomisk«, hvis voksne i jakkesæt og slips bruger ord somtask forceellergood governanceellerroad pricing. Og det er her, hun ser en stigende brug af engelsk.»For det første er det en blanding af sproglig dovenskab, umodenhed, imponerethed og en trang til at blære sig. For det andet og værre falder de talende fuldstændig igennem over for mig, når det gælder troværdighed og etik,« siger Kirsten Rask, men skynder sig at tilføje:»Sproget i sig selv tager nu ikke skade af det.«Hvorfor er det dovenskab?»Det er lettere bare at låne et ord end at nytænke begrebet på dansk. Ofte vil det også virke klodset, hvis man oversætter et engelsk ord alt for direkte.«Det er ikke altid gået specielt godt, når engelske ord er blevet fordansket.»Tag nu ordet 'dækslip', som er et dansk udtryk for det engelskeaquaplaning. Det er aldrig slået folkeligt igennem, selv om det er optaget i ordbogen, fordi det blev introduceret for sent.«Generelt er dansk ellers et »fantastisk elastisk sprog«, mener Kirsten Rask og henviser til nydanske ord som 'zappe', 'hit' eller 'akvaplaning'.»Det er jo ord, som fungerer glimrende på dansk. Vi bøjer og staver dem endog på dansk.«En på sprog-opleverenSelv om Kirsten Rask har beskæftiget sig med engelsk i sit arbejdsliv, kan hun have svært ved at opfatte et enkelt engelsk ord, hvis det så at sige kommer dumpende imellem danske ord.»Hvis øret først har vænnet sig til dansk, og en talende så skifter sprogkode midt i en sætning og f.eks. siger'gut feeling'(= mavefornemmelse), så kan det være vanskeligt at forstå.«Det irriterer også, når Kirsten Rask ser en Netto-reklame for f.eks. en 'sæbe-dispenser' eller for et 'makeup kit'.»Jeg ved fra flere ældre, at de snart dårligt aner, hvad der er i pakkerne, når de køber ind. Så der er altså nogen, ikke mindst i erhvervslivet, der synes, at det er vældig smart med engelske ord, og så er der andre, der ikke fatter en lyd. Det kan man godt opfatte som et problem.«Hvis erhvervslivet bruger engelske ord, kan det være for ikke at virke provinsielle?»Ikke i mine ører. Tværtimod, hvis nogen formidler sagkundskab på en sprogligt forståelig måde, så lytter man da efter. Jeg bliver altid mistænksom, når folk bruger mange engelske gloser: Okay, hvilken automat har du så trukket din mening i, tænker jeg. Jeg opfatter det som et slør, der skal gøre det sværere at forstå dem. Men det er klart, at når man bruger de store drenges sprog, så kan sproget virke som en potensforlænger.«Er der så en overgrænse for, hvor mange engelske ord dansk kan rumme?»Nej, det tror jeg ikke, for der plejer jo at komme et mætningspunkt,« svarer Kirsten Rask og henviser til, at der også tidligere har været omfattende sproglån fra tysk og fransk.»Den sørgelige holdning: at dansk er et fattigt sprog, er helt forkert. Det er altså kun antallet af dansktalende, der er lille, hvorimod selve ordforrådet er lige så stort som på engelsk eller fransk.«Desuden skabes der hele tiden nye danske ord, ikke mindst blandt unge.»Tag nyskabelser som 'en på opleveren', som de unge fik af deres pædagoger, der har de selv videreudviklet udtryk som 'nederen' og 'haderen'. Det viser, at unge er glimrende til at skabe nye ord og generelt har stor sprogbevidsthed.«
