Folk



 
	Nordmænd

	I dag er det to år siden Anders Behring Breiviks terrorangreb i Oslo og på Utøya. I Norge vil statsminister Jens Stoltenberg placere en mindekrans i Oslo, mens AUF vil placere en på Utøya. Og i Oslo Domkirke vil der være mindegudstjeneste.

	Simon Emil Ammitzbøll

	Søndag skriver Ekstra Bladet om LA’s skatteplan, som vil sikre store skattelettelser til direktører og ingen til kassedamen. På Facebook har Simon Emil Ammitzbøll sat sig for at rette faktuelle fejl i Nationens kommentarer. Held og lykke med det.

	Kong Phillippe

	I går abdicerede den belgiske konge, Albert II. Thomas Blachman har efter rubrikbestyrerens vidende endnu ikke benyttet lejligheden til at opfordre den hjemlige dronning til at abdicere, som han gjorde, da hollandske Beatrix trådte tilbage.

	Turister

	Danmark er Europas tredjedyreste turistland, og derfor vil Dansk Folkeparti nedlægge eksportministeriet og genoprette et turistministerium. Altså et, der skal gøre det mere attraktivt for udlændinge at rejse til Danmark. Det er da ironisk.

