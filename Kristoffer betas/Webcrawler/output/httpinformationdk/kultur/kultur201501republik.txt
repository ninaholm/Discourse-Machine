Michel Houellebecq: ’Republikken er død’
Den kontroversielle franske romanforfatter Michel Houellebecq ser ikke længere sig selv som ateist – et samfund behøver religion, og derfor er islamiseringen uafvendelig og det oplysningsfilosofiske projekt dødfødt og tomt, forklarer han i to interviews, som han gav få dage før blodbadet på Charlie-Hebdos redaktion
Houellebecq fortæller selv, at hans nye bog handler om at beskrive en alternativ verden: ’Jeg prøver at forløse en verden, jeg ikke kendte før. Det er det, der ligger mig på sinde. Det kræver, at jeg forholder mig neutralt og lader, som om politisk korrekthed aldrig havde eksisteret.’

I 2022 lever Frankrig i frygt. En sælsom uro gærer. Hyppige voldsepisoder i storbyerne forties af medierne. Alt mørkelægges, offentligheden får intet at vide, men så vælger landet sin første muslimske præsident: Mohammed Ben Abbes slår Front Nationals Marine Le Pen stort. Med støtte fra både socialister og borgerlige.Næste dag holder kvinder op med at gå i vestligt tøj og begynder at tilhylle sig. I stort tal forlader de arbejdsmarkedet, ansporet af nye statsydelser til hjemmegående. Arbejdsløsheden for mænd styrtdykker, og i de belastede kvarterer hører kriminalitet stort set op. Universiteterne bliver islamiske, og de ikkemuslimske lærere tvinges på tidlig pension eller må konvertere, hvilket stiller romanens hovedperson, en midaldrende litterat med frustrationer i sit kønsliv, over for en udfordring.Sådan er den fremtid, Michel Houellebecq forestiller sig iSoumission(underkastelse) hans sjette roman, der endnu før udgivelsen har skabt skandale i den franske offentlighed. Onsdag udkom bogen på en særdeles dyster baggrund, idet udgivelsesdatoen faldt sammen med nedskydningen af 10 medlemmer af det franske satireblad Charlie Hebdos redaktion &ndash; efter alt at dømme en afstraffelse for dette blads offentliggørelse af respektløse karikaturer af profeten Muhammed.Hvad Houellebecq mener om dette attentat, der har rystet Frankrig, vides endnu ikke, men enkelte medier var umiddelbart før udgivelsen af hans bog så heldige at få forfatteren selv i tale og kunne således spørge ind til hans motiver til at skriveSoumission.Politisk effekt?Har han skrevet en alarmistisk dystopi? Hvorfor beskriver han et &rsquo;islamiseret&rsquo; Frankrig, hvor et scenario, der ligner alle islamofobers værste mareridt, tilsyneladende går i opfyldelse. Frygter han ikke at pøse vand på en i forvejen fremgangsrig højrepopulismes mølle, spørger en bekymret journalist fra magasinet Nouvel Observateur?Nej, det &rsquo;ansvar&rsquo; nægter forfatteren at vedkende sig. For det første afviser Houellebecq, at fiktionsværker som romaner kan slå igennem med politisk effekt &ndash; &raquo;det, som forandrer verden, er rent ideologiske tekster uden indviklede hovedpersoner&laquo;.For ham handler det alene om at indfange en ny vision om en alternativ verden: &raquo;Jeg prøver at forløse en verden, jeg ikke kendte før. Det er det, der ligger mig på sinde. Det kræver, at jeg forholder mig neutralt og lader, som om politisk korrekthed aldrig havde eksisteret. Jeg er forfatter, ikke venstreintellektuel debattør, vel?&laquo;Realistisk er bogen ikke, indrømmer han i et interview med det amerikanske litteraturtidsskrift Paris Review. &raquo;Det ville kræve, at muslimer holdt op med at være så indbyrdes uenige, og det ville igen kræve en ekstremt intelligent person med ekstraordinært politiske talent som det, jeg giver min romanfigur, Ben Abbes&laquo;.Houellebecq afviser i interviewet med Nouvel Observateur, at højrefløjens indvandringsmodstandere kan bruge hans bog til noget. De vil blive slemt skuffede, for den handler ikke om den såkaldte &rsquo;befolkningsudskiftning&rsquo;, som den berygtede højreradikale forfatter Renaud Camus frygter.&raquo;Min bog handler ikke om indvandring. Den er politisk fiktion. Og en plausibel fiktion, selv om jeg fremskriver begivenheder, der måske ligger årtier forude &ndash; 2022 er nok for tidligt. Hvad højrefløjen frygter, har jeg slet ikke styr på, men nok ikke lige den verden, jeg beskriver i min bog, nemlig dannelsen af en stor vestlig muslimsk middelhavsmagt &ndash; moderat og med Romerriget som forbillede og Frankrig og det franske sprog som dynamo. En sådan alliance med den arabiske verden ville ikke nødvendigvis have mishaget de Gaulle.&laquo;Fundamental ændringAltså både fiktion, men ikke fuldstændig science fiction, for islamiseringen vil ske, og ej heller behøver det at være en dårlig ting. Under alle omstændigheder er udviklingen uafvendelig, spår Houellebecq.&raquo;Marine Le Pen kan stoppe indvandring, men ikke stoppe islamiseringen. Den er en åndelig proces, et paradigmeskift, en genkomst for det religiøse. Jeg tror ikke på tesen om &rsquo;udskiftning&rsquo;. Det afgørende er ikke forskydningen i befolkningens racesammensætning, men i dens værdi- og trossystem.&laquo;Noget fundamentalt har tydeligvis ændret sig for Houellebecq, der tidligere har kaldt islam &raquo;den dummeste religion af alle&laquo;. Men han har efter sine forældres og sin hunds død indset, at han ikke var rigtig ateist &ndash; kun agnostiker &ndash; og dette er den væsenligste årsag til, at han har skrevet denne bog, siger han til Paris Review. Uden at være religiøs, mener Houellebecq simpelt hen at have indset, at et samfund behøver religion. Som han forklarer i Nouvel Observateur:&raquo;Auguste Comte (fransk 1800-tals-sociolog,red.) så rigtigt: Intet samfund kan i længden bestå uden religion. Det er for mig at se svært at benægte, at vi i dag ser en magtfuld genkomst af religionen. Den idéstrømning, der kom til verden med protestantismen og blomstrede op med Oplysningstiden og Den Franske Revolution, ligger for døden og vil vise sig at have været en kort parentes i menneskets historie. I dag er ateismen død, sekularismen er død, og Republikken er død.&laquo;Og igen i Paris Review: &raquo;Hør her, Oplysningen er død. Det skal jo ske på et eller andet tidspunkt, så det kan lige så godt være nu. (&hellip;) I sig selv har den ikke kunnet frembringe andet end tomhed og gøre mennesker ulykkelige. Så, jo, jeg er fjendtlig over for Oplysningsfilosofien &ndash; det vil jeg gerne gøre helt klart&laquo;.Om det, der skal træde i stedet, så bliver at foretrække, lader Houellebecq dog stå åbent. Til Nouvel Observateur siger han: &raquo;Min roman er grundlæggende tvetydig. Man kan læse den som en desperat eller som en optimistisk bog. Under alle omstændigheder ser det ud til at være muligt for os at indrette os på venskabelig fod med muslimerne. Det vil være muligt at indgå kompromis mellem en genfødt katolicisme og islam. Men først må noget slås i stykker. Og det bliver Republikken.&laquo;
