Landbokulturens ånd lever på Mors
De herboende forfattere skriver om en kultur under afvikling, nu afvikler morsingboerne årligt et kulturmøde, der gerne skulle vokse til at blive samme succes som folkemødet på Bornholm
Kulturmødet på Mors med titlen ’Mere kant end udkant’  var ikke bare tre dages debatarrangementer, men også kunst overalt: Et hus i neonfarvet strik foran cykelhandleren, hvidklædte skuespillere fra Limfjordsteatret i sidegaderne. Og at der hang surrealistisk kunst for millioner på væggen hos Mona på Gasværksvej.

Jeg kender Mona. Hun stod i cafeteriet i Glyngøre Hallen i mange år. Hun har solgt mig rustne søm og lune baconchips og sendt mig irriterede blikke, når det tog mig evigheder at vælge slik for en femmer.Nu bor hun på den anden side af vandet. På Gasværksvej i Nykøbing Mors. I dag står jeg i hendes stue og ser på kunst for millioner. Kvium og Freddie hænger side om side med vitrineskabe og porcelænsmalede platter med skibe og over computerbordet ved endevæggen hænger et Richard Mortensen-maleri.Monas stue er mørk, og der er gardiner fra gulv til loft, så ingen kan kigge ind ad vinduerne. Tapetet har en falmet bordeaux nuance og er dekoreret med et mønster, der ligner store møbelklunker. Julie Norrs billedeFeverpasser perfekt til det tapet. Det er som om kvistene uden for vinduet i Norrs billede fortsætter ud på væggen, og i midten bryder tapetet nærmest ud gennem lærredet i en plamage af kødfarvede figurer.Det er kunstmuseet i Aalborg, Kunsten, der har lånt Monas hus på Gasværksvej i forbindelse med Kulturmødet på Mors. Et interessant forsøg på, at bringe kunsten ud af de veltempererede, hvide institutionsrum og ud i virkeligheden, hvor oplevelsen af både kunsten og det private hjem pludselig bliver en helt anden. Monas hjem bliver et museumsrum i sig selv.Jeg kender Mona, siger jeg, men i virkeligheden ved jeg bare hvem, og hvis hun er. Og sådan er det, når man kommer fra så lille et samfund.Jeg ved, hvem folk er, til gengæld kender jeg landskabet. Så godt, at jeg kunne køre fra Glyngøre til Nykøbing Mors med lukkede øjne. Jeg kunne fortælle, hvor rækken af træer i Legind Bjerge brydes og en lysning giver rum til en parkeringsplads, og midt på Sallingsundbroen kunne jeg angive, hvor sejlrenden åbner sig i fjorden under os.Neonfarvet strikbeklædt husNår man kender området så godt, vil jeg vove den påstand, at man også får mere ud af at opleve, at der pludselig står et hus i neonfarvet strik foran cykelhandleren ved rundkørslen.Og at der sidder hvidklædte skuespillere fra Limfjordsteatret rundt omkring i sidegaderne og gyderne på gågaden. Og at der hænger surrealistisk kunst på væggen hos Mona på Gasværksvej. Det man ser, er ikke længere det, man ser. På den måde er Kulturmødet på Mors en succes &ndash; ikke bare som arrangement, men som kunst.Vejen fra det gamle elværk (der nu hedder Musikværket &ndash; et nyoprettet kulturhus som alle større provinsbyer med respekt for sig selv, i dag har) er fyldt med mennesker.Nogle af dem går målrettede, som kun medarrangører gør, andre vandrer langsomt afsted og kigger nysgerrigt omkring. Det er de lokale, som er gjort til fremmede i deres egen by. Turister i deres hjem.Kalle og Sussi Kristensen er kommet direkte fra arbejde for at opleve stemningen. Kalle Kristensen er stadig i sit arbejdstøj og bærer på en lille plasticpose fra Kop og Kande. Dér nåede de lige ind, inden de tog til Kulturmødet.Sussi Kristensen fortæller, at de også har tænkt sig at komme tilbage om lørdagen&raquo;Vi skal jo bakke op om arrangementet,&laquo; siger hun. Parret fortæller, at de ikke går så meget op i kunst.&raquo;Nej, vi går ellers ikke så meget ud og oplever kultur,&laquo; siger Sussi Kristensen:&raquo;Men vi var da i Skagen i sommer og så P.S. Krøyer. Så har vi gjort det, og det var da flot at se,&laquo; fortæller Kalle Kristensen og fortsætter:&raquo;Det er godt for øen, at der sker lidt, og der er da også nogle lokale her, kan vi se, men vi har ikke så mange hippier tilbage, så der er nok også mange udefra, men det har vi også brug for,&laquo; siger han og griner.Mange andre som Kalle og Sussi Kristensen siger om sig selv, at de ikke normalt opsøger kunst og kultur. Men de er her. Ikke kun ude på pladserne, hvor boderne lokker med forskellige kulturoplevelser og workshops. De er også inde i Musikværket, hvor der debatteres om alt fraaudience developmenttil kunst i folkeskolen.&raquo;Goddaw Lise, når du er også kommet til kulturmøde,&laquo; siger min sidemand til en kvinde, der bevæger sig ind på vores stolerække.&raquo;Du skal sætte dig op foran, Lise, så kommer du i æ fjernsyn,&laquo; siger han og peger grinende op på salens storskærm.På rækken foran os vender en ældre kvinde sig om og hilser også på denne Lise og præsenterer sine børnebørn:&raquo;De er kommet hele vejen fra København.&laquo;Stolthed og desperationOg også Jeanet og Henrik Nielsen siger: &raquo;Det er godt for øen,&laquo; da jeg møder dem foran partyteltet Brøndum, hvor Olga Ravn snart skal læse digte op.&raquo;Så I københavnere, kan se, at vi også kan noget her på Mors,&laquo; siger Henrik Nielsen. Der er stolthed, men også desperation i det udsagn. Morsingboerne ved godt, at de skal finde på noget, hvis ikke øen fortsat skal affolkes. I pressens og debatdeltagernes madtelt hænger et stort banner i den ene ende. Det er et smukt panorama. Fjorden og marker i bredformat. &raquo;Tænk, hvis du boede her,&laquo; står der med svungen skrift.Og jeg skal indrømme, at det også var med områdets desperate situation i tankerne, at jeg drog mod min hjemegns kulturmøde.Da jeg voksede op i Glyngøre, havde jeg hver dag Mors som bagtæppe, når jeg cyklede til skole. Det var ikke noget, jeg tænkte synderligt over, medmindre der var en stiv sidevind, som fik mig til at kaste bebrejdende blikke mod Limfjorden, hvor blæsten faktisk ofte går frisk.Det var først, da jeg flyttede væk, at jeg begyndte at betragte Mors. I dag ser jeg også Mors gennem kunstens øjne. Gennem Knud Sørensen og Jens Smærup Sørensens bøger. De handler om mange ting, men mest af alt om afvikling. Om tabet af landbokulturens ånd og dyder. Om at miste forbindelsen til den jord, der har været grundlaget for øens eksistenser i århundreder, og til fjorden, hvis vinde ikke bare har aftegnet sig i landskabet, men også formet beboernes sind. Knud Sørensen skriver i digtsamlingen Fodtur til det nordlige Mors(og andre digte):&raquo;... /og ved et vindue stod der én/og kiggede ud på landskabet/ som bare var et landskab /og på mig som bare var én/ der gik forbi ude i landskabet/ og det blev mere og mere mørkt/ mere og mere uvirkeligt/ det hele.&laquo;Sidste år udgav professor i pædagogik Ove Korsgaard bogenSolskin for det sorte muld. Den handler om slægten Korsgaard, som har boet på Mors i generationer. Axel Korsgaard, Ove Korsgaards far, var landmand på Hvidbjerggaard på det sydlige Mors.Han var inkarnationen af landbokulturen. En sparsommelig, arbejdsom, pligtopfyldende og tavs mand, der engagerede sig i lokalsamfundet og dets mange andelsselskaber.&raquo;Jorden blev solgt fra i 1999. Dermed mistede Hvidbjerggaard sin sjæl,&laquo; skriver Ove Korsgaard i bogens første afsnit og bruger sin egen familiehistorie som billedet på afviklingen af en kultur.Hele bogen indledes med et citat fra Karl Ove KnausgaardsMin kamp(bind 6): &raquo;Når vi forstår en hændelse, er det kulturen hændelsen foregår i, vi forstår. Forsvinder kulturen, forsvinder forståelsen og hændelserne står gådefulde tilbage som statuer på Påskeøen.&laquo;Forfaldshistorien og almuenDet var med disse ord i hovedet, jeg nærmede mig kulturmødet. Billedet af Mors som et sted, hvor gårdene står som monumenter over en tabt kultur og stirrer med tomme øjne udover fjorden. Et sted hvor kultur er noget, man var engang, og ikke noget man arrangerer.Men morsingboerne er opsatte på, at gøre forfaldshistorien til skamme. De fylder teltet op, når Ove Korsgaard kommer fra København til kulturmødet i selskab med sin datter Lea Korsgaard for at snakke om landbokulturens afvikling.Morsingboerne griner, da Ove Korsgaard hopper ned fra scenen for med egen krop at illustrere, hvordan udviklingen fra almuekultur til landbo- eller folkekultur kom til udtryk. Han bevæger sig først langsomt og giver efter i knæene ved hvert skridt.&raquo;Almuen havde en kuet gang, men også en funktionel gang,&laquo; forklarer han.&raquo;Man giver efter i knæene, når man bevæger sig henover plovfurer.&laquo;Men så kom folkekulturens kropsdyrkelse og den stærke gymnastiktradition:&raquo;Alle ret,&laquo; gjalder Ove Korsgaard og marcherer stolt henover gulvet. Publikum morer sig. De kender den type, Ove Korsgaard fortæller om. Og de ved, at den i stor udstrækning har forladt øen, som også Ove Korsgaard har.Lea Korsgaard, der er uddannet journalist og medstifter af Zetland, konfronterer sin far og spørger ham, om han i virkeligheden har mere respekt for det arbejde som hans forældres generation udførte end det som den nye generation arbejder med.Hun og hendes søskende er uddannet inden for journalistik, kommunikation, spildesign og undervisning. Ove Korsgaard medgiver tvungent, at han mener, at der skal noget materielt til for at skabe værdi. Ligesom jorden og det fysiske arbejde gjorde det i hans barndom. Men samtidig tænker han efter: &raquo;Selv om det måske ikke fremstod sådan i situationen,&laquo; siger han med et smil og fortsætter:&raquo;Så har jeg respekt for, at du sagde et godt fast job op på Politiken for at starte din egen virksomhed, hvis erklærede mål er at genopfinde journalistikken.&laquo;På den måde lever landbokulturen og Axel Korsgaards arv videre i den nye generation som virkelyst, iværksætterånd og selvstændighedstrang, slutter Ove Korsgaard. Således opmuntrede kan morsingboerne bevæge sig ud i kulturmødets sidste timer og måske finde deres nye gangart.
