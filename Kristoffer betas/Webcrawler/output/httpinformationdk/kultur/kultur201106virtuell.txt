Det virtuelle kødmarked har ændret vores søgen efter kærlighed
Netdating har ændret jagten på kærligheden på to afgørende fronter. Brugerne vil i højere grad søge efter nogen, der ligner dem selv, og dræber derved myten om, at modsætninger mødes. Og når vi lægger kærlighedsjagten i hænderne på cyberspace, bliver det sværere at slå sig endeligt ned


Det er kun 12 år siden, at netdatingen i Danmark begyndte at gribe fat i befolkningen.»Jeg tror egentlig bare, det var en meget stærk interesse for kvinder, der gjorde, at vi fik lyst til at starte hjemme- siden,« fortæller Morten Wagner, der var en af tre unge drenge, som i 1998 startede dating.dk, det første danske datingsite.»Vi syntes, det var en oplagt mulighed for at komme i kontakt med det modsatte køn, fordi man kunne skrive til dem. Det er noget nemmere end at gå hen og rive én i armen på et diskotek og spørge, om hun vil have en drink,« siger han.Dating.dk begyndte at ligne et millionforetagende, efter TV 2 i 1999 lavede et tv-indslag om hjemmesiden, hvor alle kunne indlede jagten på kærlighed.Begyndelsen var ellers hård for netdatingbranchen. Ifølge forsker Troels Schultz Larsen var datingsiderne på nettet på ingen måde noget, der favnede bredt.»Jeg kan huske, at når vi sad og stenede ude på RUC, så var en af yndlingsbeskæftigelserne at gå ind på dating.dk og tjekke ud, hvilke nørder det var, der brugte internetdating,« siger han.Men i dag er sagen en anden.»Det er blevet helt legitimt i dag at date på nettet, næsten alle har prøvet det, unge som gamle,« fortæller Troels Schultz Larsen.Vi vinkler jagtenEn særlig gimmick ved at søge sin kærlighed på nettet er således, at du kan vinkle din søgen efter den eneste ene. På sider som farmerdating.dk, beautifulpeople.dk, handydating.dk, xl-dating.dk og  uglypeople.dk har man samlet en snæver målgruppe af mennesker, der har fællestræk enten udenpå eller indeni. Det stikker til myten om, at modsætninger mødes. Her er der nemlig en væsentlig forskel på at mødes virtuelt og fysisk.»Det er klart, at så snart der er 100.000 profiler på et datingsite, så stiger kriterierne, og du springer nok ikke på dem, du ikke umiddelbart har noget til fælles med,« siger Troels Schultz Larsen.Hvis du er veluddannet, kan du søge lykken på elitedaters.dk. Tænder du på at gå bag om ryggen på din mand eller kone, kan du finde en anden dansker, der har samme lyster til at træde uden for parforholdet på hjemmesiden Victoriamilan.dk, og jagten på en ny eneste ene kan du starte på datingsiden for singleforældre, singleplus.dk.Ifølge Tem Frank Andersen, seniorrådgiver på Institut for Kommunikation på Aalborg Universitet og ekspert i viral kommunikation, er den stigende netdatingkultur  og særligt den tendens, at man søger en specifik type  et resultat af, at vi alle sammen bliver mere individuelle.»I dag er det sådan, at jeg selv skal stå til ansvar for de beslutninger, jeg træffer, og derfor vil jeg gerne kontrollere den beslutning. Hvis jeg skal finde ensoulmate, vil jeg derfor minimere risikoen for, at det forhold går i vasken, ved at søge hen til det bekendte,« siger han.Casper Høeg Radil, sociolog fra Institut for Medier, Erkendelse og Formidling på KU og ekspert i dating, forklarer, at det handler om at iscenesætte sig selv og skabe et individuelt produkt.»Det at oprette en profil på en bestemt portal som elitedaters er med til at sige noget om dig som person, mere end hvis du bare skrev noget om dig selv på dating.dk. Hvis du har en profil på farmerdating.dk, siger det meget om, hvilken type menneske du er. Det er noget, der ellers ville tage lang tid at forklare ved at skrive det i tekstform på en bred platform,« siger han.Casper Høeg Radil peger på, at søgen efter en partner, der ligner dig selv, kan være med til at isolere folk i sociale enklaver.»Hvis man ser på det ud fra et demokratiperspektiv, der handler om kulturel udveksling mellem forskellige segmenter i samfundet, er det positivt, at folk ikke kun finder nogen, der ligner dem selv. Men hvis konsekvensen af, at folk dater specifikt, er, at læger kun finder læger, kan det have nogle samfundsmæssige problemer. Så vil den demokratiske dialog om, hvad vores fælles projekt er, forsvinde,« siger han.Græsset er grønnereDrømmen om at finde den eneste ene ligger i kultur- historien. I eventyr, film, bøger og religion.Men selv om netdating er opstået ud fra drømmen om den eneste ene, arbejder konceptet nu imod den selv samme tanke.»Problemet er, at man hele tiden tænker på, at der måske kommer noget bedre om tre måneder. Datingmarkedet står jo altid åbent. Nogen vil kalde det kynisme, men det er såmænd bare modernisering. Vi søger altid videre i datingverdenen, græsset er altid grønnere på den næste datingside,« siger Tem Frank Andersen.Troels Schultz Larsen har også en tro på, at teknologien har betydet at det bliver sværere at slå sig ned med en enkelt person.»Nogen snakker om, at de er sexafhængige, hvor de tilsidesætter alt omkring sig for at få sex. Jeg tror helt sikkert, at man kan opleve en del, der er afhængige af at score. At jage og få fat. Mødes og få aftalen i hus,« siger han.Morten Wagner, der startede dating.dk, er i dag afsat, men han ville stadig gå tilbage på datingsiderne, hvis han en dag skulle på jagt efter kærligheden igen.»Jeg ville nok bruge det, hvis jeg skulle blive single igen,« siger han og tilføjer:»Men den kæreste, jeg har nu, hende fandt jeg på Facebook.«'Single er ikke et plusord'  Kronik side 18
