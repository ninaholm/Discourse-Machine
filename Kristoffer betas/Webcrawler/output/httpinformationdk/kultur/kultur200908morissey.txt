Morissey: Lad være med at købe min plade



 Den kontroversielle britiske sanger Morrissey retter nu en opsigtsvækkende appel til sine fans. 
På en fanhjemmeside kan man læse følgende besked fra den tidligere The Smiths forsanger: 
»Morrissey ønsker, at folk skal vide, at han ikke er blevet spurgt af EMI/HMV/Par-lophone om udgivelsen af to box-sets med Morrissey-singler. Morrissey har ikke godkendt disse udgivelser og beder hermed folk om ikke at købe dem«. 
Sangeren meddeler ved samme lejlighed, at han ikke har modtaget nogle royalties fra EMI siden 1992. Det er ikke første gang, at Morrissey appellerer til sine fans om at lade være med at købe hans musik. Sidst var i 2008, hvor han protesterede over, at pladeselskabet Warner ville udgive en dvd med live-optagelser, uden han selv fik en krone. segj

