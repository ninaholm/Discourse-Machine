De første forårstegn er fremme
Nyheder. Forlagene har udsendt deres kataloger over kommende udgivelser. En stor bogsæson venter forude! En sand perlerække af litterære udgivelser skal i foråret møde deres læsere! Glæd jer, oh, bogorme! Information plukker en buket


Dette forår er det i første række de skønlitterære udgivelser, der påkalder sig opmærksomheden, mens biografier og krimier ikke dominerer i samme grad som tidligere år. Til gengæld er det kvalitetslitteratur, vi bliver præsenteret for i disse i nogle kredse forkætrede genrer.Hvis vi tager en buket af de skønlitterære bøger først, udsender Helle Helle en ny roman,Dette burde skrives i nutid,om Dorte, der pendler mellem Glumsø og København, men ikke rigtigt får passet det studium, hun officielt frekventerer. Maria Helleberg har skrevet en ny historisk roman,Kamma,om Kamma Rahbek (begge Rosinante &amp; Co), og Lone Aburas, der i 2009 debuterede medFøtexsøen,har skrevet den svære toer, der hedder:Den svære toer,en satirisk kollektivroman (Gyldendal). Charlotte Heje HaasesGeneration Multiorgasme. Insider-fortællinger om generationen der ikke kan få nok,som måske ligeledes kan tolkes som en kollektivroman, vækker denne bedstemors nysgerrighed (L &amp; R).Også Josefine Klougart, der er indstillet til Nordisk Råds Litteraturpris i år, udsender sin roman nummer to,Hallerne,»en lyrisk undersøgelse af et destruktivt forhold mellem en mand og en kvinde« ifølge Rosinante &amp; Co. Kristina Stoltz har på samme forlag skrevetÆselom to afghanske teenagedrenge på flugt fra krigen. Klaus Rifbjerg udsenderJordbær,en vemodig fortælling om tanker ved en ægtemands dødsleje (Gyldendal).SerierneFlere forfattere er i gang med serier. Således kommer på Gyldendal tredje bind i Lars Frosts trilogi om Velfærdsdanmark i fortid, nutid og fremtid:Skønvirke,hedder den. Og fjerde og sidste bind i Vibeke Grønfeldts store tetralogi om livet på landet i det 20. århundrede med landmandsdatteren Agate i centrum får vi ligeledes i foråret.Livlinerhedder den. »En roman om livets begyndelser og dets afslutninger, om alderdommen og dens massakrer på krop og sjæl«. (Rosinante &amp; Co.)Også Lisbeth Brun skriver landbrugshistorie om hårde eksistensvilkår.Det du misterer en selvstændig fortsættelse afVejs endefra 2006 (Gyldendal).Fra Forlaget Per Kofod får vi den sidste bog af en saga. Her udkommer tiende og sidste bind af Régine Deforges romanserie om pigen med den blå cykel,Og når rejsen ender ...Og mens vi er ved sagaerne, så fortsætter Vagn Lundbye med sine gendigtninger af norrøn litteratur. Efter trebindsværketDet Nordiske Testamenteom Nordens store mytestof kommerDen kvindelige saga,hvor han har løftet de kvindelige figurer ud af ti sagaer og gjort dem til hovedpersoner i deres egne historier (L &amp; R).OversættelsernePå oversættelsesfronten er der i det mindste én spændende seriebog i vente, nemlig tredje bind af norske Karl Ove Knausgårds seksbindsværk,Min kamp(L &amp; R). »En Proust der triller med barnevogn, en Hamlet der skifter ble, et kældermenneske der går til babyrytmik«, skrev Informations Lilian Munk Rösing om toeren.Mens vi er i denne dystre ende af oversættelserne, så udsender Sofi Oksanen, sidste års vinder af Nordisk Råds litteraturpris, sin de-butroman,Stalins køer,om tre generationers brutale og skæbnetunge kvindeliv i Estland (Rosinante &amp; Co.) Helt andre facetter af livet berører forlaget Vandkunsten med udsendelsenJin Pin Mei i vers og prosa,en erotisk roman fra 1500-tallets Kina i ti bind. Planlagt til udgivelse over de kommende 10 år. Tyske Christa WolfsEnglenes by eller doktor Freuds overfrakkefra samme forlag er nok mere skæbnetynget. I 1992 blev det afsløret, at DDRs store dissidentforfatter fra 1958 til 1961 havde været IM, informel meddeler, for Stasi. Hendes selvforsvar blev ikke modtaget alt for nådigt i Tyskland, men nu har den 80-årige forfatter under et studieophold i Los Angeles gennemarbejdet fortiden, sammenvævet med tyske emigranters historie og indtryk fra USA.Batzer &amp; Co har ligeledes en tysk roman på programmet, dog af et medlem af den unge generation: Judith HermansAlice,noveller »om hvordan alt i livet forandrer sig, når et nærtstående menneske går bort«. Hos Batzer &amp; Co finder vi oså norske Marit Tusvik:Dejlig er jordenog islandske Jón Kalman StefánssonsEnglenes sorgom poesi og djævelsk snestorm.Claus Bratt Østergaard, kendt oversætter af tysk filosofi, udsender på Tiderne Skifter en roman,Leif den lykkelige.Klim udsender en novellesamling af Annie Proulx, forfatteren til romanforlægget for filmenBrokeback Mountain. Brokeback Mountain og andre fortællinger,hedder den. Historier fra det vilde vest. Dennis Lehane, forfatteren til den ligeledes filmatiseredeMystic River,kommer hos Klim medDen givne dag.DigteneForåret byder på et par vigtige digtsamlinger. Søren Ulrik Thomsen forlod sidste år Vindrose-Borgen. Borgen har i 2010-11 fyret samtlige sine redaktionelle medarbejdere, herunder Søren Ulrik Thomsens redaktør, hvilket fik digteren til at gå til Gyldendal. Nu udkommer senere på foråret Thomsens første digtsamling i ni år,Rystet spejl.Tilbage har Borgen dog stadig Simon Grotrian, hvis nye bønnebog,Domkirkeperlen,en efterfølger tilCitroner til Vorherrefra 2008, udkommer til april. »Personlige henvendelser til Gud, alment menneskelige følelser som angst, håb og glæde,« ifølge forlaget. En enkelt svær toer byder foråret ligeledes på, Eva Tind KristensensEva + Adolf,hvor identitetsbegrebet undersøges gennem tekster, digte, fotografier og tegninger (Gyldendal).BiografierneForårets vigtigste selvbio-grafier er såmænd også seriebøger. Vi får andet bind af Dorrit Willumsens erindringer om ægteskabet med Jess Ørnsbo, om debuten som forfatter og om bøgerne, kollegerne og rejserne.Pligten til lykke,er titlen.Og Inge Eriksen udsender andet bind af sine erindringer,Brød og roser II,som strækker sig fra hendes barndom til udgivelsen af debuten,Victoria og verdensrevolutionen.Endelig kan man se frem til to vidt forskellige beretninger med eksistentiel rækkevidde, Egon Clausens erindringer fra Ribe,Regnebrættet,som fortsætter sporet fra hans tre tidligere erindringsbøger om opvæksten i jyske, missionske egne, og Ernst Jüngers store værk om Første Verdenskrig,I stålstormen.Alt sammen på Gyldendal.Politisk revy udsender en ny biografi om Albert Camus,Camus En romance,af Elizabeth Hawes.En biografi kan man vel knap kalde Informations tegner gennem mange år, Peter Lautrops,Bamsernes Befrielsesfront. Den sande historiemed tekster af Povl Høst-Madsen og Louise C. Larsen, men vores avis får her foræret et vigtigt stykke historie og offentligheden et uomgængeligt kapitel af bladtegningens historie i Danmark.Og så lige krimierneGodt nyt er der endelig også til krimislugerne. På Peoples Press udsender Sara BlædelDødsenglen.En kostbar glasikon forsvinder pludselig, og der viser sig at ligge adskillige, sammenhængende forbrydelser bag.OgHypnotisørensforfattere, Alexandra Coelho Ahndoril og Alexander Ahndoril, også kendt som Lars Kepler, udsenderPaganinikontrakten.En mand findes hængt i en lampekrog i loftet, det ligner selvmord, men der er ikke nogen møbler i rummet. Hvordan kom han derop? Svenske Karin Wahlberg udsenderTrøsteren(Peoples Press), og på Tiderne Skifter finder man Karin Alvtegen:En sandsynlig historie.Informations Anton Geist ærgrede sig op til julen 2009 over, at han ikke i tide til julegaveindkøbene havde fået gjort opmærksom på hende. »Fremragende«, lød hans dom.Denne artikel omhandler kun de værker, der udkommer til og med april
