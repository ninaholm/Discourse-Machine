Så meget ved jeg
Den berømte romanforfatter James Ellroy fortæller om teknologi, om kærlighed til sin partner og sin foretrukne vittighed
'Jeg kan ikke komme i tanke om noget, jeg beundrer i samtidens kultur. Den er fyldt med selvmedlidenhed og ironi og mangler åndelighed og romantik,' siger James Ellroy.

Sidst jeg græd, var da min kæreste - journalisten, biografisten og essayisten Erika Schickel - lige var blevet færdig med at læse min romanL.A. Confidentialog græd, så jeg græd som en reaktion på hendes gråd. Jeg har ikke kendskab til andre nutidige romanforfattere, for jeg læser ikke. Jeg stoppede med at læse, da jeg var i 30'erne. De fortidige forfattere, jeg har mest respekt, er Joseph Wambaugh, politimanden fra Los Angeles der blev romanforfatter, og Dashiell Hammett.Den vigtigste mandlige person i mit liv er Beethoven. Jeg vil sige, at han er min nærmeste ven. Han er det mest uudgrundelige og uforklarlige geni i verdenshistorien. Jeg tror, at jeg identificerer mig med ham, fordi jeg har storhedsvanvid, og hvis man vil identificere sig med en stor kunstner, kan man lige så godt vælge en af de største.Jagthunde og teknologiHvis jeg ikke boede i Los Angeles, ville jeg gerne bo i Storbritannien. Jeg kan godt lide Storbritannien, fordi der er koldt. Fordi der er civiliseret. Fordi det er fysisk smukt. Fordi landet er fyldt med gøende jagthunde.Jeg ejer ikke en computer. Jeg har aldrig logget på. Jeg har ikke en mobiltelefon. Jeg ser ikke fjernsyn, læser ikke aviser, følger ikke med i de aktuelle begivenheder og går ikke i biografen. Det mest moderne stykke teknologi, jeg bruger, er en telefax.Jeg har engang været i fængsel, men jeg fortryder det ikke. Jeg tror ikke på de venstreorienterede floskler, der gør fattigdom og racisme til årsagerne til kriminalitet. Jeg mener, at kriminalitet handler om individuelle, moralske fejltrin i epidemisk målestok, og at dem, der begår forbrydelser, store som små, skal straffes.Jeg kan ikke komme i tanke om noget, jeg beundrer i samtidens kultur. Den er fyldt med selvmedlidenhed og ironi og mangler åndelighed og romantik.Jeg kan godt lide at være alene på mørke, lukkede steder. Hvis jeg ikke er sammen med Erika Schickel, på vej til eller fra Erika Schickels lejlighed, kan jeg lide at sidde alene i mørket og lytte til Beethoven, mens jeg tænker på Beethoven eller Erika Schickel.Forestillingen om, at jeg kun kan lide korte sætninger, er en myte. Sætningsstrukturen i mine seneste bøger har været meget varieret. Min stil er stadig under udvikling. Da jeg var yngre, plejede jeg at besøge prostituerede. Det er frygteligt, og det er skammeligt, og jeg har aldrig besøgt dem af almindelige årsager. Jeg ledte efter samtalepartnere og kammeratskab.Jeg nyder rampelysetJeg elsker at optræde for et publikum. Jeg er en meget dygtig offentlig taler. Jeg nyder at stå i rampelyset, og bagefter skynder jeg mig væk.Jeg har en stærk skyldfølelse, fordi jeg har en fint udviklet samvittighed. Men jeg fortryder intet. Jeg mener, at man bør fortryde, hvad man ikke har gjort og ikke, hvad man har gjort.Her er min yndlingsvittighed. En løve knepper en zebra. Zebraen kigger sig over skulderen og siger:»For helvede, skat, der kommer min mand. Skynd dig at lade som om, du slår mig ihjel.«Jeg tror ikke, at jeg har skrevet mine bedste bøger endnu. Jeg ønsker at blive husket som en stor amerikansk romanforfatter.© Guardian &amp; Information 2010 Oversat af Mads Frese
