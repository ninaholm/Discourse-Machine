Lykkepiller i rytmisk dans
På søndag er der igen ’Lykke’ på DR1 med den elegante titelsekvens af kulørte piller i heftigt animeret koreografi


Opringning til artdirector Maria Biilmanns mobil:— Må jeg forstyrre?»Ja ja, men jeg er ude på konsulentbesøg, så jeg skal lige finde et uforstyrret sted af snakke. Kopirummet for eksempel ...— Det lyder godt.»Nå, nu kommer der lige én ind og skal bruge maskinen, jeg finder et andet sted. (klak klak klak-lyd af høje hæle) Her er et tomt kontor. Må jeg lige være her med min telefon? Jaja, bare ti minutter ...«— Det er dig og din mand, Philip Einstein, der har kreeret den flotte titelsekvens til DR’s ’Lykke’-serie, som vises igen fra nu på søndag.»Vi fik henvendelse fra Christian Rank, den ene af producerne, og snakkede med ham og de to forfattere, Stig Thorsboe og Hanne Lundblad ...«— Og hvad sagde de?»At det drejer sig om pigen Lykke, der arbejder på en lykkepillefabrik og har en bror, der er på lykkepiller. Så de skulle bruge noget glad og sjovt.«— Man tror knapt sine egne ører, men det er jo netop en depressionskomedie ...»Ja, det var dét titelsekvensen skulle signalere. På ét minut!«— Fik I noget af serien at se til at starte med?»Der lå lidt af første afsnit klar ...«— Og hvad så? Hvad gjorde og tænkte I så, du og din mand?»Så satte vi os ved bordet sammen og brainstormede, og så lå det hurtigt klart, at det kunne være noget med udviklingen fra grundstoffer til molekyler og hormon til dansende piller ...«— Havde I andre ideer på bordet?»Faktisk ikke. Men forfatterne og produceren var med på den, og så startede det hårde arbejde med at få tegnet storyboards og lavet musik!«— Du tegner ikke selv?»Nej men jeg er god til at finde på, og det var mit job at finde dansesekvenser i spillefilm. Vi brugte klip fraSvanesøenog nogle fraWest Side Storyog satte dem sammen, så de passede til Fallulahs sang. Og det har animatoren tegnet pilledansen over.«— Med kulørte kuglekroppe og tynde sorte ben. Din mand var medproducent på ’Ronal Barbaren’ og har været inde over andre tegnefilm ...»Ja, lanceringen afRejsen til Saturnblandt andet.«— Hvad laver du selv, når du ikke koreograferer molekyler?»Kampagne for McDonald’s for eksempel. Eller plakaterne tilKlovn: The Movie.«— Nu er de ti minutter gået. Tak for samtalen, inden du bliver smidt ud af det fremmede kontor ...»Tak i lige måde.«
