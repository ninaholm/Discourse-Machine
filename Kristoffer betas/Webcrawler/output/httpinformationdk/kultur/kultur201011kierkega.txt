'Kierkegaard er for ubetydelig'
Tidligere biskop Jan Lindhardt, er villig til at medgive Peter Tudvad, at Søren Kierkegaards kristendomsfortolkning er radikal. Så radikal, så Lindhardt selv står af. Men at inddrage jøderne i den sammenhæng giver en dårlig smag i munden


At Søren Kierkegaard markerer sig som ikke-jøde er ikke i sig selv antisemitisme, mener tidligere biskop i Roskilde Jan Lindhardt. Derimod kan der være noget om, at Kierkegaard radikaliserer kristendommen, sådan som Peter Tudvad hævder, medgiver han.»Når Kierkegaard går, går han til yderligheder. Han er en konsekvensmager uden lige,« siger Lindhardt, »og hvad angår sine personlige meninger om jøder, går han ud af et spor, som ikke er rimeligt.«Men Jan Lindhardt mener også, at Kierkegaards holdning havde meget med at gøre, at han havde bitre erfaringer med Meïr Aron Gold- schmidt, der gjorde grin med han i Corsaren.»Han er gået op i en slags spin. Når der overgår ham sådan noget, giver han sig til at gennemtænke det i sin yderste konsekvens. Det var jo det samme med Regine Olsen,« påpeger Lindhardt, »der drog han også sine slutninger om ægteskabet, så man får lyst til at sige: 'spis brød til!'«- Men Peter Tudvads pointe er, at Kierkegaard har ret i sin kristendomsfortolkning. At det nok er Kierkegaard, der mest gennemgribende har gennemtænkt kristendommen?»Nå, ok, det er hans pointe,« svarer Jan Lindhardt lettere overrasket. »Jamen, det vil jeg da ikke helt afvise. Blot mener jeg, at det er en skæv vinkel at inddrage jøderne. Men selvfølgelig rummer Kierkegaards kristendomsfortolkning den sandhed, at ingen jøde er blevet centrum for en religion ved at blive korsfæstet. Vist er der martyrer i den jødiske tro, men jødedommen har aldrig opfattet martyriet som det centrale, og der har Tudvad for så vidt ret. Alligevel smager det ikke godt at blande jøderne ind i det. Kristendommen og jødedommen har altid været uenige om det afgørende, men det forplumrer debatten at tale om antisemitisme, for så har man holocaust lige om hjørnet. Man må se Kierke- gaards position i et historisk perspektiv.«Stået af- Det gør Tudvad for så vidt også, som han påviser, at antisemitismen ikke var så gængs som almindeligvis antaget i Kierkegaards sam-tid. Der var fremtrædende personligheder, der forsvarede jøderne, og hans egen far hjalp jøder, så Kierkegaard havde mulighed for at orientere sig anderledes. Men den sene Kierkegaard stempler jødedommen som det modsatte af kristendommen, som a- eller antikristendom?»Det er da en interessant og spændende tese! Men når vi kommer til den sene Kierkegaard, er jeg alligevel ikke med længere. Selv en glødende kierkegaardianer som min gamle lærer Johannes Sløk måtte erkende, at Kierke- gaard var helt på gale veje til sidst. Og når man mente det, må det næsten være sandt!«»Hvad derimod angår antisemitismen, så er det en strømning, der har været stærk lige fra middelalderen, og som kun langsomt aftager i det 19. århundrede - til en slags fisefornem animositet som den, Georg Brandes bliver mødt med, og som man kan finde hos Henrik Pontoppidan i nogle af hans portrætter af smaskende jøder.«- Mener du, at denne strømning er uafhængig af kristendommen?»Nej, den er ikke uafhængig af kristendommen, men Kierkegaard er for ubetydelig i den sammenhæng. Som eksistensfilosof er han stor, men hvad angår hans forhold til jøderne har han ikke efterladt sig andet end fluebens- aftryk.«
