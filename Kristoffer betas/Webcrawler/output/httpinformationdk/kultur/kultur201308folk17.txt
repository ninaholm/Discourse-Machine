Folk



Bradley ManningEnmilitærdommer nedsatte denne sladrehanks straframme fra 136 til 90 års fængsel. Nåden vil ingen ende tage: Uanset hvad udmålingen ender på, får Manning også 112 dages strafeftergivelse som kompensation for ublid medfart i varetægtscellen.Julian AssangeSå er der kun fem uger til Australiens parlamentsvalg, hvor supersladrehanken her er spidskandidat for sit eget WikiLeaks-parti. Assange er fortrøstningsfuld: ’Vi har målinger, der viser, at 40 pct. af de under 30-årige overvejer at stemme på mig.’Vladimir PutinI Kreml meldes den lokale lillefar utrøstelig af sorg. Thi hans ’anden far’ fra 13-årsalderen, judotræner Anatolij Rakhlin, er netop død i en alder af 75. Nyheden her er selvfølgelig, at Ruslands machopotentat har følelser i livet.Angela MerkelDet går på ny forrygende for tysk eksport, men forbundskanslerinden fortjener ingen ros. Eksporteventyret dækker over salg af tyske tanks og haubitsere for over 5 mia. kr. Til golfdespotier som Bahrain, der ikke tøver med at rette våben mod eget folk.
