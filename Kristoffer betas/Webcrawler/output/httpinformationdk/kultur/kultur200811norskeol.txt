Norske olie-penge til danskere



 Danske Kaaberbøl & Friis' krimitrilogi om Røde Kors-sygeplejersken Nina Borg er netop blevet solgt for over en halv million til Norge. Første del af trilogien, Drengen i kufferten, udkom i oktober i år og er blevet en kæmpesucces både blandt læsere og anmeldere. 
Den ene forfatter, Lene Kaaberbøl, er i forvejen kendt for sine børne- og ungdomsbøger, som på verdensplan har solgt næsten to millioner bøger i mere end 30 lande. Medforfatteren Agnete Friis er også børnebogsforfatter og arbejder derudover som journalist.

