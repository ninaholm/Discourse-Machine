Det Kgl. støtter teaterfestival
En dansk teaterfestival i København vil være en stor gevinst for både dansk teater og det københavnske erhvervsliv, mener Emmet Feigenberg, skuespilchef på Det Kongelige Teater. Nationalscenen vil gerne lægge hus til. Og de mindre scener vil gerne deltage


Det Kongelige Teater vil gerne være med til at skabe en international teaterfestival i København. Ifølge den teaterrapport der udkom tidligere i år,Scenekunst i Danmark - veje til udvikling,mangler Danmark en teaterfestival, der kan præsentere udenlandsk scenekunst.Det nærmeste man kommer en teaterfestival med et internationalt udsyn, er den kommende dramatikfestival på Husets Teater. Det er derfor nærliggende at spørge, hvorfor Det Kongelige Teater, der er forpligtet til at præsentere international scenekunst, ikke har fundet på at lave noget tilsvarende.Skuespilchefen på Det Kongelige Teater, Emmet Feigenberg, forklarer, at en festival, der involverer Det Kongelige Teater, både vil kræve flere midler og omfattende forberedelse.Han roser Husets Teaters initiativ:»Det er glædeligt, at Husets Teater laver festivalen, men det betyder jo ikke, at vi ikke gør noget, eller at Huset løfter en opgave i stedet for Det Kongelige Teater. Man kan ikke bare sige: 'Nå, hvorfor gør I det så ikke?'. For Det Kongelige Teater er der et økonomisk aspekt, som skal være på plads.«Emmet Feigenberg tilføjer, at der ville være noget helt galt, hvis internationalt teater blev reserveret til Det Kongelige Teater alene. På spørgsmålet om, hvorvidt Det Kongelige vil medvirke til etableringen af en teaterfestival, svarer Emmet Feigenberg, at det kan han sagtens forestille sig.Ifølge ham er der i øjeblikket en bred debat om, hvordan fremtidens teater skal se ud på flere niveauer. Han medgiver, at det er helt oplagt at diskutere muligheden for en international teaterfestival i København:»Det bliver jo nok hverken i morgen eller i overmorgen, men jeg mener bestemt, at Det Kongelige Teater kunne have en stor rolle sammen med aktører fra alle lag i dansk teater. Nu har vi jo i al beskedenhed et ganske fint hus, som man kunne bruge til det«, siger Feigenberg og tilføjer, at en sådan festival sagtens kan foregå på flere steder kan have flere adresser:»Det kunne være oplagt at tænke Skuespilhuset som en ramme om international udveksling og festival.«Fordel for erhvervslivetEmmet Feigenberg mener, det kræver grundig overvejelse, før man sætter en festival i søen. Hvis det virkelig skal rykke ved noget, skal det helst involvere hele Danmarks teaterliv:»Det er noget, jeg i virkeligheden mener, at mange teatre i Danmark burde gå sammen om. Nationalscenen er en forudsætning for vækstlaget og omvendt. Der skal være en vekselvirkning mellem de to.«Udover at en international festival vil styrke samarbejdet mellem dansk og udenlandsk teater, vil det desuden styrke relationerne internt mellem danske teatre. I bedste fald vil en storslået kulturbegivenhed i hovedstaden også være noget, erhvervslivet vil få glæde af, siger Feigenberg, der forestiller sig en kombination af højtprofilerede, store flagskibsforestillinger fra udlandet og vækstlags forestillinger: »De to ting vil nyde godt af hinanden. København skulle komme i spil, synes jeg. Byen, erhvervslivet og fondene ville på den måde kunne profilere vores hovedstad.«Små teatre bakker opAndre scenekunstaktører hilser ideen om en fælles teaterfestival med Det Kongelige Teater velkommen, blandt andet Jørgen Carlslund fra det tidligere teater Corona-la-Balance, nu ZeBU.Han mener ikke, der er nogen grund til at lægge hele opgaven på Det Kongelige Teater:»Husets Teater er et eksempel på, at mindre teatre også kan løfte den slags opgaver. Der er ikke nogen grund til &gt;ikke at uddelegere arbejdet til flere aktører. Det Kongelige har en masse forpligtelser og opgaver, og nogle af dem &gt;kan andre sagtens kan være med til at løse.«Sceneinstruktør Ditte Maria Bjerg fra Global Stories mener ligefrem, at det ikke kan gå hurtigt nok med at få en festival.»Det er ved at være sidste udkald, hvis vi skal have en fremtidig plads på den internationale scene,« siger Bjerg og henviser til, at andre byer allerede er langt fremme på det scenekunstneriske felt:»Se på det kunstneriske niveau, de har på festivaler i byer som Göteborg og Bruxelles eller en lille by som Graz i Østrig. Vi skal bare i gang.«Claus Flygare fra Mammutteatret glæder sig over, at Det Kongelige Teater vil træde i karakter på en kommende teaterfestival og indgå i et samarbejde med de mindre scener:»Det er jo dejligt, at Det Kongelige Teater vil være lokomotivfører både økonomisk og kunstnerisk i dén sammenhæng. Dét kan man da kun afvente i spænding.«
