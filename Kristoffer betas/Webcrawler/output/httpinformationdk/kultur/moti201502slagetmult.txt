Slaget om multikulturen
Den politiske debat om multikulturalisme kører videre på  20. år med de samme spørgsmål og svar, og alt tyder på, at den også bliver central i den kommende valgkamp.  Forfatteren Jens-Martin Eriksen, som er en aktiv deltager i debatten, har skrevet sit bud på hvilke 11 spørgsmål det i realiteten er, der deler Danmark
Fascisme. Er en gruppe som dansk Pegida, her med talsmand Nicolai Sennels, et udtryk for moderne fascisme?

Husk: det ene svar udelukker ikke nødvendigvis det andet. Og ingen har patent på (hele) sandheden.1. De politisk korrekte, der ikke støttede Jyllands-Posten under Muhammed-krisen kan sammenlignes med:A: Stalinisterne under Den Kolde Krig, der repræsenterede fjendens synspunkter i Danmark. Nyttige idioter.B: Admiralen i &raquo;Admiralens vise&laquo;.C: Frihedskæmpere, der modarbejder en fascistisk udvikling.D: Borgerrettighedsbevægelsen i USA i 1950&rsquo;erne og 60erne, der repræsenterer en ny måde at forstå menneskerettigheder og værdighed på.2. Racisme skyldes:A: At muslimer generelt er fordomsfulde og islam er udemokratisk.B: At ingen grupper kan fordrage hinanden og kun elsker deres egen kultur.C: Kristendommen, og at danskere er snævertsynede.D: At nogle danskere er fattige og uoplyste.3. Multikulturalisme betyder:A: At der er indvandrere i Folketinget, som er med til at vedtage love i Danmark.B: At det er naturligt, at indvandrere og danskere blander sig med hinanden og gifter sig med hinanden, får børn og stifter familie.C: At man nu kan få forskellige former for fastfood.D: At der er eksotiske vejrpiger i tv.4. Skriver medierne sandfærdigt om muslimske indvandrere?A: Nej, man taler kun med såkaldte &rsquo;indvandrerkonsulenter&rsquo; og &rsquo;flinke&rsquo; indvandrere, der snakker avisen efter munden. Professionelle nasserøve med etnisk fripas.B: Nej, man fortier alt om de indvandrere, der vil forlade deres fordomsfulde kultur og i stedet promovere danske demokratiske værdier.C: Nej, der føres konstant en islamofobisk kampagne.D: Nej, pressen skriver kun om dummernikkerne, når det kommer til indvandrere. De dygtige har ingen interesse.5. Det er vigtigt, at Danmark er åben over for folk fra fremmede kulturer. Derfor må man:A: Ændre 24-årsreglen til en 124-årsregel, så man sikrer, at danskere og indvandrere blander sig med hinanden her i Danmark og permanent bryder den onde cirkel med at muslimske familier henter ægtefæller til deres børn fra hjemlandet.B: Sætte kampagner i gang i pressen over for muslimske forældre, og opfordre dem til at tillade, at deres børn kan gifte sig med danske unge.C: Fremme at muslimske børn opdrages og uddannes i egne skoler, så de bedre kan beskytte sig mod dansk indflydelse. Derved sikrer man et mangfoldigt samfund med mange forskellige kulturer.D: Ophæve 24-årsreglen, så indvandrere frit kan gifte sig med deres familiemedlemmer fra hjemlandet.6. Hvad er en flygtning?A: Kun personer, der kommer fra andre dele af Europa, hvor man er forfulgt på grund af uro eller politisk undertrykkelse. Hvis man kommer fra andre verdensdele er man indvandrer, der hævder sin flygtningestatus for at dække over et andet motiv.B: En person, der er individuelt forfulgt i sit hjemland.C: Hvem som helst, der dukker op ved den danske grænse og søger om asyl.D: Enhver, der er rejst bort fra sit hjemland på grund af krig.7. Hvad er fascisme?A: Bevægelser som Antifascistisk Aktion, der hylder og praktiserer politisk vold mod deres politiske modstandere.B: En historisk bevægelse fra mellemkrigstiden, der gik imod demokrati og hyldede førerprincippet &ndash; men ikke længere eksisterer.C: En politisk bevægelse i dag, der går ind for nationalisme, f.eks. Dansk Folkeparti og PEGIDA.D: Alle, der er imod fri indvandring.8. Hvordan skal man behandle Dansk Folkeparti?A: Lade dem få del i magten efter valget, og give dem maksimalt ansvar for indvandrings- og udlændingepolitikken. Løser de ikke alle de problemer, som de peger på nu, så går luften ud af ballonen.B: Behandle dem som ethvert andet parti, men samtidig inddæmme de forslag, de kommer med, som er på konfrontationskurs med internationale konventioner. Partiets popularitet vil dermed være vigende, da deres fantasmatiske drømme ikke går i opfyldelse.C: Indføre berufsverbot som den socialdemokratiske regering gjorde i Forbundsrepublikken i 1970&rsquo;erne. Danks Folkepartis medlemmer og sympatisører skal ikke kunne ansættes i det offentlige.D: Følge Sveriges eksempel og boykotte partiet i alle sammenhænge i Folketinget og udenfor. Partiet er for uappetitligt. Nyrup havde ret.9. Hvorfor er der ikke flere forfattere, der går ind i kampen om indvandringspolitik og multikulturalisme?A: De druknede i 00&rsquo;ernes værdidebat og har ikke tilegnet sig nogen viden om de politiske udfordringer, der følger med multikulturalisme og er derfor i dag intellektuelt forudsætningsløse. Tilgiv dem, men husk deres navne.B: De kan ikke længere få deres indlæg optaget i Politiken eller Information, fordi redaktørerne har gennemskuet deres sentimentale bekendelser. De er udelukkende interesseret i identitet med udgangspunkt i deres egen røv samt anmeldelser, sladder om hinanden, legater og biblioteksafgiften.C: De har igennem de seneste 20 år sagt, hvad de mener så mange gange, at de ikke orker det mere.D: Tiderne har ændret sig, og det er ikke længere cool at være engageret i noget som helst. Man kommer for let til at minde om Bob Geldorf.10. Kan Danmark undvære debatten om indvandrere?A: Nej, spørgsmålet har en afgørende betydning i forhold til, hvordan man opfatter sig selv politisk og eksistentielt. Lidt ligesom med Grundtvig og hele den danske sangskat.B: Nej, vi bliver nødt til at diskutere dette spørgsmål indtil vi finder en praktisk og retfærdig løsning til gavn for Danmark.C: Ja. Tavsheden kan være et magtfuldt våben. Danmark bliver mærkbart mere fredeligt i juleferien, når aviserne ikke udkommer. Indvandrerproblemet er et sandt simulakrum. Fis i en hornlygte.D: Ja. Så kunne vi i stedet koncentrere os om at løse de problemer, der har en virkelig betydning for Danmarks økonomi og velfærd. Indvandrerdebatten er en sutteklud for tankeløse tosser, der har brug for at hade løs på nogen galninge, der er mere ulækre end dem selv! Det er en skør modebølge. Men en dag vil den være glemt og ubegribelig. Ligesom ingen i dag forstår &rsquo;det slesvigske spørgsmål&rsquo;.11. Kan Danmark undvære indvandrerne?A: Det handler om, hvem vi taler om. Østeuropæere er vores naturlige venner. Kinesere er flittige og dygtige og kun en gevinst for Danmark. Men muslimer er bigotte og har ingen arbejdsmoral og er ikke disponeret for uddannelse.B: Man skal underskrive en kontrakt med Danmark om, at man vil lære dansk, at man vil opdrage sine børn i dansk sprog og dansk kultur, og i det hele taget overholde danske regler for opførsel og danske love. Hvis man ikke overholder aftalen i denne kontrakt, så kan man undværes og vil blive udvist.C: Nej. Danmark ville være provinsielt, monokulturelt og temmelig bøvet som verden af i går. Selve det forhold, at spørgsmålet overhovedet kan stilles i dag, vidner om, at vi lever i en drømmefrabrik, hvor man drømmer farlige drømme. Svenskerne har ret. Danmark er blevet sindssygt.D: Nej, vi vil komme til at mangle arbejdskraft i løbet af nogle år. En katastrofe. Hvem skal passe vores gamle, når vi ikke selv gider? Og hvad med alle au pair-pigerne, hvad skal der blive af dem?Aflæs dit testresultat i spalten til venstre
