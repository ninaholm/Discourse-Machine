’Kulturskabere er blevet neoliberalismens rollemodeller’
En slavehær af prekære kultur- og vidensarbejdere er i færd med at grave en grav for os alle. Den politiske teoretiker Isabell Lorey og performanceteoretiker Bojana Kunst foreslår, at vi dropper fremtiden for at redde nutiden. Vi kan starte med et opgør med modeordet ‘projekt’
*) Denne artikel er skrevet af en freelancer, redigeret af en anden freelancer og foto er taget af en fotopraktikant&nbsp;

Det er et arbejdsmarked uden basisrettigheder; mindsteløn, sikkerherhed i ansættelsen, pension, opsigelsesvarsler. En tilværelse med skiftende projekt-ansættelser, freelance-tilværelse på stykbetaling og en evig jagt efter finansierering af det næste projekt. Velkommen til middelklasse-prekæriatet: videns-kultur-projektarbejderne.Nutidens kultur- og vidensarbejdere er styret af en fremtid berøvet enhver form for utopi. For hvert &rsquo;projekt&rsquo; bliver vi alle gravet dybere ned i ensomheden, mens verden, som vi kendte den, forsvinder, uden at nogen længere orker at forestille sig, hvad der skal komme i stedet.Isabell Lorey og Bojana Kunst &ndash; der begge selv er kultur- og vidensarbejdere &ndash; gæstede for nylig Danmark i forbindelse med performancefestivalen Works at Work og gav deres bud på, hvordan &rsquo;kulturskabere&rsquo; blev neoliberalismens rollemodeller &ndash; og hvordan de kan undslippe dette vilkår.&raquo;Kulturskabere lever ikke blot usikre liv, men udøver også en form for selvusikkerhedsgørelse. De er blevet forbilleder for den neoliberale drøm om frihed som den ultimative selvansvarlighed. Det faktum, at kulturskabere ikke ved, hvordan det næste projekt vil blive finansieret, om man overhovedet vil få det finansieret, og om man kan betale huslejen næste måned, bliver udlagt som en form for kreativ selvskabelse, som bliver mønstereksemplet for resten af samfundet,&laquo; siger Lorey.&raquo;Folk opfatter ofte usikkerhed, prækaritet, som noget, der påvirker mennesker i samfundets udkanter, men virkeligheden er, at usikkerheden er dybt forankret i den kulturelle middelklasse.&laquo;For kulturskabere og vidensarbejdere lever liv, hvor det eneste, de kan være sikre på, er, at de med stor sandsynlighed aldrig vil kunne planlægge fremtiden.&raquo;Vi legitimerer vores selvprækariserende livsførelse ved at investere håb i en bedre fremtid, men denne fremtid eksisterer ikke. For langt de fleste af os vil usikkerheden ingen ende tage,&laquo; siger Lorey og understreger, at prækarisering både er den magtudøvelse, vi er underlagt udefra, og den, vi underlægger os selv. Det er en form for subjektivering.Og derfor er der også en udvej.&raquo;Den dårlige nyhed er, at vi gør det her mod os selv. Den gode nyhed er, at eftersom vi selv er en del af det system, vi er underlagt, kan vi ændre vores praksis, og dermed forandre vores kollektive vilkår.&laquo;Avantgarde uden utopiDe sidste årtiers udvikling mod større usikkerhed har ikke primært været båret frem af højrefløjen, siger Lorey, men af &raquo;neoliberale venstreorienterede kræfter&laquo;. Bojana Kunst, der arbejder med kritiske analyser af projektet som arbejdsform inden for kulturverdenen, mener også, at &lsquo;progressive&rsquo; strømninger inden for kunsten har været med til at bringe en selvdestruerende kraft frem. Faktisk &rsquo;opfandt&rsquo; de den.&raquo;Hvis man ser historisk på, hvornår og hvordan &rsquo;projektet&rsquo; kom ind i kunstverdenen, kan man identificere to primære tråde: Den ene tråd går tilbage til avantgarden, hvor projektet er knyttet til utopien; her er projektet en måde, hvorpå man midlertidigt kan trække sig og engagere sig fuldt i forsøget på at skabe utopien. I avantgarden er der en bestemt tidsforståelse, en forestilling om utopien, og her bliver &rsquo;projektet&rsquo; med George Grosz&rsquo; (tysk kunstner, dadaist,red.) ord en &rsquo;socialt sanktioneret ensomhed&rsquo;. Man har tilladelse til at trække sig væk for at blive i stand til at forestille sig en radikalt anden fremtid, som man så giver tilbage til kollektivet.&laquo;Det er den samme socialt sanktionerede ensomhed, der er på spil i dag, siger Kunst, men uden den utopiske dimension.&raquo;Uden muligheden for at træde ud af tid og rum. Kun ensomheden er tilbage. Vi er nødt til at forholde os til, hvordan vores evner til at kommunikere, til at forbinde os til hinanden, blev standardiseret. Og hvordan de evner blev forvandlet til redskaber, der alene er indrettet på at færdiggøre projektet, og ikke længere anvendes til at opretholde vores socialitet, vores relation til nuet,&laquo; siger Kunst.Den anden tråd går, ifølge Kunst, tilbage til de tværdisciplinære og eksperimenterende processer i 1960&rsquo;erne, hvor projektet blev brugt til at udfordre måderne at producere kunst på.&raquo;I 1960&rsquo;ernes eksperimenteren lå der også en modstand mod arbejdet, mod feticheringen af arbejdet. Projektet lovede en åbning &ndash; også af tiden &ndash; som arbejdet havde lukket. Heller ikke dette er i dag en del af projektets standardiserede struktur. Den eneste relation til tid er kravet om, at du færdiggør projektet inden for deadline. Samtidig har vi overgivet evalueringen, værdisættelsen af projektet, til udefrakommende magter, og er ikke længere forfattere af vores egne projekter, men alene en slags projektagenter.&laquo;Ikke en faseIsabell Lorey peger på, at den evige projektagent er ødelæggende ikke blot for sig selv, men for samfundet som sådan.&raquo;Når vi er kommet i slutningen af 30&rsquo;erne og måske er slidte af at leve de her usikre liv, er der stadig et langt liv tilbage. Problemet er, at dette ikke er en fase, vi kan ikke vælge at finde et fast job ved en eller anden institution. Der er sket en grundlæggende økonomisk og politisk forandring, vi selv har været med til at skabe. Når vi er blevet trætte, har vi intet andet end et arbejdsmarked, hvor kollektive rettigheder er nærmest forsvundet, hvor sikkerhed i ansættelsen er en fantasi, hvor velfærdsstaten er afmonteret. Vi står i en omstruktureret økonomi, der er bygget på bestemte former for individualisering, på isolation.&laquo;Men, påpeger Lorey, denne indretning af økonomien kan kun fungere, så længe folk medvirker til at udøve selvansvarliggørelsen og selvisolationen.&raquo;Vi kunne faktisk sige: &rsquo;Nej, vi ønsker ikke at leve under disse betingelser&rsquo;. Vi kunne række ud efter hinanden. I stedet for at acceptere isolationen og smerten i konkurrencen og karriereskabelsens navn.&laquo;&ndash; Men der er vel også det modsatte af isolation på spil? I den nye kapitalisme kan man aldrig være alene, man er tvunget til konstant at interagere, og det slider også folk op &hellip;&raquo;Ja, for netværkstvangen og isolationen er to sider af samme sag. Netværket bruger man til at kravle opad, selv, som individ. Der er intet kollektivt ved netværket. Men måske kan vi bruge det til noget kollektivt. Hvis vi begynder at opfinde andre praksisser, der kan afkapitalisere vores måder at være forbundet med hinanden på.&laquo;Acceleration i total stilstandBojana Kunst mener, at relationen mellem netværkstvangen og isolationen er knyttet til det, hun kalder projektets temporalitet.&raquo;Projektarbejdsformen bringer dig i nærkontakt med andre, gennem konstant kommunikation, men isolerer dig fra din specifikke kontekst, fra din lokale, sociale, politiske kontekst. Blandt andet fordi projektarbejdsformen accelererer arbejdet,&laquo; siger Kunst.Med begrebet projektets temporalitet sigter hun til en form for tid, hvor der konstant eksperimenteres med nutiden, men med hen-blik på at færdiggøre noget i fremtiden.&raquo;Der er et paradoks på spil her: Kulturskabere opfordres til hele tiden at indgive forslag om fremtidige projekter, men samtidig lever vi i en nutid, hvor vi har særdeles vanskeligt ved at forestille os en anden fremtid. Der foregår en massiv udbytning af kreativ energi, af forestillingsevne; det forlanges, at man konstant producerer tanker om noget endnu ikke indtruffet, og samtidig er der total stilstand i den politiske forestillingsevne, i evnen til at tænke i andre måder at indrette livet, det sociale, produktionsformerne på.&laquo;Bojana Kunst mener, at denne udbytning er blevet mulig gennem standardisering af projektarbejdsformen, gennem standardisering af fantasi og kreativitet.&raquo;Det, som denne standardisering gør ved mennesker, minder meget om det, gæld gør ved mennesker. Det er et tyveri af nutiden. Modsat arbejdets selvopretholdende karakter, har projektet en iboende katastrofisk karakter. Der er hele tiden noget, der udsættes, noget, der bliver lovet, vi nærmer os hele tiden enden, deadlinen, og så forfra, så snart noget afsluttet, eller før det er afsluttet, kaster vi os mod næste deadline. Den katastrofiske karakter har at gøre med projektets temporalitet; vores kreative energi skal hele tiden accelereres, der skal hele tiden presses mere ud af os.&laquo;Tilbage til nutidenBojana Kunst peger på udsagnet &rsquo;jeg har ikke tid&rsquo; som noget karakteristisk for den nuværende indretning af økonomien.&raquo;Der er tilsyneladende mindre og mindre tid, og samtidig er vi mere og mere fleksible med tid. Vi har en forestilling om frihed knyttet til tid, vi kan planlægge og lægge planerne om, men er hele tiden plaget af følelsen af, at tiden forsvinder ud af hænderne på os. Og vi måler konstant vores nutid i relation til fremtiden, i relation til, hvad vi må færdiggøre i fremtiden. Det ville være interessant, hvad det ville føre med sig, hvis kulturskabere begyndte at udøve modstand mod projektets temporalitet.&laquo;&ndash; Så du foreslår, at vi afskaffer fremtiden?&raquo;Ja, helt sikkert. Det er meget vigtigt. Vi må holde op med at forholde os strategisk til fremtiden. Og i stedet overveje, hvordan vi organiserer vores liv på daglig basis. Hvordan vi organiserer vores forbundethed, hvordan vi bekæmper isolationen, og kæmper os fri af projektets maskine. Det er naturligvis ingen let sag. Vi ville være nødt til at omdefinere, hvad nutiden er.&laquo;Isabell Lorey tilføjer: &raquo;Vi må definere en nutid, der ikke er et øjeblik og ikke er autenticitet. En nutid som ikke blot er en stump, der er indføjet mellem fortid og fremtid.&laquo;
