Det ligner lingeri



Bedømmelse: 4/6Malene Landgreen har følt sig frem til nogle grundregler for sit maleri, en række Richard Mortensenske former i smukke boligindrettede farver, som hun så forstyrrer eller leger videre med, til hun opnår et resultat, hun ikke havde regnet med, men som hun synes skaber det helt rigtige værk.Landgreen arbejder primært med trekanter og firkanter, der skaber rum i rum. På museet har hun i salen i kælderen taget udgangspunkt i to søjler midt i rummet, som hun har beklædt med spejle, og hvorfra hun i lige linjer har malet gulvet og væggene i forskellige farver, så der er opstået en række rum i en form for kontrolleret farveeksplosion. I disse rum har hun så hængt forskellige nye malerier, hvor hun har eksperimenteret med en streg, der ligner lingeri, som hun har ladet følge kanternes kanter.Det er svært ikke at lade sig fascinere af rummet, der sågar kan give et par optiske effekter, hvis man opholder sig der længe nok. Og spejlsøjlerne indeholder også en mulighed for omgrupperinger af rummene, ligesom mange af de ellers noget pussenusset farvede malerier fremstår usædvanligt stærke og afklarede.Der er ikke nogen Anselm Reyle gemt i Landgreen, og hendes tilgang til maleriet virker også fjernt fra Mortensens, Landgreens projekt er kun hendes eget, men hun har til gengæld fundet et udtryk, der for alvor forener arkitektur, udsmykning og kunst, hvilket er ganske unikt.Red Blue Motion Totem 2010 på Esbjerg Kunstmuseum til den 5. september
