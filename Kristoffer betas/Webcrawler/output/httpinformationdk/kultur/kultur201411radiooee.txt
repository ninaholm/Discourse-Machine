RadioØen vil samle det uafhængige danske radiomiljø
Et uafhængigt og bæredygtigt radiomiljø i Danmark er ikke en utopi, mener radiodokumentarist Ole Fugl Hørkilde, der har taget initiativ til RadioØen. Med inspiration fra Radiotopia vil han samle de danske kreative kræfter i et nyt digitalt radioproduktionsmiljø uafhængigt af public service-institutionerne


Er Radiotopias tankegang om at skabe et bæredygtigt podcastmiljø mulig i Danmark?&raquo;I min verden er det ikke en utopi,&laquo; siger den danske freelanceradiodokumentarist og medstifter af Københavns Radiobiograf, Ole Fugl Hørkilde, der til daglig er tilrettelægger på Glad Radio.Han tror på, at radiodokumentaren har en lys fremtid.&raquo;Men hvis den fortællende, lydlige og nysgerrige radio skal overleve i Danmark, må vi, der elsker og ønsker at lave den slags radio, selv være medskabere af den nye virkelighed,&laquo; siger han.Ole Fugl Hørkilde har netop søsat et dansk Radiotopia-inspireret initiativ, RadioØen, der vil samle nogle af de kreative danske kræfter, der savner steder at skabe og afsætte kreativ radio, og som vil skabe en platform, hvor de kan hjælpe hinanden med at producere og udgive.&raquo;I første omgang skal vi se, om nogen vil lytte til og bakke om projektet. På sigt håber jeg, at RadioØen kan være med til at samle et større miljø, øge entusiasmen blandt danske radiodokumentarister og øge opmærksomheden i befolkningen.&laquo;Og så vil Radioøen ultimativt forsøge at få et bæredygtigt alternativt produktionsmiljø i Danmark op at stå gennem crowdfunding, brugerbetaling, fonde, kunststøtte og samarbejde med magasiner og foreninger.&raquo;Tiden føles rigtig,&laquo; siger Hørkilde, der tydeligt mærker vindene fra medieudviklingen i USA, og som sidste år konsulterede den amerikanske radioforsker Michele Hilmes under radioforskningsprojektet LARMs afslutningskonference.&raquo;Hilmes påpegede, at europæiske public broadcasting-virksomheder som DR både er en velsignelse og en forbandelse,&laquo; siger Hørkilde.&raquo;De er en velsignelse på grund af det interessante og kreative arbejde, de har lavet i mange år ved at bygge et kæmpe kulturhistorisk arkiv op &ndash; et erindringslager for nationen. Forbandelsen er, at de bliver presset af en ny økonomisk virkelighed og tankegang og har udviklet bestemt måder at gøre tingene på, som passer til en snart forældet medievirkelighed.&laquo;Digital renæssanceI USA derimod er der ifølge Hilmes tale om en digital renæssance. Her har public radio med podcastmediets udvikling oplevet en stigende popularitet. Deres programmer downloades i millionvis verden over. Og gennem markedspladsen, PRX (Public Radio Exchange), hvor regionale og nationale radiostationerne kan købe indslag og dokumentarer af uafhængige radioproducenter, og hvor også Radiotopia udspringer fra, er mange små bække flydt sammen. Det samme er ikke sket i Danmark.&raquo;I Danmark har der tidligere i public service-radioregi været en stolt tradition for radiodokumentarer og nogle små institutionaliserede miljøer. Men nu har vi nogle tunge institutioner med høje produktivitetskrav at danse med, som ikke synes, at det er en fed idé at skyde penge i at lave &rsquo;langsom&rsquo; radio,&laquo; siger Ole Fugl Hørklæde.&raquo;Dagens flowradio består snarere af tre-fire mennesker om en mikrofon i en time eller to.&laquo;Radiodokumentaren er dyrere at producere og hører til sammenligning snarere sammen med dokumentarfilmen end med flowradio, mener han:&raquo;I min verden er det en billig pris for at lave vigtig kulturhistorie. Og den slags udsendelserne er ikke koblet op på aktualitet og bliver derfor ikke forældet på ugebasis. De bedste er tidløse og kan i fremtiden give et fantastisk billede af den tid, vi lever i lige nu. Man gider eksempelvis godt se en god dokumentarfilm fra 2010, 2004 eller 1996, men næppe en nyheds- eller debatudsendelse. Sådan er det også med radio.&laquo;Danske radiofolk må fælles finde andre steder at producere og udgive, mener Hørkilde, da hverken DR eller 24syv har interesse i miljøet.&raquo;Det kommer i hvert fald aldrig til at sætte en stopper for, at jeg bruger time-dage-ugevis på at følge en gammel møller på Bornholm, hvis jeg synes, at hans historie er vedkommende og vigtig. Og at jeg derefter bruger en måned på at redigere og spille den for kolleger og fagfæller for at gøre det til en fantastisk historie,&laquo; siger Hørkilde.&raquo;Danmark er fyldt med talentfulde mennesker, hvis kræfter skal samles, så vi kan udvikle radiodokumentaren og få den til at blomstre.&laquo;Læs mere om RadioØen på Facebook. Første møder foregår i København den 26. november
