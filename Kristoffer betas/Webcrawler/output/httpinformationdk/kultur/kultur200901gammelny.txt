Gammel og ny Trier
Til efteråret er der premiere på Lars von Triers nye film, gyseren Antichrist


 Til efteråret er der premiere på Lars von Triers nye film, gyseren Antichrist, der handler om et ægtepar (Charlotte Gainsbourg og Willem Dafoe), som isolerer sig i en mørk skov for at komme sig over tabet af deres lille barn.
Filmen er ikke færdig endnu, men den er blevet vist for et publikum, formentlig til en testkørsel, og en 'anonym dansker' har allerede anmeldt Antichrist til filmsitet Aintitcool.com. Og vedkommende er begejstret.
"Antichrist er en genial blanding af den gamle Trier og den nye Trier. Dragende smukke billeder, der siger mere end 1.000 ord, men også indhold og undertekst, der selv siger millioner af ord. Jeg tvivler meget på, at denne film vil gøre ham (Trier, red.) til et velkendt navn, men jeg har formodninger om, at den vil blive en af han største succeser. Blodet alene vil gøre den til et hit hos et bestemt publikum, men samtidig har historien så meget dybde og finesse, at den vil kunne bejle til nogle betydelige priser."

