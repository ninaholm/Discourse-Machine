Radio- og tv-nævnet rejser sag mod SBS Media
Normalt tager Radio- og tv-nævnet kun sager op efter klager, men efter vores afsløringer af skjult reklame og muligvis propaganda i forbindelse med The Voice og Radio NOVA FM’s udsendelse ’Kina Ekspressen’, rejser nævnet sagen selv


I fire år har Danmarks to største kommercielle radiokanaler, The Voice og Radio NOVA FM, sendt programmetKina Ekspressenuden at fortælle lytterne, at de fik penge af producenterne for det. At programmet er produceret af en medievirksomhed, som kontrolleres af den statsejede kinesiske radiostation China Radio International, har de heller ikke fortalt, og efter Informations afsløringer har flere eksperter kritiseret SBS, som ejer de to radiokanaler.På et møde i fredags den 25. januar besluttede Radio- og tv-nævnet at rejse sag mod SBS Media. Det fremgår af et brev, som Radio- og tv-nævnet i forgårs sendte til SBS, og som Information er kommet i besiddelse af.&raquo;Vi har besluttet at tage sagen op, og derfor har vi bedt SBS om deres bemærkninger i sagen,&laquo; siger nævnets formand, Mads Bryde Andersen til Information. Han ønsker ikke at udtale sig yderligere, men henviser til brevet, hvori Radio- og tv-nævnet beder SBS forholder sig tilKina Ekspresseni forhold til regler for bl.a. sponsorering og indgåelse af partnerskaber. SBS&rsquo;s udtalelse skal være nævnet i hænde senest den 12. februar.Få fortilfældeBlandt kritikerne af SBS&rsquo;s praksis er mediejurist Oluf Jørgensen fra Danmarks Medie- og Journalisthøjskole, som i dag siger, at han forventer, &raquo;at Radio- og tv-nævnet vil fælde en dom&laquo;, fordi SBS har overtrådt loven. Hvad straffen bliver, vil han dog ikke gisne om.&raquo;Der er en stribe eksempler på sager omkring sponsorering og brug af reklame, men det, der gør denne sag speciel, er, at det ikke er normalt kommerciel sponsorering. Det indholdsmæssige er det mere interessante,&laquo; siger han med henvisning til programmernes indhold, der bl.a. blev kritiseret for ukritisk at bringe kinesisk propaganda. Radio- og tv-nævnet tager sjældent sager op af egen fri vilje, uden der er blevet klaget over dem. Det er kun sket i to tilfælde i løbet de to seneste år, nemlig i sagen om TV 2&rsquo;s programDen som dræberog sagen om den kurdiske tv-station Roj-TV.Søren Sandfeld Jakobsen, professor i medieret ved CBS, har læst brevet fra nævnet:&raquo;Det er fint, at Radio- og tv-nævnet lever op til sin tilsynsforpligtelse, og at det af brevet fremgår, at nævnet har taget alle relevante spørgsmål op,&laquo; siger han med henvisning til forholdet til sponsorreglerne, forbuddet mod, at sponsor må påvirke det redaktionelle indhold, og forbuddet mod at nyheds- og aktualitetsprogrammer sponsoreres.SBS Medias informationschef, Jesper Jürgensen, ønsker ikke at udtale sig om, hvordan SBS vil reagere på brevet fra Radio- og tv-nævnet, ligesom han ikke vil udtale sig om, hvilke konsekvenser sagen vil få for SBS Media. Han understreger dog, at det var en fejl, at programmet ikke var deklareret, og at der fremover vil blive rettet op på fejlen.&raquo;I stedet for at svare Radio- og tv-nævnet gennem medierne, svarer vi dem i et brev,&laquo; siger han.
