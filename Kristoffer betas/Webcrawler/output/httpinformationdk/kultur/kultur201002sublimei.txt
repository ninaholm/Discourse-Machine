Den sublime imod den rigtig gode
I årets Super Bowl mødes NFLs to bedste Quarterbacks. Peyton Manning er allerede en legende, og anses af mange som den største nogensinde. Drew Brees har stort set lige så gode statistikker, men mangler endnu lidt for at sikre sit eftermæle. For eksempel en sejr i Super Bowl
Og den sublime. Peyton Manning fra Indianapolis Colts er allerede en legende.

Det bliver et offensivt brag, når New Orleans Saints og Indianapolis Colts natten til mandag mødes i Super Bowl. Det er nemlig en kamp imellem to af NFLs absolut bedste angreb  anført af NFLs for tiden to bedste quarterbacks. Samtidig har ingen af holdene et superforsvar, så eksperterne forventer masser af point og underholdning.Desuden er det en meget lige kamp. Saints og Colts har vitterligt været de to bedste hold i løbet af sæsonen. Begge hold vandt deres 13 første kampe i den regulære sæson, hvorefter de slappede lidt af, da slutspilspladsen var sikret. I slutspillet har de levet op til deres præstationer tidligere på sæsonen og altså fundet vej til Super Bowl. På diverse internetsider, hvor brugerne kan stemme om, hvem de tror vinder, ligger begge hold med omkring 50 procent. Spændingen bliver ikke mindre af kampen i kampen, nemlig den mellem de to quarterbacks Peyton Manning og Drew Brees. Football-eksperten på Sports Illustrated, Kerry J. Byrne, kalder ligefrem mødet for Super Bowls største quarterback-opgør siden Joe Montana og Dan Marino mødtes i 1985. Og det næststørste nogensinde.Tager man Drew Brees og Peyton Man-nings statistikker fra 2006 og frem, er de meget ens. De har kastet lige mange touchdowns (121) og har begge ramt en receiver på 2/3 af deres kast, hvilket er meget. Det er med andre ord to træfsikre herrer, der går på banen. Trods de ens statistikker er de fleste eksperter dog enige om, at Peyton Manning trods alt er den bedste  og den quarterback i NFL, som man allerhelst vil have på sit hold.ManningManning har en ro og et overblik, som er fuldstændig enestående. Han er umulig at ryste, og gang på gang analyserer han modstanderens forsvar og træffer den helt rigtige beslutning. Manning fylder snart 34 år, men han er stadig skarp. I konferencefinalen mod New York Jets leverer han på et tidspunkt et fuldstændig enestående kast 50 yards (46 meter) ned ad banen. Trods den lange afstand havner bolden lige ned i hænderne på rookie (førsteårsspiller) Austin Collie, som ellers er dækket tæt op af to Jets-spillere. Den slags kan og tør Manning. Han er ligeglad med, at der er langt, at der er to forsvarsspillere, og at det er en rookie, der skal gribe bolden. Han ved, at han kan kaste så præcist, at det nok skal lykkes alligevel. Manning er desuden ekspert i at holde hovedet koldt, når Colts en sjælden gang er bagud. Han giver holdet tro på, at de nok skal komme tilbage i kampen. Han er med andre ord den bedste quarterback i NFL lige nu, og selv om stærke konkurrenter fra samme generation  især Tom Brady og Drew Brees, måske har overgået ham i perioder, så er han, set over hele karrieren, nummer ét. Flere NFL-eksperter er endog begyndt at mumle om, at han muligvis er den bedste quarterback nogensinde.Manning er allerede en legende og har for længst sikret sig et glorværdigt eftermæle og en plads i Hall of Fame. Men skal han huskes som den største nogensinde, så kræver det muligvis mere end den ene Super Bowl-sejr, som han og Colts hentede i 2006-2007-sæsonen. Super Bowl-sejre tæller tungt, og historisk er virkelig gode spillere, som spillede for nogle af de svagere hold, gået i glemmebogen. Blandt andet fordi de aldrig gjorde sig gældende i slutspillet og Super Bowl. New England Patriots Tom Brady har til sammenligning tre Super Bowl-sejre. Pittsburgh Steelers Ben Roethlisberger har trods sin unge alder allerede to. Brady og Roethlisberger har kunnet læne sig op ad langt stærkere forsvar, men det står der ikke noget om i statistikken. Derfor er der meget på spil for Manning og Colts.BreesDrew Brees har aldrig vundet en Super Bowl. New Orleans Saints har været et middelgodt hold de seneste år og har trods den solide quarterback og en god sæson i 2006 ikke for alvor gjort sig gældende. Heller ikke i tiden med San Diego Chargers lavede Brees markante resultater. I år har han endelig chancen, og Brees og hele New  Orleans er ekstremt opsatte på at få det til at ske. Han er den type spiller, der er blevet bedre og bedre. I sidste sæson var han få yards fra at slå rekorden for flest kastede yards på en sæson nogensinde, og igen i år har han vist sit værd med lidt færre kast (Saints er begyndt at løbe mere med bolden), men en enestående præcision. Ud over sit eget eftermæle har Drew Brees også noget andet at spille for. Det kan måske lyde lige lovligt amerikansk for en gennemsnitlig vinterafkølet dansker, men orkanen Katrina, som i 2005 hærgede New Orleans, er i spillerne og publikums hoved i weekendens Super Bowl. Saints har haft en helt speciel rolle i forhold til orkanen. De overlevende søgte tilflugt i klubben. Både rent fysisk, da The Louisiana Superdome åbnede dørene for de hjemløse borgere, men siden har Saints også været det åndelige samlingspunkt for byen  og Drew Brees har påtaget sig rollen som holdets leder. Han har blandt andet udtalt, at han følte sig kaldet til at komme til New Orleans og deltage i genopbygningen af byen, da han søgte ny arbejdsgiver kort tid efter Katrinas hærgen. Det vil derfor være en kæmpe symbolsk sejt for både Drew Brees og New Orleans, hvis de vinder Super Bowl i år.
