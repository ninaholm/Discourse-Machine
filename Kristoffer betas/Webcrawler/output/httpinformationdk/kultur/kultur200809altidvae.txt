Jeg har altid været uforsigtig



 Diablo Cody vandt en Oscar for sit vittige manuskript til teenage-graviditetsdramakomedien Juno, og nu har hun skrevet en ny film, kannibalgyseren Jennifer's Body. Det er vel ikke ligefrem, hvad man havde forventet, men den tidligere stripper går tydeligvis sine egne veje. "Jeg vil være tro over for genren, men også vende alle de ting lidt på hovedet," siger Cody til L.A. Times. "Det vigtigste for mig er at lægge kvinder ord i munden - ellers sker det ikke. Kvinder får ikke de gode replikker. De får ikke lov til at gøre noget som helst. Og de får ikke lov til at være uforsigtige. Og jeg har altid været uforsigtig."

