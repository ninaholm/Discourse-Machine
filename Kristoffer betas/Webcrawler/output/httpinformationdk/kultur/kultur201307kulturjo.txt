Min Kultur: Johan Olsen



 
– Hvilken kulturel friluftsaktivitet vil du gå til i sommerferien? F.eks. teater, jazz, opera?

	»Roskilde Festival, Skanderborg Festival og den lokale cafés udendørsservering.«

– Hvad er den bedste/sjoveste/klogeste udendørsaktivitet, du har været til?

	»Som barn og ung tilbragte jeg alle mine somre hos min familie på en ø i Norges skærgård. Til trods for at det regnede en del, gik vi stort set kun indenfor for at sove, så man kan mildest talt kalde det friluftsferie. Jeg roede omkring og gik på opdagelse i bugterne og skærene, jeg fiskede og badede og gik ture oppe i myren. Det var fantastisk.«

– Hvilken bog vil du læse i sommerferien?

	»Jack Kerouacs Doctor Sax.«

– Hvilken bog, du har læst, vil du anbefale andre at læse i sommerferien?

	»Charles Bukowskis Women.«

- Hvilke aviser, magasiner og tidsskrifter læser du til daglig?

	 »The Daily Beast (thedailybeast.com), Politikens netavis og vejrudsigten.«

– Hvad hører du af radio om sommeren?

	»Orientering og P6 Beat – samt hvad der nu bliver sendt af snak på P1.«

– Abonnerer du på nogle podcasts – og hvilke kan du i så fald anbefale?

	»Nix. Så moderne er jeg ikke.«

Johan Olsen, forsanger i ’Magtens Korridorer’ og forsker i biokemi på Københavns Universitet

