Musikalske særpriser til Mylius og Pade



 Danske sangskriveres og komponisters forening, DJBFA, hædrede Jørgen de Mylius og Else Marie Pade med sine særpriser ved en sammenkomst i København mandag aften.
Jørgen de Mylius fik prisen for sit arbejde med populærmusikken i mere end 40 år, mens Else Marie Pade modtog hæderen for sin pionerindsats inden for elektronikamusikken.
DJBFA uddelte desuden sine årlige priser til trommeslageren og studieværten Kresten Osgood, gruppen Laid Back og sangeren og sangskriveren Maria Laurette Friis.
Disse tre priser er alle på 25.000 kr., mens der ud over hæderen blev 10.000 kr. samt en statuette til Jørgen de Mylius og Else Marie Pade. 
ritzau

