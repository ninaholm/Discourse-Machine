Folk



 
	Ordgejlere

	Lars Løkke Rasmussen indrømmer ordgejl og afslører, at der egentlig ikke er forskel på at skifte standpunkt og holdning. V-formanden fortsætter så ordgejlet: ’Jeg skulle bare have sagt tingene, som jeg plejer at sige dem: Som de er.’ Klart.

	Ordkrigere

	På en Taleban-hjemmeside bruger de både Slaget på Reden og Københavns bombardement i et angreb på Anders Fogh. Meget kan man sige, men historieundervisningen i Afghanistan ser vi da ud til at være sluppet meget godt afsted med.

	Rastafarier

	Bruun Rasmussens aktionshus får nok sjældent mange med dreadlocks på besøg i dag, når kejser Haile Selassies sølvbestik kommer under hammeren. Etiopiens sidste kejser er nemlig kendt som Rastafari-bevægelsen svar på Jesus. Haileluja.

	Singledamer

	For 15 år siden blev det første afsnit af tv-serien ’Sex And The City’ vist i USA. De fire newyorkerkvinders liv satte deres uudslettelige aftryk på forbruget af mærkevarer og mænd og ... ja så måske ikke så meget mere. Men sjovt var det.

