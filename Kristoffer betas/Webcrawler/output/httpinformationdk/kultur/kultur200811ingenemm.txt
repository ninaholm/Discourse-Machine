Ingen Emmy til DR's dramaserie



 Det lykkedes ikke for Danmarks Radio at sikre sig endnu en Emmy - tv-branchens Oscar - ved prisuddelingen i New York mandag aften. Anden sæson af DR's Forbrydelsen var blandt de fire nominerede i kategorien 'Bedste dramaserie'. Men prisen gik til den britiske serie Life om Mars, oplyser DR's dramachef Ingolf Gabold til Ritzau. 
"Vi vidste, at det først og fremmest var briterne, vi var oppe imod. Det er ingen skam at tabe til dem," siger Gabold. 
DR har tidligere fejret Emmy-triumfer i 2002 for Rejseholdet, i 2003 for Nikolaj og Julie og i 2005 for Ørnen. 

