Gluten er det nye æble i Paradisets have
Engang var det fedt, så var det sukker, nu er det gluten, der har indtaget førstepladsen som ’farlig mad’. En amerikansk professor i filosofi og religion gør op med angstregimet. Det er et modefænomen, der er designet til at få os til at føle skyld over for det, vi spiser,’ skriver han i den nye bog ’The Gluten Lie’
Miley Cyrus er én blandt mange ernæringsbevidste amerikanske stjerner, som sværger til en glutenfri diæt. Her har hun postet et billede på Instagram ledsaget af følgende tekst: &rsquo;der er intet smukkere end at spise en glutenfri, laktosefri og kødfri burger i solnedgangen&rsquo;.Foto:Miley Cyrus på Instagram

Det er umuligt at komme udenom i USA; og trenden er også for længst kommet til Danmark. I såvel supermarkeder som cafeer er udbuddet af glutenfri varer betydeligt og voksende. Glutenfri muffins, teboller, brød, pandekager, pizzaer og kager.Alle varer, der for blot få år siden ville have været umulige at forestille sig uden forekomsten af hvedemel. Men sådan er det ikke længere. Med en hær af sundhedsguruer og Hollywoods ernæringsbevidste stjerner i spidsen har gluten erstattet fedt og sukker som den ingrediens, alle elsker at forsage. Nye undersøgelser siger, at en tredjedel af alle amerikanerne &ndash; 100 millioner mennesker &ndash; lige nu arbejder på at &raquo;minimere eller udelukke&laquo; gluten fra spisebordet. Og det uanset, at der ikke findes skyggen af videnskabelig eller lægefaglig ekspertise til at bakke antagelsen om den farlige gluten op.Gluten er nemlig &ndash; bortset fra den minoritet på antagelig omkring en procent af befolkningen, der lider af cøliaki og derfor er allergisk over for dette ellers uskyldige protein &ndash; ikke bare fuldkommen uskadeligt, men også både nyttigt og gavnligt for os mennesker.Det er i grove træk hovedbudskabet i Alan Levinovitz&rsquo; nye bog,The Gluten Lie(Løgnen om Gluten), der udkom i sidste uge i Amerika akkompagneret af en betydelig medieopmærksomhed. Alene sidste år voksede markedet for glutenfri produkter &ndash; der vel at mærke stort set ikke fandtes for fem år siden &ndash; til imponerende 10 milliarder dollar i USA. Det antages, at der vil blive solgt for 15 milliarder glutenfri produkter i år &ndash; en vækst på 50 procent siden 2013.Myter om syndefaldetLevinovitz er imidlertid ikke ernæringsekspert, men professor i kinesisk filosofi og religion. Så hvorfor skrive om spisevaner? I interview med amerikanske medier svarer han, at hans interesse skyldes den rolle, som maden typisk spiller i mytedannelser tilbage fra de tidligste religioner og tider. I Bibelen repræsenteres syndefaldet via Evas indtagelse af et æble. Ved at spise det forkerte bliver mennesket dødeligt og må forlade Paradiset og gudernes verden. Og mantraet om, at &raquo;vi er, hvad vi spiser&laquo;, har mange hundrede år på bagen ligesom forestillingen om, at alskens dårligdomme kan spores tilbage til en usund livsførelse, også er en klassiker.&raquo;Myterne er bygget på meget stærke narrativer om, hvordan vi skaber vor identitet,&laquo; skriver Levinovitz i bogen, der også forklarer, hvorfor det som oftest er spild af tid at komme rendende med fakta for at korrigere myten. For som han siger, er &raquo;diskursen om paradiset jo fra starten ikke bygget på fakta men på overbevisninger&laquo;.Mad som ideologi og politikMad er med andre ord ikke bare mad men ideologi og politik &ndash; som i øvrigt også flittigt diskuteres i det danske, for eksempel med fødevareminister Dan Jørgensens måltidsregler. Fortalerne ser ministerens udtalelser som sund fornuft og omsorg for både dyr, mennesker og miljø, mens kritikerne skoser ham for politisk korrekt og elitært smagsdommeri. At mad kan være en idé, et budskab eller sågar et koncept, har vi også set med dogmerne for &rsquo;det nye nordiske køkken&rsquo;.Alt dette forklarer imidlertid ikke, hvorfor det lige er kampen mod gluten, der er blevet så central en del af et moderne sundhedskorstog. Gluten passer ikke engang naturligt sammen med den mangeårige kulturelites sunde foragt for junkfood.Levinovitz mener, at svaret skal findes et andet sted. For det første i slankekurenes univers &ndash; i en del år har diverse kure som Atkins og Palæo skyet kulhydrater og stivelse som pesten, fordi indtagelsen af proteiner kombineret med frugt og grønt giver hurtige vægttab for mange. For det andet i idylliseringen af forestillingen om en mere autentisk livsførelse fra før opkomsten af det moderne industrielle landbrug med dets højtforarbejdede varer.Det kunstige og ondeEndelig peger forfatteren også på, at frygten for kulhydrater spiller effektivt sammen med en kultur, hvor angsten for allergier og autisme er voksende. Så uagtet at det som nævnt er få, der faktisk lider af cøliaki, bidrager fortællingerne om alle dem, der &raquo;føler sig langt bedre tilpas&laquo; og &raquo;aldrig mere er oppustede&laquo; til en følelse af, at man er sikrere, hvis man holder sig væk fra gluten. En forestilling, der i øvrigt, blot i mindre grad, også findes om mælke- eller laktoseallergi.Dermed bliver gluten en del af noget udefinerbart dårligt og kunstigt, påpeger Levinovitz; en del af kampen mod højtforarbejdede varer og for råvarer, som ikke er modificerede og som anses som værende &rsquo;rene&rsquo; eller &rsquo;uskyldige&rsquo;. I USA har man også genmodificeret hvede, ofte kaldet &rsquo;Frankenwheat&rsquo; der spiller på monstret Frankenstein, som naturligvis er endnu værre.Formålet medThe Gluten Lieer skabelsen af en videnskabelig men også folkelig modbevægelse, siger Levinovitz: &raquo;Det er simpelthen ikke rigtigt, at så mange mennesker er allergiske over for gluten. Det er et modefænomen, der er designet til at få os til at føle skyld over for det, vi spiser. Og jeg vil gerne medvirke til, at amerikanerne bliver befriede for den byrde af skyld og skam, der i vore dage pludselig er blevet forbundet med især hvedeprodukter (&hellip;) Der er en kæmpe industri derude, der tjener styrtende med penge på at fortælle os, hvad der er godt og rigtigt at spise. Men det vigtigste er at nyde det, du spiser.&laquo;Nyd maden fremfor diagnosenLevinovitz har intet imod mennesker, der ønsker at vælge gode råvarer eller fokusere på miljø og dyrevelfærd. Men han anbefaler, at vi undlader at blive besat af tanken om &rsquo;gode&rsquo; versus &rsquo;onde&rsquo; spiser og i stedet lytter til fagkundskaben frem for prædikanter for diverse modebevægelser, der i virkeligheden kynisk profiterer på menneskers angst og higen efter tryghed &ndash; &rsquo;diætistens piskesmældssyndrom&rsquo; som Levinovitz spydigt siger med reference til det faktum, at amerikanerne hvert år bruger 40 milliarder dollar (ca. 240 milliarder kroner) på slankeprodukter.Han opfordrer til i stedet at nyde måltidet og mangfoldigheden i mange fødevarer og kulturer i stedet for at se mad som &raquo;sociogenetiske dårligdomme&laquo;. Hvor vi ender med et samfund, hvor vi ikke bare er mere angste, men også risikerer rent faktisk at blive syge af mad, vi kan tåle. Nemlig den såkaldte nocebo-effekt (det omvendte af placebo) hvor man er så overbevist om, at man bliver syg af at indtage noget, at man rent faktisk også bliver det &ndash; af psykosomatiske årsager.&raquo;Hvis du tror, du har cøliaki, så bliv testet af din læge. Lad være med at tro, du kan selvdiagnosticere,&laquo; advarer Levinovitz. Det lyder fornuftigt.Alan Levinovitz: &rsquo;The Gluten Lie: And Other Myths About What You Eat&rsquo;, 272 sider, Regan Arts, 17 dollar, kan købes på amazon.com &ndash; også som e-bog.
