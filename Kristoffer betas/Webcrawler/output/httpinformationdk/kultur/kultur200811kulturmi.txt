Kulturministeriet spænder ben for Charlottenborg
Kunsthal Charlottenborgs millionunderskud, der er akkumuleret på rekordtid, kan ikke kun bebrejdes direktør Bo Nilsson. Ansvaret er hele bestyrelsens, men Kulturministeriets organisering af ledelsen skaber problemer, lyder vurdering
Kunsthal Charlottenborg blev for et år siden relanceret med Bo Nilsson som direktør, men bestyrelsen har nu indstillet ham til fyring pga. et stort underskud, som til dels har baggrund i en restaurering af hans personlige lejlighed.

Efter afsløringen af et 3,2 millioner kroners underskud på Kunsthal Charlottenborg, er direktøren Bo Nilsson indstillet af bestyrelsen til fyrring. Han har blandt andet brugt i omegenen af 750.000 kroner på at indrette en lejlighed til sig selv, men Kulturministeriet har endnu ikke meldt klart ud, om afskedigelsen bliver effektueret og i givet fald hvornår.Skandalen kan dog ikke kun bebrejdes direktøren. Det økonomiske og budgetmæssige ansvar påhviler hele bestyrelsen, mener Jørn Langsted, der er leder af Kulturpolitisk Forskningscenter ved Aarhus Universitet"Budget og regskabshåndtering er et fælles ansvar," siger han og mener ikke, bestyrelsen har handlet i tide:"Når det kan gå så grueligt galt, lyder det som om, de ikke har stillet krav nok, men i stedet har været for tillidsfulde. Man kunne have krævet månedlige regnskaber, da man begyndte at få mistanke, så man kunne gribe ind, før det gik galt," siger Jørn Langsted.Bestyrelsen forsøgteBestyrelsesformanden for Kunsthal Charlottenborg, Sys Hindsbo, udtaler sig efter aftale med Kulturministeriet ikke om sagen, før der er faldet mere ro over situationen. Til Dagbladet Politiken udtalte hun dog ved en fejltagelse, at hun mener, bestyrelsen har gjort, hvad den kunne. De har ustandselig bedt om indsigt i kunsthallens bugetter og har stillet kritiske spørgsmål, som dog aldrig blev ført til protokols, fordi Bo Nilsson selv skrev mødereferaterne, siger hun.Hos Billedkunsterforbundet er formanden Nanna Gro Henningsen ikke i tvivl om, at direktøren Bo Nilsson har spillet en afgørende rolle i skandalens udvikling:"Bestyrelsen kunne bestemt have trådt mere i karakter, men jeg mener faktisk aldrig rigtig, den har fundet fodfæste. Bo Nilsson har en meget hierakisk ledelseskultur og har været utrolig svær at samarbejde og kommunikere med," siger hun.Og Bo Nilsson er heller ikke en mand, som kunsthallens bestyrelse selv har fundet. Han er ansat af Kulturministeriet, og det i sig selv er en problematisk konstruktion, mener Nanna Gro Henningsen:"Vi har hele tiden været kritiske over for, at bestyrelsen er den øverste myndighed, men direktøren er ansat af Kulturministeriet," siger hun.Også Jørn Langsted peger på, at konstruktionen er uhensigtsmæssig. Kulturministeriet er i følge ham kun forpligtiget til at godkende de årlige regnskaber, men ellers er det bestyrelsens ansvar at varetage den løbende forvaltning. Derfor er det uheldigt, at bestyrelsen ikke kan afskedige direktøren, hvis det bliver nødvendigt, mener han:"Det er især uheldigt i en konfliktsituation, hvor der jo kunne være modstridende interesser mellem bestyrelsen og ministeriet. Det er en underlig blanding, hvor politikerne blander sig i, hvem der skal være direktør og så også skal nikke til en afskedigelse, før det kan lade sig gøre," siger Jørn Langsted.Oprydning venterNanna Gro Henningsen mener nu, at der skal gøres rent bord snarest:"Direktøren bør afskediges hurtigst muligt, så man kan begynde oprydningsarbejdet. Man have afklaret kompetenceforholdet, inden man igen ansætter én," siger hun.Bestyrelsesformand Sys Hindsbo foreslår til Politiken, at kunsthallen redefinerer sit arbejdsgrundlag, og at bestyrelsen fremover sammensættes på en ny måde."Man har ikke tænkt sig om, da man lavede den kunsthal," siger hun.
