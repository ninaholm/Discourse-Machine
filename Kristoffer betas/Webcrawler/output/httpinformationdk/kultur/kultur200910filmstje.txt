Filmstjernetræf på Sydfyn
Susanne Bier er i gang med at indspille sin næste danske film, 'Hævnen'. Stjernerne er store og opmærksomheden lige så
Filminstrukt©ren Susanne Bier i midten sammen med Trine Dyrholm (tv.), Mikael Pers°©brandt, og Ulrich Thomsen under filmoptagelserne p? F?borg Sygehus til °ØH©°vnen°Ø

»Jeg skal også lige være her,« siger Susanne Bier, mens hun prøver at komme til for de mange fotografer og journalister, der er presset sammen på en smal gang på Sygehus Fyn i Fåborg.»I bliver altså nødt til at rykke en meter tilbage, hvis I ikke vil have noget i hovedet,« instruerer Bier den klemte flok. En fotograf er klatret op på en stige for at kunne tage sine billeder, og bagest står journalisterne på tæer for at få et glimt af, hvad der foregår. Optagelsen går i gang, og den svenske skuespiller Mikael Persbrandt og Trine Dyrholm går ned ad hospitalsgangen. Kameraerne ruller, men dog kun lige indtil filmfotografen mister balancen mod randen af fotografer, der sidder på hug, og vælter ned i monitoren. Op igen. Scenen kører en gang til. Trine Dyrholm og Mikael Persbrandt går ned ad gangen og ind på en hospitalsstue.»Luk døren,« lyder det fra Susanne Bier.Døren lukkes, og scenen er i kassen. Susanne Bier og hendes filmhold inviterede i onsdags den danske presse på besøg på optagelserne af Biers nye film,Hævnen.Efter at have lavetThings We Lost in the Firei Hollywood, er instruktøren tilbage på dansk grund. Med sig til Sydfyn har hun bragt Ulrich Thomsen, Trine Dyrholm og Mikael Persbrandt. Især Persbrandt, der er kendt som Gunvald Larsson i den svenske krimiserieBeck,er målet for de mange kameralinser og pressefolk.Rejse ind i det ukendtePå et pressemøde efter optagelsen, nødes Susanne Bier - der ellers helst ikke vil tale om en film, så længe den er midt i en proces - til at fortælle omHævnen.»Filmen handler om, hvor lidt vi egentlig ved om hinanden. Hvor lidt vi ved om og forstår børn, når det kommer stykket. I Danmark er tingene så hyggelige og pædagogiske, men filmen viser, hvor katastrofalt den samme hygge også kan blive,« fortæller Susanne Bier om filmens historie, som hun har udviklet i fællesskab med Anders Thomas Jensen, der har skrevet manuskriptet.Hævnener en fortælling om, hvordan to drenges tætte venskab bliver en livsfarlig alliance. Ulrich Thomsen spiller alenefar, mens Mikael Persbrandt og Trine Dyrholm er et forældre- og lægepar engageret i Læger Uden Grænser. Nogle af optagelserne foregår derfor ud over Sydfyn i Kenya, hvor scenen er sat i afrikanske flygtningelejre. Susanne Bier vil dog ikke kalde sin film politisk.»Filmen er ikke politisk eller en pædagogisk kommentar. Den er en rejse ind i en verden, hvor det, vi ikke ved eller forstår, kan vise sig at blive meget farligt.«Da der ikke er flere spørgsmål, takker Susanne Bier hurtigt for i dag. Hun skal tilbage til optagelserne.'Hævnen' får premiere i Danmark til august næste år.
