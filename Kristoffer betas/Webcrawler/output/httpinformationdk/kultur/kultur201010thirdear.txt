Third Ear lancerer musikprogram der ikke dømmer
Det radiofoniske alternativ, Third Ear, lancerer nu musikmagasinet VOX. Magasinet giver, modsat de eksisterende musikprogrammer, musikerne plads til at fortælle. Og så lade lytterne om selv at dømme, hvad der er godt og skidt


Det nye musikmagasin VOX, der laves af radiomontageproducenterne Third Ear, skal udbrede den gode musik, men  vigtigst af alt  ikke dømme. Der bliver ingen stjerner eller anmeldelser at hente i programmet, lyder det fra Third Ears Rasmus Bjerre. I stedet for at vurdere viser VOX blot, hvad der rør sig inden for de forskellige genrer:»Det lille udbud af anmelderbaserede programmer har givet en forfladigelse af musikken. Det blev få, der bestemte, hvad der er inde og ude. Vurderingshungeren styrede. Og det blev efterhånden uinteressant,« siger Rasmus Bjerre, der sammen med Tim Hinman og Mikkel Andersson producerer det radiofoniske montageprogram VOX, der kan podcastes ugentligt på Third Ears hjemmeside.For landskabet af musikprogrammer har ifølge Third Ear ligget øde.»Hvis jeg læser musik-magasiner, når jeg oftest kun til manchetten, fordi man sjældent udfordres på formatet. Ligesom hvis bandet har fået en dårlig anmeldelse i bladet, så slukkes min interesse. Det er hverken fair for lytteren eller læseren. Og ser man på den anden side af sagen, er det jo også en benhård præmis for musikeren  hvis en anmelder har haft en skæv dag, så er man ude,« siger han.Journalistiske kriterierDerfor inviterer Third Ear musikerne i studiet for at tale. Om deres musik  og om deres historier. De forskellige programmer inviterer bl.a. indiedronningen Cæcilie Trier fra Chimes and Bells i studiet. Og så tales der med den  i Danmark ukendte  men verdenskendte elektronisk-avantgardistiske Goodiepal, der ud over at la- ve musik også ligger i en større fejde med Jysk Musikkonservatorium om en maskine, han muligvis  muligvis ikke  har stjålet  fra skolen.For som Rasmus Bjerre understreger, er de journalistiske kriterier i fokus: »Når musikken formidles i montageform, spidser folk ører. Der er ret mange, der bedriver musikformidling med den evige musikjournalistiske vinkel: Fortæl om jeres seneste plade. Men vores regel er, at musikerne skal kunne levere en historie til programmet, man som lytter kan genfortælle, når man dagen derpå møder sin ven på cyklen,« siger Rasmus Bjerre og fortsætter:»Tag for eksempel DR. De satser på noget helt andet. De har blandt andet et hårdtslående aktualitetsprincip, som vi er heldige at være frigjort af. Vi beskæftiger os med, hvem der er musikalsk på vej, og som har en god historie. Men omvendt dykker vi også tilbage, som vi gør det med Chet Bakers danske trommeslager, der medvirker i et program. Hvis der er en historie at hente, så gør det ikke noget, den er gammel,« siger Bjerre. Han er træt af de eksisterende musikformidlingstilbud: »Jeg gider simpelthen ikke høre mere om, hvordan Kom tilbage nu blev til (programmetLandeplagenpå DR). Det er dybt uinteressant og anakronistisk,« siger Bjerre.Musikken som musikThird Ears programmer veksler mellem musik og snak, forklarer Bjerre. I VOX har de tre journalister musikalsk baggrund, og til hver eneste udsendelse versionernes titelmelodien i den genre, som den pågældende udsendelse handler om. I udgaven om heavy metal bliver titelmelodien støjende, ligesom den bliver jazzificeret, når Chet Bakers danske trommeslager besøger studiet.»Vi forsøger at lave nogle produktioner, som ikke bare handler om musik, men som faktisk er musik. Programmerne får et radiofonisk musikalsk touch.«I aften kl. 20.00 lancerer Third Ear officielt deres nye musikmagasin på Ideal Bar i København.I den første række af VOX  møder man blandt andet: Michael Simpson, Jacob Bellens, Crocell, Niels Løkkegaard og Reverend Shine Snake Oil Co.
