Ny netaftale skaber splid i SF
Mens handelsminister Pia Olsen-Dyhr (SF) forsvarer Danmarks underskrift på den kontroversielle ACTA-aftale, kæmper hendes partikolleger i Europa-Parlamentet imod. Både Margrete Auken og Emilie Turunen vil  have aftalen prøvet  ved den europæiske domstol


»For Danmarks vedkommende medfører traktaten ingen ændringer i den gældende lovgivning eller i borgernes adgang til eller brug af internettet.«Sådan lød handelsminister Pia Olsen-Dyhrs (SF) beroligende melding, da hun i Information lørdag forsvarede den aftale om øget internetovervågning, som verdens ledere underskrev i Japan i sidste uge.ACTA-aftalen, der er kort forAnti-Counterfeiting Trade Agreement(handelsaftale for bekæmpelse af forfalskning,red.), har blandt andet til hensigt at sikre virksomheder mod netpirateri, men ifølge kritikere indebærer den samtidig en krænkelse af privatlivet og ytringsfriheden for millioner af brugere verden over.Europa-Parlamentet skal godkende aftalen, før den kan træde i kraft, men så sent som i 2010 satte 53 procent af parlamentets medlemmer deres underskrift på en protesterklæring mod aftalen, som de mener er hastet igennem uden om de sædvanlige demokratiske organisationer og præget af manglende respekt for borgernes grundlæggende rettigheder.Ni ud af 13 danske parlamentsmedlemmer skrev under på protesten — heriblandt Pia Olsen-Dyhrs to partikolleger i SF, Margrete Auken og Emilie Turunen.Begge politikere fastholder i dag deres kritik af den kontroversielle aftale.»Hele processen har været meget uigennemsigtig og lukket. Som parlamentsmedlemmer har vi ikke på noget tidspunkt kunnet få at vide, hvad der er foregået — vi har kun haft adgang til utroligt få informationer,« siger Emilie Turunen.»Der har manglet grundlæggende transparens i den her sag, og det er et meget stort problem, fordi der er så mange særinteresser på spil,« siger Margrete Auken.Domstolen må vurdereDe to parlamentarikere er bekymrede over, at man med aftalen vil få en parallel institution, som ligger uden for FN og WTO og dermed uden for demokratisk kontrol. Desuden vækker det bekymring, at institutionen selv kan udvide sit eget anvendelsesområde og dermed gradvist styrke sin magt og indflydelse.Sammen med resten af Den Grønne Gruppe i Europaparlamentet vil Emilie Turunen og Margrete Auken nu arbejde for at få aftalen prøvet ved Den Europæiske Unions Domstol.»Vi tager de bekymringer, der er rejst, meget alvorligt. Det er nogle helt grundlæggende rettigheder, der er på spil her, og derfor mener vi også, der er behov for, at EU-Domstolen vurderer, om aftalen overhovedet er i overensstemmelse med Charteret om Grundlæggende Rettigheder,« siger Emilie Turunen.— Det er din egen partikollega, Pia Olsen-Dyhr, der som handelsminister har ansvaret for Danmarks underskrift på aftalen. Hvordan har du det med det?»Vi har taget til efterretning, at Danmark har valgt at underskrive aftalen, men vi vil stadig holde på, at Europa-Parlamentet har været meget lidt inddraget i processen, og at der derfor er behov for et dobbelttjek. Vi er nødt til at få vished om, om der er nogle grundlæggende rettigheder, som risikerer at blive krænket,« siger hun.
