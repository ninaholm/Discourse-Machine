Folk



 
	Klamme rejsende

	Brugere af rejsekort fik i går morges en klam overraskelse. Kortet virkede ikke. En rettelse af fejl på prislister havde slået systemet ud. Klammere blev det, da DSB forlangte, at nødstedte kortbrugere skulle skaffe sig ’billet ad anden vej’.

	Hurtige ministre

	Transportminister Magnus Heunicke (S) var blandt de nødstedte på Næstved Station. Han skrev på Twitter: ’Burde være gratis så. Vil jeg om nødvendigt ta op m selskaberne bag.’ Vupti skiftede DSB holdning og gjorde rejsen gratis.

	Helte & skurke

	Så skulle man jo tro, at Heunicke havde gjort sig til dagens helt. Men nej. Fra Venstre og Liberal Alliance fik Heunicke harm kritik over, at han gav en gratis omgang togrejse, ’uden at man kender de økonomiske konsekvenser’.

	Uforberedte

	Rejsekort A/S ejes af Movia, DSB, NT, Metro, Sydtrafik og Midttrafik. Underligt, at de ikke på forhånd har nødplaner for uheld. De har stort set ikke haft andet. Kortet skulle have fungeret fra 2009. Indtil videre har det kostet to milliarder kr.

