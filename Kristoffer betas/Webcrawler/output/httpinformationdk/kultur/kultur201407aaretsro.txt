Årets Roskilde-anbefalinger: en masse spark over snæversynet
Informations musikredaktion prøver kræfter med Roskilde Festivalens musikprogram – fuldt af hofteroterende dancehall, granittung guitar og excentriske åbenbaringer #rf14


Roskilde Festivalens musikprogram er et sørøverkort fuld af koder, nedtursfælder og guldskatte i ét stort uigennemskueligt sammensurium. Men der burde i hvert fald være noget for enhver smag. Og mange krydser at gå efter. Ikke nok med at der er 70-årige rockikoner og en 64-årig soullegende på scenerne. Der er også brutal metal, hviskende mestre, polyrytmisk overdådighed, emanciperende teenagepop, globaliseret gøglerpunk, psykedelisk doom, alternativt bigband, ildspyende dancehall, marokkansk trance og en masse andre spark over snæversynet.Der er fester, der appellerer så bredt øjet rækker, og bekendelser, der føles så uforståeligt intime, når man står omringet af ølbøvsende og fastfoodpruttende horder. Ganer vil blive skyllet, øjne vil blive vædet, fødder vil lide, indre organer vil græmme sig, hoftelejer vil rotere.Søg og du skal finde &ndash; eller lad dig inspirere af denne gennemkrydsede lynguide. En sublim festival handler om temperament og timing (men også bare om et pivåbent sind). Så hvis du bare trænger til at få rystet alt, hvad du har, så søg hjælp hos Major Lazer, Diplo, Manu Chao, Icona Pop, Moderat, Klumben &amp; Raske Penge, MØ, Atomic Bomb! Who Is William Onyeabor? og Stevie Wonder. Virkelig seriøse &ndash; og varierede &ndash; bud på, hvordan man får liv i lemmerne.Dommedag og fniseurtHvis du må rejse hjem fra Dyrskuepladsen med en verdensklasse bangover efter at have været i metallens eller punkens jerngreb, så vov dig til Corrections House, Vatnet Viskar, Bl&rsquo;ast!, Drug Honkey og stjernerne Deftones og Rob Zombie. Og i et langsommere tempo: Tag dig en granittung neder i selskab med Mournful Congregations funeral doom-musik eller en lidt mere psykedelisk ned-smeltning fra et sted i det finske vintermørke med Dark Buddha Rising.Hvis du stadig har brug for at se på folk (især mænd), der river i elguitarer og slår på tromme &ndash; men ikke for voldsomt &ndash; så kommer de største belønninger sandsynligvis fra Deerhunter, Slowdive, Future Islands, Arctic Monkeys og måske et britisk band ved navn The Rolling Stones.Og hvis du vil indtage elspaden til duften af fniseurt, så har Roskildes musikbookinggruppe gjort deres hjemmearbejde ret så solidt inden for den blomstrende psych rock-scene. Tag snabeltyrkerskoene på og flyv væk med Les Big Byrds, Moodoïd, Hookworms og ikke mindst vores egne fænomenale Spids Nøgenhat.Excentriske eksistenserOg hvis du ønsker at tjekke mænd, der taler rytmisk i mikrofon, så er der faktisk helt fabelagtige repræsentanter for hiphop på bedding i år: I den yngre afdeling er det Earl Sweatshirt, Pusha T, Drake og fra den sunde Chicago-scene: Chance The Rapper og Vic Mensa. Derudover: Mestrene i Outkast, der forhåbentlig leverer et åbningsbrag. Og dyrk også brasilianske Emicida. Hvis du bare er nødt til at møde sære eller bare excentriske eksistenser i den musikalske åbenbaring, så giv dig tid og tålmodighed til Connan Mockasins polymorft erotiske psykedeliske soul, Black Pus&rsquo; eksplosionsgaragerock med mundmikrofon, Julia Holters aristokratisk glasklare sange og argentinske Juanna Molinas tågede og alligevel spændstige avantgarde-viser. Og i bonusrunden kan du også nyde nogle af de mere bredt tilgængelige enere: Damon Albarn. Jenny Wilson, EMA.LÆS:Drake aflyser Roskilde pga. sygdomEr det en mere kunstnerisk jazzet tilgang, som du ønsker at inhalere, så søg omkring de mesterlige undersøgere af det tyste, det stille og det oceanisk fabulerende med The Necks. Gisp til det vildt fabulerende stororkester Fire! Orchestra. Eller oplev no wave, jazz og brasiliansk tradition blive smadret og samlet på ny under Arto Lindsays to koncerter på festivalen. Og det elektroniske? Ikke specielt stærkt repræsenteret i år inden for den mere lytteorienterede retning. Men hvis du sukker efter computeriserede øregange, så er der fremragende muligheder for store oplevelser med Darkside, Forest Swords og især James Holden, der flittigt eksploderer ideen om, hvad elektronisk musik kan og er. Til gengæld står festivalen stærkt i år med musik fra de varme lande, den tredje verden, tæt på og syd for ækvator. Der er virkelig meget at gå ombord i, og det skal du: The Master Musicians of Jajouka, Toumani &amp; Sidiki Diabaté, Mark Ernestus presents Jeri-Jeri, Barmer Boys, King Ayisoba &amp; Band, Mamar Kassey, Cüneyt Sepetçi &amp; Orchestra Dolapdere, Fendika. Og det er endda et skønsomt udvalg ...Så gør det nu. Fald til patten, omfavn Smatten. Gør dig ud til bens og opsøg benspændene &ndash; ellers falder du sgu aldrig over de skjulte skatte.Ralf Christensens top-4: The Necks, Spids Nøgenhat, James Holden, Mark Ernestus Presents Jeri-Jeri.
