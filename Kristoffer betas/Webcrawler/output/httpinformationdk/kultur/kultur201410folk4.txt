FOLK



 Folkekirkenølere
Kirkeminister Marianne Jelved (R) har svært ved at samle partierne til forhandlinger om en reform af folkekirken. Det skyldes, at Venstre ikke kan finde ud af, hvad det mener om sagen. Venstre har ellers i over 100 år været førende folkekirkeparti.
Taktikere
Nogle iagttagere mener, at Venstre ligger underdrejet i folkekirkesagen, fordi partiet ikke vil være med til at give regeringen lovgivningsresultater på et følsomt område – tæt op til et valg. Andre mener, at Venstres ledelse bare er inderligt ligeglad.
Forslagsskrumpere
Fra epokegørende forslag om et ’Kirkeråd’ for folkekirken er de realistiske forhandlingsløsninger undervejs skrumpet til et indstillende ’økonomiudvalg’ og en lovfæstelse af biskoppernes beføjelser. Ikke noget, der burde ophidse nogen.
Beslutningstagere
Til Kristeligt Dagblad siger Liberal Alliances Mette Bock: ’Det tog Folketinget, herunder Venstre, ganske få dage at sende syv F16-fly til Irak, mens det åbenbart tager måneder for partiet at tage stilling til nedsættelse af et lille økonomiudvalg.’

