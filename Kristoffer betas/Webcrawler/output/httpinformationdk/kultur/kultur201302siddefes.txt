Sidde ned-fest for 'unge voksne'
Den nye ’unge voksenkanal’ DR3 serverer fin og velmenende public service-underholdning, som er indpakket i amerikansk importunderholdning, som vi også kan se alle andre steder. Men hvordan har de tænkt sig at holde på deres rastløse gæster, når vi helst skal sidde pænt ned under hele festen?
’Generation Plastik’ handler om de skønhedsfremmende operationer, som er blevet en selvfølgelighed i ’Paradise Hotel’, og er er en af grundene til, at jeg gider DR’s velmenende public service, skriver Katrine Hornstrup Yde.

Halløj, jeg er en del af målgruppen! Jeg er en &rsquo;ung voksen&rsquo;, jeg vil gerne blive klogere på mig selv og verden, kan (ofte) godt lide, at problemstillinger er formidlet med DR-artig opbyggelig moral &ndash; og med humor. Jeg fråder amerikansk kultur til natmad, og med mine 29 år på samvittigheden ligger jeg midt i bunken af de kritiske 15-39-årige medieforbrugere, som den nye &raquo;unge voksenkanal&laquo;, DR3, vil lokke hen foran fjernsynet.Alligevel føles det sært pligtbetonet og gammeldags at sidde på faste tidspunkter med plaid over benet og indtage den målgruppetilrettede ungevoksen-buffet af sjov og alvor, som kanalen serverer.MAMA-opgørDen gavmildt opdragende public service-moder, Danmarks Radio, ramte forbi målet, da man i efteråret 2011 lancerede ungdomsplatformen MAMA for de 15-25 årige. Ønsket var en &rsquo;ung med de unge&rsquo;-kanal og at skabe et virkelighedsforankret alternativ til de kommercielle kanalers reality-flimmer. Ifølge kanalens beregninger var jeg lidt for gammel til at gide hænge på, men jeg tillod mig dog at råelske Camille Langes dokumentarmagasin I virkeligheden og dele af de andre nye tv-talenters påfund.Jeg så faktisk ret meget MAMA. Men jeg tændte aldrig for fjernsynet, for jeg ikke ejer et fjernsyn, og fordi jeg hellere vil vælge mit øjenfoder frem for at blive madet i et forudbestemt flow af underholdning. Jeg streamer film og tv på min bærbare og inspireres til &rsquo;overraskelser&rsquo; gennem anbefalinger og klikken frem for zappen rundt. Og jeg gider i øvrigt ikke en målgrupperettet humor og grafik, der sluser mig ind i et særligt alderssegmenterende kanalunivers, der både virker fremmedgørende på målgruppen og dem uden for.Selv om jeg så masser af MAMA, så gik ungdomskanalens unge målgruppe aldrig til den fest. I hvert fald tilfredsstillede de ikke de seertalskrav, som er så vigtige for DR-lederes potens og for DR&rsquo;s idé om eksistensberettigelse. Så MAMA erklærede sig fallit før toårsjubilæet, og oven på den skuffende erfaring byder DR nu velkommen til en fest med flere inviterede og et mere diskret navn og logo i skarp lime (alle elsker lime). Her står jeg øverst på gæstelisten. Jeg starter alle sætninger om medieforbrug med &rsquo;jeg&rsquo;, og det er vist også ret typisk for den eftertragtede målgruppe. Hvordan fastholder den &rsquo;vi&rsquo;-kurtiserende public service-vært et &rsquo;jeg&rsquo; som mig?Sidde-festEfter en uge med tvangsforandrede tv-vaner er der for &rsquo;mig&rsquo; noget tåkrummende ved DR3&rsquo;s nye fest for de unge voksne. For det er, stik imod enhver fornuft, en sidde-fest. Kanalstrategien lægger op til, at jeg sætter mig ned foran fjernsynet og hælder et flow af amerikansk og dansk underholdning i mig. Kanalens hjemmeside inviterer ikke til streaming, og det er påfaldende besværligt at finde tilgængelige programmer online. I stedet lokker de med oversigter over og beskrivelser af deres nye egenproduktioner og de indkøb, der er tænkt som &rsquo;ung voksen&rsquo;-trækplaster på deres livekanal: &raquo;Der er al mulig grund til at sætte et stort kryds i kalenderen, når DR3 har premiere på HBO-serien Girls,&laquo; står der om Lena Dunhams forrygende ungdomsserie, som DR3 også i onsdags reklamerede for mellem hvert eneste program på sendefladen. Problemet er, at jeg allerede har set første sæson af Girls, mens anden sæson nu kan ses på HBO Nordic. Jeg ville aldrig sætte &raquo;kryds i kalenderen&laquo; hver torsdag for at se en gammel serie, der til enhver tid er tilgængelig online &ndash; hvis jeg da havde en fysisk kalender.DR som modvægtFor min skyld behøver DR ikke købe amerikanske programmer som lokkemad. I stedet skal de stole på deres egne produktioner, lagt frit og ubesværet frem som bidder, som &rsquo;jeg&rsquo; kan indtage, når &rsquo;jeg&rsquo; lyster. For DR3&rsquo;s egne produktioner er, som altid på godt og ondt, ret klare modsvar til den slags tv, der produceres på de kommercielle kanaler. De Uperfekte er den politisk korrekte modvægt til TV3&rsquo;s datingprogram For lækker til love. TV3 iscenesatte sine karakterer som narcissister, hvis største problem var ikke selv at kunne se deres alarmerende uperfektion. På DR3 møder vi folk med handicap, der elsker sig selv så lidt, at de ikke vover at tilbyde sig til andre.Hjernevask tilbyder velproducerede, populærvidenskabelige tilgange til de ubesvarlige spørgsmål, som vi &rsquo;unge voksne&rsquo; går og stiller os selv: Hvordan fungerer løgn? Og forelskelse? Generation Plastik handler om de skønhedsfremmende operationer, som er blevet en selvfølgelighed i Paradise Hotel.&raquo;Selv om man får lavet bryster på en time, er det samme psyke, man vågner op med efter operationen,&laquo; konkluderer 19-årige Marie, som ikke mindst er belastet af fordommene om hende.Provokatørerne i Absurdistan giver, lidt tyndbenet, Jyske Banks café-markedsføring satiriske stryg, mens Monte Carlo elsker Putin tosser gennem Rusland i halvt selvportræt, halvt lærerigt ironisk eksotisering af en fremmed kultur.Det er pænt og velment, lidt sjovt, lidt groft, lidt lærerigt og diskussionsværdigt og skiftevis for meget og for lidt. Men de programmer er grunden til, at jeg gider DR&rsquo;s velmenende public service. Uden at blive omklamrende overserviceret til en sidde-fest til ære for min særligt krævende målgruppe.&nbsp;DR3 har overtaget DR HD&rsquo;s tv-position. Se udvalgte programmer eller stream kanalen live på www.dr.dk/tv/kanal/dr3&nbsp;&nbsp;&nbsp;
