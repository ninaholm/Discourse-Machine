En ikke helt vellykket Rowling
Eminent plot, klichépræget i sprogstilen, sjovere end forventet, imponerende usentimental, kedelig. Anmelderne erlangt fra enige om J.K. Rowlings første værk til voksne
Voksenroman. J.K. Rowlings første voksenroman er netop udkommet på engelsk, og anmelderne er mildest talt uenige i deres vurderinger af bogen.

J.K. Rowlings første voksenromanThe Casual Vacancyudkom under ekstrem mediehype. Romanen var op til udgivelsen omgærdet af så stort hemmelighedskræmmeri, at kun den absolutte inderkreds ved det engelske forlag Little, Brown &amp; Compagny fik mulighed for at læse den. Men siden har anmeldere over hele verden læst bogen – og enigheden er svær at spore.»Hvor er magien i denne fortælling om middelklassemonstre?« spørger anmelderen Jan Moir fra Daily Mail. Hun opfatter Rowlings nye bog som et angreb på middelklassen og opfordrer folk til ikke at give sig i kast med den, medmindre »man vil have et mere end 500 sider langt ubønhørligt, socialistisk manifest maskeret som litteratur proppet ned i halsen«.Og det bliver værre endnu:»503 sider; den er alt for lang. Men på den anden side, hvem ville turde at redigere den mest succesfulde forfatter i verden?« spørger Jan Moir retorisk.The Casual Vacancyudspiller sig i den lille, idylliske landsby Pagford i England. Tilsyneladende handler det om Barry Fairbrothers pludselige død. Han var et populært byrådsmedlem i Pagford og efterlader en ledig plads,A Casual Vacancy, i byrådet. Men denne begivenhed er kun katalysator for et utal af forskellige fortælletråde, og da anonyme beskeder på landsbyens hjemmeside begynder at udstille borgernes hemmeligheder, bliver Pagford til en sydende heksekedel af paranoia – og i sidste ende tragedie. Og det er slet ikke noget for børn, for ifølge anmelderne byder bogen på selvmord, heroinmisbrug, pornosurfing, familiehemmeligheder og en tragisk voldtægt. Der er en sexscene på en kirkegård, en grotesk beskrivelse af et kondom og alarmerende scener med vold i hjemmet. Og det er grove løjer, mener anmelderne. Flere engelske medier stødes især over ordet ’fuck’, der bliver flittigt anvendt.UsentimentalThe Guardian er modsat positivt stemt og kalder plottet »eminent«. Her roses bogen blandt andet for at være »rig på personkarakteristikker«.»Rowling er imponerende usentimental og har tydeligvis sin research i orden,« skriver Theo Tait fra The Guardian. Han anfægtes af, at plottet hen imod slutningen bliver lettere melodramatisk, men tror ikke, at det bliver et problem for fanskaren. Mere problematisk for Rowlings fans vil det derimod være, at »The Casual Vacancyikke rummer noget af Harry Potter-bøgernes varme og charme. Det er en temmelig nedtrykkende historie, hvor alle karaktererne enten er temmelig forfærdelige, selvmorderisk miserable eller døde,« skriver Theo Tait.Hos New York Times er bogen blevet anmeldt af Michiko Kakutani, som er berømt for sine hårde anmeldelser, og hun er da mildt sagt også uimponeret:»Det er, som om, dét at skrive om den rigtige verden har hæmmet Rowlings mirakuløst frodige fantasi. Idet hun afstår fra spændingen mellem det verdslige og det forunderlige, er hende evne til at skabe en-, to- eller endog tredimensionelle fortællinger blevet hæmmet,« skriver Michiko Kakutani og fortsætter:»Den virkelige verden, hun beskriver på disse sider, er så bevidst banal og så deprimerende klichéfyldt, atThe Casual Vacancyikke kun er skuffende – den er kedelig.«New York Times-anmelderen mener, at bogen kæmper med mange af de samme temaer som Harry Potter-bøgerne: de tab og ansvarsbyrder, der følger med voksenalderen – og den vedvarende fornemmelse af dødelighed. I Tyskland hæfter Die Zeit sig også ved dette grundmotiv:»Pludselig død(den tyske titel, red.) er en kold bog. Et hånligt blik på mennesker, der sidder i deres eget helvede, og som ikke formår at udtænke noget bedre for sig selv. Heller ikke for deres børn,« skriver Stefan Mesch fra Die Zeit.En magikerDette dystre tema modarbejder i nogle henseender bogens egentlige formål, mener Daily Mail:»J.K. Rowling ynder at beskrive sin nye bog som en komisk tragedie, men der er kun få latterudbrud til at bryde den dystre stemning i denne tungsindige, temmelig ensidige vision af livet i det moderne England.«Mere positivt bliver det herhjemme, hvor Hans Bjerregaard fra Ekstra Bladet roser forfatteren:»J.K. Rowling er selv uden brug af trolddom en magiker.« Og hun kan sagtens begå sig som voksenbogsforfatter, mener han.»Her er rigtignok både gys, gru, heroisme og en del kærlighed, men mere liderlighed, og tryllestaven spejder man forgæves efter. Til gengæld viser J.K. Rowling sig igen som en uforlignelig historiefortæller,« skriver Hans Bjerregaard.Mens nogle af de engelske anmeldere finder bogens sproglige dialekter anstrengte og forcerede, anser Politikens anmelder Bjørn Bredal dialogen for at være en af Rowlings stærkeste forcer.»Rowling har en rungende humor og et absolut gehør for, hvordan og hvor morsomt folk dog taler i deres forskellige sociale lag. Hendes satire er bidende og forsimplende, og hvad hun har at sige står højt og tydeligt oppe på linjerne, man behøver ikke lede med sit finlitterære forstørrelsesglas nede i mellemrummene.«Forlaget Gyldendal udgiver bogen på dansk i november under titlen ’Den tomme plads’.
