Folk



 Mytterister
Dansk Folkepartis Gladsaxe-politiker Mogens Camre har vakt opsigt ved at begå mytteri mod Hjemmeværnet. Han nægter at beholde sin automatriffel, efter at Hjemmeværnet indsamler bundstykket og derved uskadeliggør våbenet.
Pistolsmuglere
Mogens Camre har tidligere gjort sig bemærket ved sit forhold til skydevåben. I 1971, da Camre stadig var ung og rød socialdemokrat, blev han grebet i at være fløjet fra Oslo til København med en pistol og seks patroner i sin håndbagage.
Luftpistolskydere
Ved sin pågribelse i lufthavnen i 1971 forklarede Mogens Camre først, at der var tale om en luftpistol. Da denne forklaring så åbenbart var grebet ud af luften – og modsagdes af patronerne – måtte Camre finde på en anden forklaring på pistolen.
Straffede
Camre ændrede derpå sin forklaring til, at han transporterede pistolen som en vennetjeneste for den græske socialistiske eksilpolitiker Andreas Papandreou. Camre fik en bøde på 1.000 kr. I dag ville han være blevet dømt som terrorist.

