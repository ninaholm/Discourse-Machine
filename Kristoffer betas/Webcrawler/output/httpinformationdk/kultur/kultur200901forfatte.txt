Forfattere anlægger sag mod Danmarks Radio
6,7 øre i minuttet. Så lidt ville Danmarks Radio betale for oplæsning af danske forfatteres skønlitterære værker på DAB-radioens litteraturkanal. Forud for tilbuddet var gået omkring 1,2 millioner minutters uafbrudt oplæsning, uden at DR har betalt en øre. Nu har forfatterforeningerne anlagt sag mod DR. Kravet er i mellemtiden vokset til betaling for 1,75 millioner minutter


Radiokassen, de to danske forfatterforeningers organ for aftalestyring med Danmarks Radio, har udtaget stævning med et krav om 2,7 millioner kroner for oplæsning på DAB-radioens litteraturkanal. Selv om kravet ligger milevidt fra de takster, DR betaler for henholdsvis regionale og landsdækkende skønlitterære oplæsninger (se boks), har man ifølge Danske skønlitterære Forfatteres formand valgt at fremsætte det som et 'ædrueligt' forsøg på omsider at nå til en afgørelse.Forud er nemlig gået et langt forhandlingsforløb med talrige sammenbrud- og imens har DAB-litteraturkanalen fortsat udsendelserne af danske forfatteres skønlitterære værker. Til dato uden at betale en krone. Eksempelvis har man oplæst fire romaner af Bent Vinn Nielsen, fem til seks timer ad gangen i flere dage, fortæller han, 'med genudsendelse i dagene efter.'"Det er skandaløst," siger Bent Vinn Nielsen. Han skønner, at DR skylder ham omkring en million kroner.Aftaler om oplæsninger af skønlitteratur på Danmarks Radio styres af Radiokassen, hvor de to forfatterforeninger, Dansk Forfatterforening og Danske skønlitterære Forfattere, på skift har formandskabet.I 2003 bad DR de to forfatterforeninger om at stille oplæsningsmateriale gratis til rådighed for den nye DAB-kanal i et halvt år. Dansk Forfatterforening sagde ja, Danske skønlitterære Forfattere nej.Efter det halve år blev aftalen med Dansk Forfatterforening forlænget endnu et halvt år, og DR sendte i et år, uden at der var aftalt nogen pris.Ifølge Danske skønlitterære Forfatteres formand, Jan Thielke havde DR dog i maj 2003 stillet forfatterne i udsigt, at man ville honorere efter DR's regionaltakst, der i 2004 lå på et par og fyrre kroner for live-oplæsninger, og ca. det halve for såkaldt mekanisk oplæsning. (Se box med DR's takster).Bisidder afvistI begyndelsen af 2004 opsagde DR med seks måneders varsel den overenskomst med de to forfatterforeninger, der havde været gældende siden 1987, og som betingelse for at indgå en ny overenskomst krævede DR, ifølge Danske skønlitterære Forfatteres daværende formand, Peter Legård Nielsen, at DAB kom med ind under overenskomsten. Forfatterforeningerne accepterede foreløbigt, da alternativet angiveligt var ingen kontrakt. Men man kunne ikke blive enige om DAB-taksterne. Der blev derfor indgået en aftale, hvor honoreringsspørgsmålet skulle afvente afklaring til den endelige aftale. Der skulle forhandles videre nogle måneder senere, og i mellemtiden skulle DR optælle, hvor mange minutter der blev sendt. Disse skulle medregnes i den nye kontakt, siger Peter Legård Nielsen.Men DR nægtede ifølge Peter Legård Nielsen at acceptere Radiokassens bisidder, en underdirektør i KODA. Forfatterforeningerne forlangte, at DR accepterede bisidderen, og tvisten betød, at de få måneder blev til mere end et år. Imens sendte DAB fortsat. Enden på sagen blev, at den midlertidige aftale, der ikke omfattede en honoreringstakst, løb videre fra den 1. juli 2004, til forfatterne opsagde den den 30. maj 2007.80.000 kr. til fordelingFørst på dette tidspunkt lagde DR et tilbud på bordet: 80.000 kroner til fordeling mellem de to forfatter-foreninger.Forfatterforeningerne sagde nej, de ville have en afregning, og Danske skønlitterære Forfattere ville bryde kontrakten, hvis der ikke kom et nyt udspil. Det kom der så, ifølge Danske skønlitterære Forfatteres nye formand, Jan Thielke, svarende til 6,7 øre pr. minut."Det var så lavt, at jeg i første omgang regnede galt," siger Jan Thielke. "Jeg var først chokeret over, at de kun tilbød 67 øre, men da jeg regnede det igennem igen, viste det sig at være 6,7 øre."Dansk Forfatterforenings forhandler, Frants Gundelach, understreger over for Information, at problemet ikke kun var den lave afregning på DAB, men også at mere og mere oplæsning i det tidsrum, hvor forhandlingerne er pågået, er blevet flyttet fra FM-båndet over på DAB.Ophavsretsnævnet afvistEfter at have afslået DR's udspil foreslog forfatterne, at sagen blev indbragt for Ophavsretsnævnet, som afgør tvistigheder om ophavsret. I første omgang gik DR med til det, men i næste var svaret nej.Så lagde Danske skønlitterære Forfattere sag an med påstand om 2,7 millioner kroner. Fra 1. september 2003 til 31. december 2006 havde DR-DAB sendt 1,2 millioner minutter. Stævningen landede på DR's bord den 31. maj 2007, så Danske skønlitterære Forfattere har skønnet, at deres krav skal baseres på i alt 1,75 millioner minutter.Vil ikke udtale sigForhandlerne for DR har på chefniveau været Ole Mølgaard og som juridisk repræsentant Maria Rørby-Rønn. Ole Mølgaard vil ikke udtale sig og henviser til Rørby-Rønn, som imidlertid ikke vil kommentere noget konkret, så længe den sag, forfatterne har anlagt, verserer. Overordnet vil hun gerne fastslå, at forhandlingsgrundlaget fra DR's side har været et andet end at fastsætte minuttakster. Man skulle ifølge hende blive enige om en årlig afgift for DAB, hvor der sendes på helt andre betingelser end på FM-båndet, siger hun og understreger, at DR har fået aftaler i land med alle andre organisationer, skuespil, musik osv., blot ikke med forfatterne.
