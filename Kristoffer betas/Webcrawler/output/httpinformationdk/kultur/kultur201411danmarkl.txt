’Danmark har lært mig mere end at lave brun sovs’
Det er vigtigt at styrke kulturudvekslingen imellem Grønland og Danmark. Det mener den unge grønlandske forfatter Niviaq Korneliussen, der netop har udgivet romanen ’HOMO sapienne’, som sprogligt og kulturelt udfordrer de nationalistiske kræfter i Grønland
’Vi har nærmest ikke noget litterært miljø i Grønland. Og vi har ikke en stor grønlandsk litterær tradition at trække på. Så vi er nødt til at orientere os imod resten af Norden og ikke mindst imod Danmark,’ siger den grønlandske forfatter Niviaq Korneliussen, der er en del af en yngre generation, for hvem kolonitidens oplevelser ligger et godt stykke tilbage, og modviljen mod Danmark er mindre end hos forældregenerationen.

Røgen fra Niviaq Korneliussens smøg blander sig med duften af restaurant NOMAs nye nordiske madeksperimenter. Vi sidder på en bænk ved Nordatlantens Brygge, hvor NOMA ligger dør om dør med det nordiske kulturhus. Her kan man opleve kunst og kultur fra Grønland, Færøerne, Island og resten af Norden. Det nordiske samarbejde er i højsædet på den christianshavnske ø.I 2012 vandt Niviaq Korneliussen sammen med ni andre grønlandske unge en novellekonkurrence, hvilket førte til, at hun kunne skrive og udgive sin queerede debutromanHOMO sapienne.Men selvom det var et nordisk samarbejde, der stod bag konkurrencen, mener hun alligevel, at det nordiske samarbejde er truet. Især af nationalistiske kræfter i Grønland:&raquo;Den voksne generation er ofte meget racistisk over for danskere, fordi den har oplevet at være koloniseret. De vil gerne afvikle tilknytningen til Danmark. De kan ikke se, at samarbejdet er til gavn for både danskere og grønlændere &ndash; tag for eksempel den netop afgåede regeringsleder, Aleqa Hammond, som udtalte til Information, at det bedste hun havde lært af Danmark var at lave brun sovs.&laquo;Niviaq Korneliussen mener derimod, at det er vigtigt at se ud over landets grænser: &raquo;Danmark har lært mig mere end at lave brun sovs,&laquo; siger hun. &raquo;Vi har nærmest ikke noget litterært miljø i Grønland. Og vi har ikke en stor grønlandsk litterær tradition at trække på. Så vi er nødt til at orientere os imod resten af Norden og ikke mindst imod Danmark.&laquo;Kløft mellem generationerneNår man er ung i Grønland og gerne vil samarbejde med danskere og resten af verden, bliver man træt af nationalistiske udtalelser som Aleqa Hammonds, siger Niviaq Korneliussen. Både fordi de fleste unge ikke deler de ældre generationers vrede mod Danmark, men også fordi kulturudvekslingen er vigtig.&raquo;Vi er nødt til at forbedre samarbejdet, hvis vi skal komme nogen vegne. Så er det ikke på tide, at vi kommer videre fra den tankegang, der er præget af, at vi har været en koloni? De ældre generationer skal selvfølgelig have lov til at føle sig som ofre, men det hæmmer altså os alle sammen, at nogen tænker på den måde.&laquo;Niviaq Korneliussen flyttede til Danmark i sommer, og hun læser nu psykologi i Aarhus. Det er på mange måder dejligt at være ung i Grønland, ikke mindst på grund af nærheden i lokalsamfundene, siger hun, men hvis man er ambitiøs i forhold til uddannelse &ndash; eller forfatterkarriere &ndash; kommer man hurtigt til at mangle muligheder.Grønlandsk samtidslitteraturDa Niviaq Korneliussen vandt novellekonkurrencen, kom hun med i et sparringsforløb, hvor hun og de ni andre vindere, som alle var i alderen 15-25 år, færdigudviklede deres noveller i samarbejde med den grønlandske forfatter og multikunstner Jessie Kleemann og den danske forfatter Mette Moestrup. De 10 noveller blev samlet i udgivelsenUng i Grønland &ndash; ung i Verden, som er oversat til både dansk og svensk.Udgivelsen er et godt skridt på vejen, mener Niviaq Korneliussen, for der er brug for de unge stemmer fra Grønland.&raquo;Der mangler rigtig meget samtidslitteratur om ungdom i Grønland skrevet af unge forfattere,&laquo; siger hun.&raquo;Mange af de udfordringer, unge mennesker i Grønland står med, er nemlig overset i den brede offentlige debat.&laquo;Det er hendes egen homoseksuelle &rsquo;coming out-roman&rsquo;, som hun selv kalder den, et godt eksempel på.&raquo;Forhåbentlig kan bogen rykke lidt ved debatten om homoseksuelle, som indtil videre har været så godt som ikkeeksisterende. Ligesom, der nærmest ikke er noget læsestof om homoseksualitet. Bortset fra en dokumentarisk bog om nogle homoseksuelle, der er blevet interviewet, så har jeg ikke haft held til at finde noget om homoseksualitet i grønlandsk litteratur. Det gjorde det ekstra vigtigt for mig at skriveHOMO sapienne.&laquo;Hun håber også, at bogen kan hjælpe de homoseksuelle unge, som lever relativt isoleret ude i de små kystbyer i Grønland. Der er nemlig ingen deciderede støttegrupper for homoseksuelle i Grønland &ndash; ud over en nystartet LGBT-organisation, som ifølge Niviaq Korneliussen er ret god til at samle op på offentlige udsagn om homoseksuelle &ndash; og det er derfor meget svært at springe ud som homoseksuel i en lille kystby, hvor alle kender alle, og hvor det er svært at finde information om homorettigheder, siger Niviaq Korneliussen.Sproglig generationsstridRomanen er dog også i høj grad en roman om unge for unge i Grønland, siger hun.&raquo;Jeg ville på én gang gerne fortælle om unge grønlænderes hverdagsliv &ndash; om alle de problemstillinger, som den unge grønlænder står over for &ndash; og så om de her personer, som tilfældigvis er homoseksuelle,&laquo; siger hun.IHOMO sapienneer der en ungdommelig global bevidsthed, som kommer til udtryk i den måde, hvorpå engelsk popkultur presser sig ind i teksten &ndash; som når Joan Jett and the Blackhearts&rsquo; version af sangen &raquo;Crimson &amp; Clover&laquo; optræder som en gennemgående reference i romanen, og når Niviaq Korneliussen henviser til YouTube-links bagerst i bogen.Den globale bevidsthed kommer også til udtryk i sproget, når engelske, grønlandske og danske ord blander sig i teksten. På den måde blander Niviaq Korneliussen sig i den grønlandske selvstændighedsdebat, for de nationalistiske kræfter i Grønland mener, at det traditionelle grønlandske skal bevares.&raquo;De ældre generationer mener, at vi ødelægger den grønlandske kultur, når vi vælger at tale dansk eller engelsk, eller når vi bruger det grønlandske sprog på nye måder, men jeg synes kun, at det er godt, at vi orienterer os ud af landet, også sprogligt. Jeg kan jo tale flydende grønlandsk og nogenlunde dansk og engelsk, så hvorfor ikke tale det hele?&laquo;Og så ville det i øvrigt være uærligt at skrive bogen på traditionelt grønlandsk, mener hun.&raquo;Unge grønlændere taler jo ligesom karaktererne gør i bogen. De blander sprogene, som de har lyst til.&laquo;Danskeres mangelfulde synTidligere på året deltog Niviaq Korneliussen i litteraturfestivalen TXT.VILLE, som blev afholdt på Nordatlantens Brygge. Her var hun med til at arrangere workshops og talks om grønlandsk litteratur. Og hun fornemmede, at der var mange danskere, som interesserede sig for, hvad der foregår på den grønlandske litteraturscene.HOMO sapienneer derfor også skrevet med det danske publikum in mente.Faktisk stod Niviaq Korneliussen selv for at oversætte bogen til dansk, og oversættelsen udkom samtidig med den grønlandske original. Og hun tror, at det er vigtigt, at danskere læser grønlandsk litteratur skrevet af unge grønlændere, for hvis samarbejdet skal fungere, er det ikke nok, at grønlændere ved meget om det danske samfund. Det må gå begge veje:&raquo;For mig handler det meget om at give danskere mulighed for at få et nuanceret indblik i de faktiske forhold i Grønland. De fleste danskere ved jo ingenting om livet i Grønland,&laquo; siger hun.&raquo;Når jeg spørger mine studiekammerater, hvad deres forestilling om Grønland er, så taler de om idylliske træhytter og hyggelige små gader. Og så spørger de, om vi har internet, hvilket jo er et helt håbløst spørgsmål,&laquo; siger hun.Dertil kommer, at mange danskere har en indgroet forestilling om, at det grønlandske samfund er gennemsyret af alkoholproblemer. Det skyldes nok især, at man i Danmark ofte bliver konfronteret med en bestemt gruppe grønlændere, som hun siger. Dem, der holder til et stenkast fra Nordatlantens Brygge, hvor vi sidder og taler lige nu.&raquo;Der er afgjort alkoholproblemer i Grønland, det skal vi ikke være blinde over for. Men man har så meget fokus på de grønlændere, der sidder på bænkene på Christianshavns Torv, og som er fulde og hjemløse, at man helt glemmer at se nuanceret på det. Og det er ikke ligefrem med til at styrke samarbejdet imellem landene,&laquo; mener hun.Det vil hun også tage konsekvensen af i sit næste litterære projekt: &raquo;Det næste jeg skriver skal være endnu mere rettet imod et dansk publikum, for de fleste danskere har meget at lære i forhold til Grønland,&laquo; siger hun.
