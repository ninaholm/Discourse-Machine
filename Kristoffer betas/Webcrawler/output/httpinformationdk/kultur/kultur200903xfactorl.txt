X Factor-Linda slog rekord



 2.271.000 tv-seere så med, da færøske Linda i fredags blev kåret som årets X Factor-vinder. 
Det var 75.000 flere seere, end da Martin sidste år løb af med sejren. Samtidig er seertallet det næsthøjeste for et serielt underholdningsprogram i Danmark nogensinde, kun overgået af Det Europæiske Melodi Grand Prix i 2001, som Danmark var vært for i Parken.
I gennemsnit har 1.710.000 danskere fulgt med på DR1 hver fredag aften, fra man første gang mødte Linda og Mohamed i audition-programmerne, til der blev sagt farvel og på gensyn til dem i finalen i fredags.

