Folk



 
	Hans S. Andersen

	‘Kan ministeren bekræfte, at to af de indvandrede ulve er halvsøskende, jf. drøftelsen på samråd i ULØ den 25. juni 2013 om samrådsspm. R?’ Twitter-brugeren Hans har lokaliseret det dummeste Folketingsspørgsmål i 2013 og måske nogensinde.

	Ø-ordførere

	Afsenderen er Udvalget for Landdistrikter og Øer, og spørgsmålet er, om det mest ubetryggende er selve forespørgslen eller referencen til, at Ø-ordførerne faktisk allerede har brugt tid på at diskutere det på et samråd.

	Bjarne Riis I

	‘Dopingjægere er tæt på Riis’. Tour’ens første uge med kedelige flade etaper er reduceret til fast at handle om nye dopingafsløringer og massestyrt. Hvem der bare kunne gemme sig i feltet, indtil de rammer bjergene, hva’ Bjarne?

	Bjarne Riis II

	‘AntiDoping Danmark har en undersøgelse i gang, og den respekterer jeg,’ er Bjarne Riis’ eneste kommentar efter ni måneders tavshed. At holde kæft til det sidste kan åbenbart også være en form for respekt. Dog ikke for cykelsporten.

