Filmens fjerde dimension



 Skuespilleren Liev Schreiber vil vide, hvilken film der var den første, Steven Spielberg så. "Verdens største show (1952) af Cecil B. DeMille," svarer instruktøren. "Den skræmte mig til en karriere som filminstruktør, fordi jeg blev traumatiseret af togulykken og alle trapeznumrene. Samtidig følte jeg mig en smule forrådt, fordi min far sagde til mig, at han tog mig med i cirkus. Jeg gik ind i en stor bygning, og der var tusindvis af mennesker - eller sådan virkede det for en lille dreng. Jeg gik fra en todimensional oplevelse til en firedimensionel åbenbaring."

