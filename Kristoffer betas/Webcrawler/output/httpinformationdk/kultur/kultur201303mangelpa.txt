Mangel på talent
For nogle år siden lavede Klaus Rothstein et nytårsforsæt om at læse flere selvudgiveres værker. Han har endnu ikke fundet overset talent
Klaus Rothstein. Foto: Scanpix

Han ville være mindre fordomsfuld og åben over for bøger, som var udgivet af selvudgivere. Sådan stod der, da litteraturanmelder hos Weekendavisen Klaus Rothstein skrev en kommentar op til nytår i 2009. Et nytårsforsæt, som han nu fortryder. Efter kommentaren i Weekendavisen modtog han utallige henvendelser fra selvudgivere, som håbede, at han ville gøre en særlig indsats for lige præcis deres bog, og det viste sig at være temmelig udfordrende.&raquo;Jeg er nået til den konklusion, at der stadig ikke er udgivet noget godt selvudgiver-skønlitteratur, som de store etablerede forlag burde have opdaget,&laquo; siger Klaus Rothstein nu.Han mener, at selvudgiveridéen er god for mangfoldigheden &ndash; og han forventer, at vi kommer til at se endnu mere til udgivelsesformen i takt med, at teknologien giver større mulighed for at udgive litteratur, men mener ikke, at man som selvudgiver har krav på at blive opfattet med samme respekt, som hvis man udkommer på et etableret forlag,&raquo;Selvfinansierede udgivelser er sådan lidt stigmatiserede på forhånd. De bærer præg af, at de sandsynligvis har været afvist på etablerede forlag. Der ligger en anerkendelse i at være antaget af et forlag, som man ikke får, når man er selvudgiver,&laquo; siger Klaus Rothstein.Fordel for etablerede forfattereHan mener dog, at selvudgivelserne kan give muligheder for faglitteraturen eller forfattere med nicheprojekter. Og at det kan give direkte fordele, hvis man som forfatter allerede har slået sit navn fast.&raquo;Jeg tror, at etablerede forfattere med fordel kan overveje at lave deres eget forlag. Det har vi set med Gretelise Holm, der har et succesfuldt forfatterskab, men udgav sine erindringer på et forlag, som hun selv havde oprettet til lejligheden,&laquo; siger Klaus Rothstein.De, som starter deres forfatterskab som selvudgivere, har Klaus Rothstein ikke megen fidus til.&raquo;Jeg sammenligner den form for selvudgivelse med at oprette sin egen blog på nettet. Der kan man skrive sine analyser af verdenspolitik, men det bliver man jo ikke en politisk kommentator af.&laquo;&nbsp;
