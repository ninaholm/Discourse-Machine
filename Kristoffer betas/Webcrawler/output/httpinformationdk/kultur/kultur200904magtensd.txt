Magtens (del IV)
Nedtællingen mod den mest magtfulde person i dansk kunst er begyndt.



 Kriterierne er enkle: hvor meget kan vedkommende gøre for en kunstner eller et værk. Desto tættere på en kanonisering desto højere en placering.
69. Camilla Stockmann, kunst- og kulturjournalist på Politiken, skrev negativt om Valbygallerierne, afslørede Bo Nilsson.
68. Nanna Bruun, direktør for Oak-fonden, projektansvarlig for uddeling af midler til kunst, ven af kongehuset.
67. Jesper Rasmussen, rektor for det Jyske Kunstakademi, medlem af Statens Kunstfonds indkøbsudvalg, med-
redaktør af Pist Protta, tidligere medlem af Akademi-
rådets jury og Charlottenborg.
66. Birgitte Kirkhoff, gallerist indtil den 1. juni, medlem af bestyrelsen for kopenhagen, medlem af bestyrelsen for Dansk Gallerisammenslutning, stort internationalt netværk.
65. Mette Sandbye, journalist, forfatter og lektor, medlem af Kunstrådets billedkunstudvalg og formand for Det rådgivende forskningsudvalg for Kulturministeriets forskningsinstitutioner med mere.
64. Hjördis Haack, billedkunstner, medlem af Statens Kunstfond med mere, tidligere medlem af Akademirådets jury og formand for Charlottenborg.
63. Joachim Koester, kunstner, aktuel på Tate Modern og kanoniseret af Hal Foster i kæmpeartikel i Artforum.
62. Rune Gade og Camilla Jalving, underviser som de eneste i samtidskunst, skrev 90’ernes kunsthistorie
i bogen ’Nybrud’.
61. Preben Melander, professor og centerdirektør i virksomhedsudvikling og ledelse på CBS, påvirker i stor grad erhvervslivet og politikerne som største autoritet inden for oplevelsesøkonomi.
60. Vibeke Knudsen, inspektør, Statens Museum for Kunst, indkøber af samtidskunst, kurator, blandt andet for nuværende udstilling med Jacob Boeskov.
Listen er et resultat af samtaler med en lang række aktører i kunstbranchen, hvor et bruttoudvalg på 300 personer er vurderet i forhold til følgende parametre: netværk, anerkendelse, økonomi og gennemslagskraft.
Information beklager:
I sidste uge fremgik det, at listens nummer 76, Jan Falk Borup, er en central figur i Østdanmark, der skulle naturligvis have stået Øst-
jylland.

