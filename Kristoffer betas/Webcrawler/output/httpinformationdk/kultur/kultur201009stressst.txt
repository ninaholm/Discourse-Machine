Stressstreger
Det bedste ved udstillingen er heldigvis Daniel Milans streg. En helt tynd sort krimskrams tilsat brede tykke sorte strøg. Det ser enerverende ud, fordi han kun tegner bevægelsen og skyggerne, og når man koncentrerer sig, får man øje på, at det er døde mennesker eller bizarre motiver med døde dyr og opstemte mennesker, han har tegnet... 


 4/6
Det bedste ved udstillingen er heldigvis Daniel Milans streg. En helt tynd sort krimskrams tilsat brede tykke sorte strøg. Det ser enerverende ud, fordi han kun tegner bevægelsen og skyggerne, og når man koncentrerer sig, får man øje på, at det er døde mennesker eller bizarre motiver med døde dyr og opstemte mennesker, han har tegnet. Motiverne er hentet fra Afrika, hvilket man bliver mindet om i en plakat, der også bærer titlen på hele udstillingen, nemlig
Arise, Shine, Fall. Der er også andre ting og sager til skue - for eksempel falske penge. Og på nogle store stykker karton har han malet de forvredne kroppe og rene abstraktioner. Men det er de rene tegninger på hvidt papir, der er de interessante. Stilen minder pudsigt nok om den afrikanske superstjerne Julie Mehretu, der i sine tegninger også har en foruroligende og kaotisk streg. Og ligesom Mehretu balancerer Milan også imellem vildskaben i Afrika og avanceret ornamentering. Med stor effekt. Hans urolige streg tilfører et stresset element til de vanvittige ulykker og surrealistiske seksuelle referencer, der gør dem til det rene nonsens, hvis man ikke har taget brillerne rigtigt på, hvorimod han evner i motiver, der er mere afslappede, for eksempel en ø, der stiger op af havet foran en ring af skildpadder, at gøre det muligt at se det på afstand. Et konceptuelt greb har stadig taget i ham. Menneskene har kaktusser som hoveder, symbolikken er tyk, men ikke vammel. Måske lidt færre værker næste gang vil sende oplevelsen helt i top.
Arise, Shine, Fall på TTC Gallery, Gl. Kongevej 37, Frederiksberg til den 9. oktober

