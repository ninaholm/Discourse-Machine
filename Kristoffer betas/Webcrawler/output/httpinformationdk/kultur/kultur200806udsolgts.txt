Udsolgt til Skanderborg Festival



 Danmarks Smukkeste Festival melder udsolgt af billetter, selv om årets festival først finder sted til august. Både partout-billetter og éndagsbilletter til fredag, lørdag og søndag er væk. Kun torsdag kan publikum stadig købe éndagsbilletter til festivalen i skoven ved Skanderborg Sø, der finder sted i dagene 7.-10. august. Eric Clapton, Katie Melua, Lenny Kravitz, TV-2 og Kashmir står øverst på plakaten til årets skovfest, der trækker omkring 45.000 til - inklusive bands, gæster og 10.000 frivillige medhjælpere. ritzau

