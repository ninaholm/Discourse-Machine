Modstand er overgivelse
Kapitalismens globale overherredømme synes uovervindeligt og nutidens venstrefløj i bekneb for en effektiv modstandsstrategi - Slavoj Zizek vejer de eksisterende alternativer og finder dem for lette
Læren fra højre. I Storbritannien var Thatcher-revolutionen en både kaotisk og impulsiv omvæltning, præget som den var af uforudsigelige indfald. Det var først Tony Blair, der var i stand til at institutionalisere den. Eller, med Hegels ord, at ophøje, hvad der først så ud til at være en historisk tilfældighed, til en nødvendighed. Thatcher var ikke thatcherist, hun var blot sig selv; det var Blair (snarere end Major), som i sandhed gav form til thatcherismen.

De seneste 10 års klareste lære må være, at kapitalismen er umulig at udrydde. Marx sammenlignede den da også med en vampyr, der altid genopstår fra graven, og selv Maos Kulturrevolution, der gjorde forsøg på at udslette alle spor af kapitalismen, endte som bekendt med kapitalismens triumferende genkomst.Nutidens venstrefløj reagerer vidt forskelligt på den globale kapitalismes herredømme og på dette herredømmes politiske overbygning, det liberale demokrati.Den accepterer ...Den accepterer måske dette herredømme og fører i stedet en reformkamp inden for samme herredømmes spilleregler - dette er socialdemokratismens Tredje Vej.Eller den accepterer, at kapitalismens hegemoni er kommet for at blive, men ikke desto mindre alligevel bør bekæmpes inde fra dets 'sprækker' (interstices).Eller den accepterer, at kampen er dømt til at mislykkes, da herredømmet er så altomfattende, at intet alligevel kan udrettes. Der er kun tilbage at håbe på et eller andet udbrud af 'guddommelig vold', en slags revolutionær version af Heideggers "alene Gud kan redde os".Eller den accepterer, at kampen på nuværende tidspunkt ikke har nogen mening, fordi ægte modstand er umulig i denne fase af den globale kapitalismes ekspansion. Så alt, hvad vi kan stille op, imens vi venter på en fornyet vækkelse af den globale arbejderklasses revolutionære ånd, er at forsvare, hvad der resterer af velfærdsstaten ved at konfrontere magthaverne med de krav, vi ved, de ikke kan imødekomme og derudover forskanse os bag kulturstudier, hvor man i diskretion kan udføre et kritikkens arbejde.... eller fremhæverEller den understreger, at problemet er mere fundamentalt, idet den globale kapitalisme i sidste ende er en af teknologiens eller 'den instrumentelle fornufts' underliggende principper.Eller den hævder, at det er muligt at undergrave såvel den globale kapitalisme som statsmagten - ikke ved at angribe disse direkte, men ved at flytte kampens fokus til hverdagslige praksisser, hvor vi kan 'opbygge en ny verden'. På denne måde skulle kapitalens og statens fundamenter gradvist undermineres, hvorefter staten på et eller andet tidspunkt vil kollapse af sig selv (skoleeksemplet på denne tilgang er zapatist-bevægelsen).Eller den slår ind på den 'postmoderne vej' og flytter fokus fra den antikapitalistiske vej til de mangfoldige måder, hvorpå kampen for politisk-ideologisk hegemoni kan føres, idet den betoner de 'diskursive re-artikuleringers' afgørende betydning.Eller den satser på, at man på det postmoderne niveau kan repetere den klassiske marxistiske gestus og gennemspille 'den bestemte negation' af kapitalismen: Med nutidens vækst i 'det kognitive arbejde' er modsætningen imellem den sociale produktion og de kapitalistiske relationer blevet stærkere end nogensinde, hvilket for første gang har muliggjort et 'absolut demokrati' (Dette ville være Hardts og Negris position).Relle forsøgDisse positioner præsenteres ikke her som lige så mange undvigelser fra en eller anden 'sand og ægte' radikal venstrefløjspolitik, for hvad de på hver deres måde gør forsøg på, er jo netop at råde bod på fraværet af en sådan position. Venstrefløjens nederlag er imidlertid ikke hele historien om de sidste 30 år. Der findes en anden ikke mindre overraskende lære at drage af det ironiske i, at Kinas kommunister nu står i spidsen for, hvad der meget vel kan være den mest eksplosive kapitalistiske udvikling i verdenshistorien, ligesom der findes en lære at drage af de vesteuropæiske Tredje Vejs-socialdemokraters fremgang. Læren er i al korthed: Vi kan gøre det bedre. I Storbritannien var Thatcher-revolutionen en både kaotisk og impulsiv omvæltning, præget som den var af uforudsigelige indfald. Det var først Tony Blair, der var i stand til at institutionalisere den. Eller, med Hegels ord, at ophøje, hvad der først så ud til at være en historisk tilfældighed, til en nødvendighed. Thatcher var ikke thatcherist, hun var blot sig selv; det var Blair (snarere end Major), som i sandhed gav form til thatcherismen.Reaktionen fra nogle kritikere på den postmoderne venstrefløj på denne modgang har været at opfordre til en ny modstandspolitik. De, som stadig insisterer på at bekæmpe statsmagten, eller for den sags skyld på at overtage den, sidder fast i det 'gamle paradigme': Opgaven i dag, siger disse kritikere, er at modstå den statslige magt ved at trække sig tilbage fra dens domæne og skabe nye frirum, der ligger uden for dens kontrol. Men denne strategi er selvfølgelig det fuldkomne modstykke til en accept af kapitalismen og modstandspolitikken intet andet end det moraliserende supplement til Tredje Vejs-venstrefløjen.På afstand af statenSimon Critchleys seneste bog, Infinitely Demanding, må stå som noget nær et skoleeksempel på denne position. For Critchley er den liberale demokratiske stat kommet for at blive. Alle forsøg på at afskaffe den er endt i ynkelig fiasko. Følgelig må en ny politik finde sted på afstand af staten: Antikrigsbevægelser, økologiske organisationer, protestgrupper imod racistiske eller sexistiske overgreb og andre former for lokal selvorganisering. Det må være en modstandspolitik, der retter sig imod staten og bombarderer den med umulige krav, og som derved undsiger og synliggør de statslige mekanismers begrænsninger. Hovedargumentet for at føre en sådan modstandspolitik på afstand af staten beror på den etiske dimension i det 'uendelige krav' om retfærdighed: Ingen stat kan imødekomme dette krav, da dens ultimative mål er en 'realpolitisk' sikring af sin egen reproduktion (økonomisk vækst, den offentlige orden og sikkerhed osv.)."Naturligvis," skriver Critchley, "skrives historien i reglen af personer med skyde- og slagvåben, og man kan ikke gøre sig håb om at besejre disse ved hjælp af satire og støvekoste. Men som den ekstreme venstrefløjs tradition for aktiv nihilisme så overbevisende har anskueliggjort, har man tabt i selve det øjeblik, man selv griber til skyde- og slagvåben. Den anarkistiske politiske modstand bør ikke forsøge at imitere og spejle den voldelige suverænitet, som den bekæmper."Altid på afstandMen hvad skal så, lad os sige, USA's demokrater stille op? Opgive at kappes om statsmagten og trække sig tilbage til statens 'sprækker', overlade statsmagten til republikanerne og indlede en anarkistisk modstandskampagne imod dem? Og hvad ville Critchley gøre, hvis han stod over for en modstander som Hitler? Har man i et tilfælde som Hitlers nogen anden udvej end at "imitere og spejle den voldelige suverænitet, man vil bekæmpe?" Bør venstrefløjen skelne imellem de omstændigheder, hvor man må ty til vold og konfrontere staten og dem, hvor alt, hvad man kan gøre, er at bruge "satire og støvekoste"? Tvetydigheden i Critchleys position udspringer af en ejendommelig fejlslutning: Hvis staten er kommet for at blive, hvis det er umuligt at afskaffe den (eller afskaffe kapitalismen), hvorfor så trække sig tilbage fra den? Hvorfor ikke handle inden for staten? Hvorfor ikke acceptere Den Tredje Vejs grundlæggende præmis? Hvorfor begrænse sig selv til en politik, der, som Critchley formulerer det, "drager staten i tvivl og den etablerede orden til regnskab, ikke for at skaffe staten af vejen, hvor ønskeligt det end kunne være i en eller anden utopisk forstand, men for at forbedre den og afbøde dens skadelige følgevirkninger?"Frelste sjæleDisse ord anskueliggør blot, at vor tids liberal-demokratiske stat og drømmen om en 'uendeligt krævende' anarkistisk politik eksisterer i et gensidigt snylterforhold: De anarkistiske aktører står for den etiske tænkning, mens staten står for at lede og regulere samfundet. Chritchleys anarkistiske etisk-politiske aktør agerer som et overjeg, der bekvemt kan bombardere staten med krav, og jo mere staten forsøger at tilfredsstille disse krav, desto mere skyldig vil den blive opfattet. Ifølge denne logik skal de anarkistiske aktører ikke rette fokus for deres protester imod de åbenlyse diktaturer, men imod hykleriet i de liberale demokratier, som skal klandres for at forråde deres egne erklærede principper.De store demonstrationer i London og Washington for nogle år siden imod USA's angreb på Irak må stå som et eksemplarisk tilfælde på dette ejendommelige symbiotiske forhold mellem magt og modstand. De fik det paradoksale udfald, at begge sider følte sig tilfredse. Demonstranterne frelste deres egne smukke sjæle og fik klart markeret, at de ikke var enige i regeringens politik over for Irak. Og magthaverne accepterede dem, ja, drog sågar fordele af dem: Ikke blot var protesterne ude af stand til at omgøre den allerede trufne beslutning om at invadere Irak; de tjente sågar til at legitimere den. Således reagerede George Bush da også på de massedemonstrationer, der mødte ham ved hans besøg i London, med følgende kommentar: "Der kan I se - det er det, som disse folk gør her, vi kæmper for. At retten til at protestere imod sin regerings politik også skal gælde i Irak!"Eksemplet ChávezDet er påfaldende, at den kurs, som Hugo Chávez er slået ind på siden 2006, er den stik modsatte af den, som den postmoderne venstrefløj har valgt: Langt fra at bekæmpe statsmagten, har han grebet den (først ved et kupforsøg, siden ved et demokratisk valg) og hensynsløst udnyttet hele det venezuelanske statsapparat til at fremme sine mål.Ydermere er han er ved at militarisere bykvartererne og oprette væbnede lokale enheder, hvortil kommer det ultimative skræmmebillede: Nu, da han er begyndt at opleve de økonomiske konsekvenser af kapitalens 'modstand' imod sit styre (midlertidig knaphed på visse varer i de statssubsidierede supermarkeder) har han bebudet planer om at sammenlægge de 24 partier, der støtter ham, til ét samlet parti. Endog nogle af hans forbundsfæller er skeptiske over dette skridt: Vil det ikke ske på bekostning af de folkelige bevægelser, der har givet Den Venezuelanske Revolution dens appel? Hvor risikabelt valget end er, bør vi give det vor fulde støtte. Opgaven må være at få det nye parti til at fungere - ikke som et typisk statssocialistisk (eller peronistisk) parti, men som et medium for mobilisering af nye politiske organisationsformer (såsom slumkvarterernes græsrodskomiteer). Hvad skal vi sige til en figur som Chávez? "Nej, grib ikke statsmagten, træk dig blot tilbage, forlad staten og lad alt være, som det er"? Chávez bliver ofte afvist som en klovn - men ville en sådan tilbagetrækning ikke netop reducere ham til en version af Subcommandante Marcos, som mange mexicanere nu foretrækker at kalde Subcomediante Marcos? I vore dage er det de store kapitalister, Bill Gates, forurenende storkoncerner, rævejægere - som yder staten 'modstand'.Stil kravLæren, vi her kan drage, må være, at den virkeligt subversive strategi ikke består i at insistere på 'uendelige' krav, som vi ved, magthaverne ikke kan opfylde. Eftersom de ved, at vi ved dette, vil en sådan 'uendeligt krævende' holdning ikke repræsentere noget problem for magthaverne. 'Hvor er det storartet, at I med jeres kritiske krav minder os om, hvilken verden vi alle gerne ville leve i. Desværre lever vi nu engang i den virkelige verden, hvor vi må klare os med at gøre, hvad der nu engang er muligt.' Nej, det rette at gøre er tværtimod at bombardere dem, som er ved magten, med strategisk velvalgte, præcise, afgrænsede krav, som ikke kan afvises med den samme undskyldning.Slavoj Zizek er slovensk filosofOversat af Niels Ivar Larsen
