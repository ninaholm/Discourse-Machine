Klimaalarmismen begrænser vores nysgerrighed
Samtalen om naturen er vokset fast i en politisk dagsorden, der altid er i alarmberedskab og får samtlige naturfænomener til at rime på klimakrise og apokalypse, mener stifterne af det nye tidsskrift Ny Jord
Tegning af sejlere fra Bolivia

Biologen Rasmus Ejrnæs er på vej hjem fra Brugsen, da han ser noget helt fantastisk: &raquo;Aner ikke mine levende råd. En stor (-12 cm), meget sejkødet hatsvamp på gammel stamme med lidt fedtet og blegt kødfarvet hat, brede lyst abrikosfarvede-træbrune lameller, længdefibret lyst træbrun stok og en sær frisk lugt henad appelsin-kamfer-ruslæder.&laquo;Sådan beskriver han senere sin store forbavselse og begejstring, da han finder en enestående og u- definerbar (&raquo;den er jo helt umulig at mikroskopere&laquo;) svamp i sit bidrag til det nyetablerede tidsskrift Ny Jord.Han skriver videre, hvordan turen leder ham forbi de gamle bøgetræer og egetræer ved skrænten og de nye asketræer og elletræer ved bækken, dér hvor elmetræerne voksede før elmesygen. Fascineret beskriver han, hvordan erantissen har undsluppet villahaverne og overtaget skovbunden som et gult tæppe: &raquo;Den er i gang med at kolonisere den vilde natur. Det er svært ikke at smile, for erantis er en centraleuropæisk plante, som passer til fremtidens danske klima, og nu tager den forskud på løjerne,&laquo; siger han.At fremtidens varmere danske klima delvist skyldes menneskeskabte klimaforandringer, bliver ikke nævnt. Rasmus Ejrnæs konstaterer bare ændringen og fastholder sin fascination af erantissens kolonisering af de danske skove.Og det billede afspejler den overordnede ambitionen bag Ny Jord: at give plads til en begejstring og interesse for naturen, så den ikke kun er et emne i offentligheden ved klimatopmøder.&raquo;Alle teksterne rummer en kompleksitet og forundring, som kan være svær at støve op i offentligheden, hos medierne eller politikerne,&laquo; siger Jeppe Carstensen, der er uddannet i humanøkologi fra Lunds Universitet og en del af redaktørkollektivet bag Ny Jord, der fremover vil udkomme én gang årligt.For ofte rimer naturen i offentligheden først og fremmest på klimakrise, temperaturstigninger eller regnskovsfældning, mener han.Ny Jord blev derfor født ud af et ønske om at åbne samtalen om naturen påny.&raquo;Vi vil undersøge, beskrive og blande os med det, der er omkring os, og samtidig undersøge, hvordan vi er nået til der, hvor vi er. Vi er indignerede i forhold til mange emner, men vi vil prøve at starte med en nysgerrighed og en interesse for det, der er omkring os,&laquo; fortæller Jeppe Carstensen.Vi skal altså øve os i at holde samtalen og interessen for naturen åben. Og den åbenhed indebærer, at vi skal se på tværs af akademiske og faglige grænser og frigøre os lidt fra den automatiserede politisering eller sentimentalitet, som ofte knyttes til naturen i mediebilledet, mener Jeppe Carstensen.&raquo;Lad os undersøge fænomenerne, kompleksiteten, og lad os ikke lukke nysgerrigheden, samtalerne og begejstringen ned i politik, modernitetskritik og bestemte aktualitetsorienterede dagsordener.&laquo;Tegning af Polar-kæruld og smalbladet kæruld fra Grønland.Carl Christian TofteDen ustyrlige naturTidsskriftet er opstået ud af en interesse for naturen og ideen om, at der mangler en platform, der beskæftiger sig med naturen på tværs af discipliner, fortæller Jeppe Carstensen.&raquo;Naturen er et ustyrligt genstandsfelt, et emne man kan og bør tænke på og med fra mange positioner.&laquo;De 32 bidrag i første nummer kommer også fra mange forskellige positioner og traditioner, kunstneriske såvel som videnskabelige. Forfattere og kunstnere, biologer og geologer, antropologer, idéhistorikere og litterater går hver især undrende og nøjsomt til naturens fænomener fra hvert sit ståsted. Geologens lerlagsbeskrivelse afløses af en kulturhistorisk læsning af landbrug, en tegning af en fugl eller et digt om verdens strålende batik. For det specialiserede og nørdede er nødt til at gå hånd i hånd med et samarbejde på tværs af disciplinerne, mener Jeppe Carstensen.&raquo;Ved ikke bare at se på tværs af forskellige akademiske discipliner, men også inddrage kunst, poesi og amatørbiologi, prøver vi at starte en samtale mellem discipliner, mellem natursyn og -begreber, der har en masse forståelsesgevinster,&laquo; fortæller Jeppe Carstensen. &raquo;En biolog som Rasmus Ejrnæs får nogle begrebslige og sproglige gevinster ved at tale med kulturforskere eller idéhistorikere, der omvendt også kan opnå indsigt i en forståelse af biodiversitet og naturen ved at se mod biologen.&laquo;Supplement til økokritikkenRedaktionen bag Ny Jord har haft et ønske om at komme ud over det økokritiske paradigme, der i den seneste årrække har domineret den måde, vi taler om natur og klimaproblematikker på. Kortfattet kan økokritikken beskrives som studiet af forholdet mellem sprog, litteratur og så de fysiske omgivelser. Det studie har i høj grad ført til en kritik af den måde, mennesket behandler &ndash; eller nok rettere mishandler &ndash; sin omverden på. Mennesket fremstilles i økokritisk litteratur som det væsen, der har muligheden for at styre naturens gang og forme klodens fremtid, men oftest ikke evner at forvalte den.&raquo;Det er vigtigt for mig at påpege, at vi ikke som sådan vender økokritikken ryggen med Ny Jord. Den er vigtig, men den har også været meget dominerende og præget vores sprog og omgang med de her emner utrolig meget. Med Ny Jord prøver vi at se nogle nye steder hen, finde nogle andre samtalerum og udvide vores forståelse af, hvordan man kan beskæftige sig med natur-, klima- og miljøspørgsmål,&laquo; fortæller Jeppe Carstensen.Det er især den gren af økokritikken, der ser naturen og mennesket som adskilte størrelser, som tidsskriftet vil gøre op med. Den forestilling er ifølge Jeppe Carstensen illusorisk og falsk.&raquo;For os er forudsætningen for at bedrive naturkritik at komme ud over forestillingen om, at mennesket og naturen skulle være adskilte. Naturen er ikke et &rsquo;derude&rsquo;, og man kan ikke sondre mellem kultur og natur eller mellem menneske og natur,&laquo; siger han.Som Rasmus Ejrnæs formulerer det i sin svampeturbeskrivelse: &raquo;Det er min erfaring, at evnen til at få øje på svampe i naturen svækkes, i takt med at man udvikler en tydelig identitet og afgrænsning fra omverdenen.&laquo;Den økokritiske tilgang til naturen og til sproget har ifølge Jeppe Carstensen sine begrænsninger.&raquo;Den kan ikke beskrive nysgerrighed og begejstring eller en lyst til at skabe noget nyt. Den cirkulerer i den samme form for dekonstruktivistisk kritik, der skiller tingene ad og viser, at tingene er menneskeligt konstruerede. Det ved vi godt nu,&laquo; fortæller Jeppe Carstensen.For der er nu engang nogle materielle omgivelser og begrænsninger, der påvirker os, og som vi må forholde os til og forsøge at få overblik over, skriver litteraturforsker Torsten Bøgh Thomsen i sit bidrag til tidsskriftet.Jeppe Carstensen bakker ham op: &raquo;Vores humanistiske, økokritiske sprog cirkulerer i samme kritiske og selvforstærkende ånd, og det ville utvivlsomt kvalificere vores samtale og naturforståelse, hvis vi også turde se nogle nye steder hen. Givetvis mod naturvidenskaben. Vi skal prøve at forbinde sproget med virkeligheden igen.&laquo;Tegning af sejlere fra BoliviaCarl Christian TofteAlarmismeFor hvis sproget ikke forbindes med virkeligheden, risikerer vi at forfalde til apokalyptiske fortællinger og til fremtidsscenarier uden hold i &rsquo;virkeligheden&rsquo;, i de faktiske og målbare materielle omgivelser, mener Jeppe Carstensen.&raquo;Alarmismen kommer ofte til udtryk i højtsvungne forudsigelser om jordens snarlige undergang fra stemmer i populærkulturen, medierne og på universiteternes humanioraafdelinger.&laquo;Vi skal i stedet se udviklingen og fænomenerne i et større perspektiv: &raquo;Det betyder imidlertid ikke, at vi skal tage eksempelvis klimakrisen og de menneskeskabte klimaforandringer mindre alvorligt,&laquo; siger Jeppe Carstensen. &raquo;Men vi skal være opmærksomme på ikke at tale over os og blive forført af nogle bestemte fortællinger og forestillinger. Når vi siger, at verden er ved at gå under, og dvæler ved apokalyptiske fortællinger, så taler vi over os selv fra et naturvidenskabeligt perspektiv. Selvom undergangsfortællingerne er forførende rent æstetisk og har en dragende ideologisk kvalitet, så mangler der ofte en sproglig præcision,&laquo; siger Jeppe Carstensen.For verden som helhed går ikke under; den forandrer sig. Og den fundamentale nuance forudsætter en sproglig præcision, der kan opstå ved, at eksempelvis geologen og forfatteren taler sammen og &raquo;krydsbefrugter&laquo; hinandens fagligheder, mener han. Men som Rasmus Ejrnæs skriver, så hersker der en tendens til at forme omgivelserne, så de ikke byder på noget uventet eller udefinerbart, men afspejler den virkelighed vi har valgt.&raquo;Vi bliver nødt til at være lidt mere varsomme med konklusionerne. Og være varsomme med at forudsige og lave beregninger over, hvad der kommer til at ske i fremtiden. For det er tit her, vi forfalder til en alarmisme, der ikke har hold i virkeligheden. Og den er altså farlig,&laquo; siger Jeppe Carstensen.&raquo;Alarmismen begrænser vores tænkning, vores nysgerrighed og vores evne til at forandre og ændre kurs i sidste ende.&laquo;&ndash; Kan alarmismen ikke også have et konstruktivt potentiale og måske råbe befolkning og politikere op eksempelvis i forbindelse med COP21?&raquo;Jo, selvfølgelig. Men den tilgang og den form for retorik har allerede sin egen etablerede platform hos de grønne organisationer og fagblade,&laquo; siger Jeppe Carstensen. &raquo;Men det er ikke tilstrækkeligt alene at diskutere naturen her eller i forbindelse med klimatopmøder, hvis vi vil blive klogere på vores forhold til naturen &ndash; og på os selv som naturfænomener.&laquo;Ny Jord prøver at supplere den grønne, politiske retorik med noget andet: &raquo;Vi vil gerne give plads til en mere grundlæggende diskussion og undgå at lave eller orientere os efter forudsigelser om, hvad der kommer til at ske. Vi føler, at vores vigtigste opgave er at se på, hvad der allerede er sket, for at forstå, hvad vi står med i dag,&laquo; siger Jeppe Carstensen.Ny Jord trækker på ideen om, at for at forstå nutiden må vi forstå historien. Men det vil være reducerende at se projektet som romantisk eller nostalgisk, mener han.&raquo;Vi vil gerne etablere et nuanceret naturbegreb og en historisk bevidsthed ved at gribe tilbage i historien på flere områder. Men vi vil også gerne bejae det, der er, og undersøge den måde forskellige natursyn kommer til udtryk i dag. Der er intet bagstræberisk i det. Tværtimod.&laquo;Vi kan ikke nøjes med at se de gule erantistæpper kolonisering af skovbunden i lyset af klimaforandringer. Og selvom dens overtag mestendels skyldes et varmere vejr, bliver vi nødt til at forholde os til, hvordan vi kom hertil, for at forstå hvor vi skal hen. Og også have blik for, hvor gul erantissen er.&rsquo;Ny Jord &ndash; Tidsskrift for naturkritik&rsquo;, Forlaget Virkelig
