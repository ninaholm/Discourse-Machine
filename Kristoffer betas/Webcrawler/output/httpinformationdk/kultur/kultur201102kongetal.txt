Kongetal ønskes
Hvor meget koster det at spille ekstra opførelser af de forestillinger, der allerede er betalt?  Det Kgl. Teater må forklare sig med flere konkrete tal


Det Kgl. Teater skal spare på kunsten. Men måske skulle Det Kgl. Teater holde op med at spare på tallene til offentligheden. Det er blevet alt for uigennemskueligt, hvorfor det skal være så dyrt at lave kongeligt teater i forhold til andet teater. Det er uklart, hvorfor det er nødvendigt at skære 100 opførelser væk på en sæson, når flere eksisterende forestillinger sagtens kunne spille flere gange. For hvor meget koster det egentlig at afvikle en forestilling, når man ser bort fra de fuldtidsansatte  altså udgifter til kontrollører, påklædere, og hvem der nu ellers er løstansat fra aften til aften?Overgearede priserNuvel, så vil Det Kgl. Teaters skuespilchef måske forklare, at mange af spillerne og teknikerne kun er ansat til et vist antal opførelser. På den anden side kunne man så spørge, hvorfor Det Kgl. Teater ikke i stedet vælger at månedsansætte folk. Det er velsagtens dét, som det nye ensemble Det Røde Rum skal kunne.Fra balletmesteren vil protesten sikkert lyde, at det koster et par jyske herregårde at drive et balletkompagni med 86 fastansatte dansere, instruktører  og et kapel i graven og et teknikerhold i soffitterne. Det er åbenlyst kostbart. Det samme gælder operachefens forsvar for operaens solister og kor og ikke mindst de dyre, internationale gæstesolister.Men hvorfor er det lige, at Den Kgl. Ballet næsten ikke danser dette forår? Hvorfor kunne der ikke presses flere forestillinger ind i repertoiret? Selv om man fraregner en tre ugers vinterferie, der skal kompensere for kompagniets prestigeturné til USA senere i foråret, så er der uhyggeligt få forestillinger. Fem opførelser afEn Skærsommernatsdrømog fem gangeDans2Goer det eneste ballet inden Nikolaj Hübbes nyeEt Folkesagni marts. Til den overgearede pris af kr. 695 i parkettet.Uklare procenterHvor meget ekstra koster det da at danse en forestilling, når alle danserne er fast- ansatte i forvejen? Og hvorfor danses alle balletter  i blokke, så balletpublikummet kun kan se den samme ballet i ugevis?Disse tal må frem. Eller vil tallene afsløre, at der alligevel er for meget administration om for få forestillinger?Teaterchef Erik Jacobsen er nu trådt i karakter i offentligheden gennem en kronik  i Politiken i torsdags. Her skrev han, at smertegrænsen er nået. Han skrev også, at administrationsudgifterne nu er nede på fire procent. Men ellers præsenterede han hovedsagelig generaliseringer som f.eks.: »Lige nu spiller vi den ene udsolgte forestilling efter den anden ...« Jo, øh, måske i Skue-spilhuset, men så sandelig ikke på Gamle Scene. Her har parkettet i hvert fald ligget halvtomt hen til de fleste balletter, jeg har set denne sæson.Samtidig fremhævede teaterchefen, at scenografi- udgifterne på Operaen er faldet 40 procent siden 1999. Fint. Men så må man retfærdigvis tilføje, at dette også skyldes, at antallet af co- produktioner med udenlandske operaer fornuftigt nok er steget. Og så videre.Omkvæd til 50 mio.kr.Lige nu kan man kun ærgre sig dannebrogsfarvet over, at kulturminister Per Stig Møller (K) ikke greb chancen for at få gennemført en ny teaterlov, hvor Det Kgl. Teater var indskrevet, sådan som det blev anbefalet af teaterrapporten sidste forår. Så kunne vi måske have undgået Det Kongelige Teaters genopblussede vi får kun en halv milliard-sang  nu endda med vi burde få 50 millioner mere-omkvæd.Men teaterchefens nye åbenhed er klædelig. Og nødvendig. Selv billetsalgs- tal har tidligere været hemmelige. Nu må der gerne gå selvbestaltet Wikileaks i kongetallene ...Når Gamle Scene ligger helt sort og død i dagevis, bliver man som teaterelsker ret så forstemt. Derfor må de økonomiske detaljer nødvendigvis frem, hvis Det Kgl. Teater skal blive mødt med forståelse. Ikke bare fra politikere, der skal lobbyes til at give flere ekstrabevillinger, så de ekstra udgifter til driften af de alt for mange nybyggede kvadratmeter kan betales. Men også så kernepublikummet fortsat har lyst til at købe billetter.Kongetallene ønskes, hr. teaterchef!
