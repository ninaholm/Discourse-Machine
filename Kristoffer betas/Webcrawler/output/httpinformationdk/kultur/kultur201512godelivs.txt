Det gode liv: Søren Huss
Hvis vi skal nærme os det gode liv, skal vi blive bedre til at lytte, siger musiker Søren Huss. Ellers ender vi med ikke at kunne relatere til hinanden


&ndash; Hvad er det gode liv for dig?&raquo;Det korte svar er: at have værdi for andre mennesker og at turde tillægge andre mennesker værdi. Jeg har fundet ud af, at familie betyder mere end noget andet for min almene trivsel. Der er noget helt særligt ved at være flere generationer samlet. Apropos julen. Det skaber et rør gennem tiden. Livserfaring møder livsglæde og nysgerrighed. Og så er det jo meget, meget dejligt &ndash; og praktisk &ndash; som forældre at have bedsteforældres ekstra hænder, øjne og kærlighed omkring sit barn i hverdagen. Dét er for mig det gode liv.&laquo;&ndash; Hvilke barrierer er der, for at vi kan leve et godt liv?&raquo;Tonen. Nu er jeg jo musiker, så mit speciale er lyd og vibrationer. Men måden, hvorpå vi kommunikerer med hinanden, ytrer os verbalt, samtalen, definerer tonen i rummet. Og det resonerer og lagres i vores kroppe og sjæle, for at bruge et gammeldags ord. Når man henvender sig til et andet menneske, er det helt essentielt at ytre sig respektfuldt. Det er blandt andet derfor, jeg har kæmpe stor respekt for Uffe Elbæk. Han genintroducerede den gode tone, og måske ligefrem dialogen, i dansk politik i 2015.&laquo;&ndash; Hvordan kan vi nærme os det gode liv i 2016?&raquo;Jeg tror, at vi skal blive bedre til at lytte. Være tålmodige og gøre os umage med at lytte og forstå konteksten bag både egne og andres ord og ytringer. I de her dage taler jeg med min 10-årige datter om vigtigheden af, at hun lytter tålmodigt og spørger ind, når hun taler med andre. At hun ikke kun venter på at fortælle sin egen historie. Måske er det i grunden vigtigere at lære end matematik og geografi? At lære kunsten at tale sammen og ikke kun lære at tale. Jeg tænker, at det at ytre sig frit ikke har nogen reel værdi i sig selv. Hvis alle er døve, er tale vel overflødig.&laquo;
