Vinbjergsnegle og min genbo
Jeg tror, at biskoppen for Lolland-Falsters Stift sidder ovre i sin embedsbolig og skummer af forurettelse og bitterhed. Han ville ønske, at der var lige så mange kirkegængere som vinbjergsnegle. For så meget er der trods alt om det gudløse rygte: selv om vi har mange kirker på Falster, er der ikke ligefrem et rend af folk, der tørster efter det kristne budskab


Vinbjergsnegle er store, dovne og adstadige og fremfor alt er der mange af dem i hækken på den modsatte side af gaden. Derovre ligger bispegården, embedsboligen for biskoppen for Lolland-Falsters Stift, blandt teologer kaldt De Dødes Rige. Sidste skulle være begrundet med, at folk hernede er meget lidt troende, dvs. ikke står til at redde på Dommens dag. Jeg har ikke set efter i år, men visse år er der så mange vinbjergsnegle ovre i genboens hæk, at man skal være yderst forsigtig for ikke at komme til at træde dem ihjel. Og selv om jeg ikke kan lide vinbjergsnegle &ndash; de virker dumme, synes jeg &ndash; går jeg dog ikke ind for direkte at myrde dem. Nogle mennesker spiser dem. Jeg tror, at biskoppen for Lolland-Falsters Stift sidder ovre i sin embedsbolig og skummer af forurettelse og bitterhed. Han ville ønske at der var lige så mange kirkegængere som vinbjergsnegle. For så meget er der trods alt om det gudløse rygte: selv om vi har mange kirker på Falster, er der ikke ligefrem et rend af folk, der tørster efter det kristne budskab. Det skulle da lige være nede hos katolikkerne. Parkeringspladsen uden for deres kirke strutter af splinterny biler i mellemklassen. Der er god søgning, og katolikkerne ser sjovt mætte ud, når kirkegangen er forbi, og de strømmer ud til bilerne. Måske får de mere vin og nogle regulære humpler brød, når de går til alters? Jeg ved det ikke, jeg har aldrig været der. En af mine døtre har, hun fortalte at de synger Grundtvigsalmer derinde. Det var satans, tænkte jeg. Der er ugler inde i den enorme bispehave. Og små, hidsige flagermus. Når mørket falder på, kan man høre alle slags naturlyde. Men måske også lyde, som ikke uden videre kan forklares. Jeg antyder ikke, at det er Guds ånd, der svæver rundt derinde, det tror jeg heller ikke, hans kontorchef, biskoppen, ville tillade. Det er snarere Monrad. Ja, De læste rigtigt, Monrad. Den Monrad.Monrads knækkede knoglerFor nogle år siden gravede man en gammel, for længst sløjfet kirkegård op. Der lå Monrad begravet, det vidste man, men det blev der ikke taget hensyn til. Hvem var Monrad? Ikke nogen, var man enige om. Og smed knogler og stumper af gamle gravsten væk, jævnede jorden og opførte en stor Kvickly med tilhørende parkeringsplads. I sin tid var Monrad biskop for Lolland-Falsters Stift, også mens han var statsminister &ndash; eller hvad man nu kaldte det dengang. Bispegården har altså også været statsministerbolig. Jeg forestiller mig, at Monrad har fået samlet tilstrækkeligt mange af sine knogler til at kunne stavre rundt omme bag hækken og føre lange, mumlende samtaler med vinbjergsneglene. Der så bliver federe og federe, endnu mere dovne og arrogant adstadige, fordi de har fornemt besøg hver aften og nat. Hold kæft, hvor er vinbjergsnegle dog nogle hæslige dyr. Det kan godt være, deres langsomhed kan udlægges om omtanke, grundige overvejelser og livsnyderisk ro. Men jeg tror ikke på det, mig narrer de ikke, vil jeg sige. De er simpelthen dumme. De er for dovne til at tænke sig om, den tilsyneladende grundighed skyldes, at de er sløve, livsnydere er de garanteret heller ikke, de lever bare, og det eneste de nyder, er at Monrad rasler rundt med sine knoglestumper og ikke har andre at snakke med end dem.Vi hører ikke til det særlige &ndash; åbenbart halvanden million store &ndash; segment, der ser tv-serier hver søndag aften. Vi har ikke setBorgenogBroen, og hvad det hedder. Vi ser altså ikke serien om 1864. Om nederlaget i 1864 ved jeg ikke alverden. Jeg ved, at en af hovedpersonerne boede lige over for os, og jeg har læst Buk-Swientys bøger. De er fremragende, synes jeg. Men et sted gengiver han en dansk soldats tanker i selve dødsøjeblikket. Det synes jeg ikke gør noget, alle der fortæller digter også. Men selv den skrappeste historiker må da få svært ved at dokumentere den slags tanker? Det indtryk man derimod får af Monrad, når man læser bøgerne, er, at han faktisk var rablende gal. Og at den danske regering havde fuldkommen urealistiske forestillinger om landets militære styrke. Hvis man læser en mere samtidig kilde, Herman BangsTine, får man indtrykket af en vældig opstemthed hos danskerne. De har åbenbart haft de samme forestillinger om uovervindelighed. Pøh, den smule prøjsere! ville en datidig manuskriptforfatter måske have ladet Henrik Koefoed sige i et udvalgt klip. Hvordan kan det så være, at man bebrejder seriens instruktør, Ole Bornedal, at han fremstiller Monrad som rablende gal &ndash; når man i samme åndedrag roser Buk-Swientys fremstilling til skyerne? Det har jeg selv hørt Pia Kjærsgaard gøre i Danmarks Radios fjernsyn. Nå, hende bliver man alligevel aldrig klog på. Jøder må godt gå med kalotter, men muslimske kvinder skal lægge bort tørklædet. Det er logik for Pia, og så kan Buk-Swienty vel godt have ret og Ole Bornedal uret &ndash; selv om de i øvrigt siger det samme.Jeg tror ikke, vinbjergsnegle stemmer på noget politisk parti, hvis de gjorde ville de vel bare stemme på Monrads knogler. Men hvis det var mig, der var den nuværende biskop for Lolland-Falsters Stift, ville jeg ringe til den afdeling i kommunen, der står for renholdelse af byens fortove. Jeg ville bede dem om at sende en fejemaskine og svirpe vinbjergsneglene væk fra hækken langs bispehaven. Lidt skånsomt, det er ikke meningen, de skal slås ihjel. De skal bare ikke være lige her i vores nabolag.
