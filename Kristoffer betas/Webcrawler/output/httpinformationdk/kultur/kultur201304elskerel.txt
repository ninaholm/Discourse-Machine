Elsker, elsker ikke: Robert Zola Christensen



 Elsker
	Jeg elsker mine sønner, nikotin kick, blød regn i maj, bordtennis, et fyldt køleskab, syv kæmpe cruiseskibe om natten ud for Bahamas, min døde far, silkeaberne, der kaster frugt efter os, mens vi svømmer i poolen, foie gras på rugbrød, fællessaunaen i Bjärred, Mari, vindmøller, champagne, rede penge, det store lokomotiv i digtet Memphis Station, Sankt Hans bål, at sætte det sidste punktum, duften af syrener på vej hjem fra fest, Ziggy Stardust, solide huse, sex i det fri, kaffe, Liseleje, ribbensandwich, beskeden: We will be landing in a few moments, eller hvad, det nu er, de siger i højttaleren umiddelbart før landing.
Elsker ikke
Jeg elsker ikke bonderoser, dansk design, jazz, vandmænd, Monac cafeterierne langs det danske motorvejsnet, Freud, nærighed, naboer, cykelpunkteringer, kokosmåtter, Tivoli, spejderbevægelsen, våde håndklæder, unødvendige møder, mikrobølgeovne, lindy hop (i al hemmelighed), safran, Rolf Sørensen, fussball frisurer, min mors alkoholisme, ordet ’benvarmer’, Gdansk og Poznan, transit, Blue Grass, skiltet Balloner förbjudet på Malmø Station, kogte kartofler, Lalandia, digtoplæsninger, sandpapir, Smagsdommerne, Karry Wurst, franske opredninger, Dronning Margrethe, Prins Henrik og deres hunde.
	 

