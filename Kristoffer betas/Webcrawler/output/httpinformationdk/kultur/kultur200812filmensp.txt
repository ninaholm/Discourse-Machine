Filmens politiske side



Den britiske teatermand Sam Mendes debuterede som filminstruktør medAmerican Beautyog vandt en Oscar. Siden har han instrueret gangsterfilmenThe Road to Perditionog krigsdramaetJarheadog produceret Susanne Biers første Hollywoodfilm,Things We Lost in the Fire.Snart er Mendes aktuel medRevolutionary Road, hvor hans kone, den britiske skuespillerinde Kate Winslet, spiller over for amerikanske Leonardo DiCaprio."Der er en politisk side af det," siger Mendes til Guardian om det at lave film i USA, hvor han nu har boet i fem år."Og det er heldigt, at jeg er så tykhudet og stædig. Jeg har ikke imod at danse den dans, man er nødt til at danse for at få noget lavet - de ringe, man er nødt til at springe igennem, de falske smil, man er nødt til at fremvise. Det er man simpelthen bare nødt til. Ingen har krav på noget som helst: Man er nødt til at gøre sig fortjent til det."
