00'ernes bedste danske film

Det er svært at overvurdere Lars von Triers betydning for dansk film. Informations filmredaktion har kåret Dogville (2003) til det seneste årtis bedste danske film.


 Informations filmredaktion – Eva Novrup Redvall, Liselotte Michelsen, Morten Piil, Claus Christensen, Jonas Varsted Kirkegaard og Christian Monggaard – har i anledning af årtiets afslutning set tilbage på dansk film i perioden 2000-2009. Det har ikke været nemt – det er den slags aldrig – men vi har lagt os i selen og fundet frem til de 10 film, som vi mener er de allerbedste blandt de flere hundrede danske film, der er produceret i perioden. Og således ser top 10-listen ud – det er måske ikke så overraskende, at det er Lars von Trier, som efter vores mening har lavet årtiets bedste danske film.
1. Dogville, 2003, Lars von Trier
2. Kunsten at græde i kor, 2006, Peter Schønau Fog
3. Italiensk for begyndere, 2000, Lone Scherfig
4. Frygtelig lykkelig, 2008, Henrik Ruben Genz
5. Kongekabale, 2004, Nikolaj Arcel
6. Pusher II, 2004, Nicolas Winding Refn
7. Adams æbler, 2005, Anders Thomas Jensen
8. Arven, 2003, Per Fly
9. Bænken, 2000, Per Fly
10. En soap, 2006, Pernille Fischer Christensen
Og så er de film, som lige akkurat ikke nåede med i top 10:
- Dancer in the Dark (2000, Lars von Trier),
- Reconstruction (2003, Christoffer Boe),
- Antichrist (2009, Lars von Trier),
- Nordkraft (2005, Ole Christian Madsen),
- En kærlighedshistorie (2001, Ole Christian Madsen),
- Drabet (2005, Per Fly),
- Mørke (2005, Jannik Johansen)

