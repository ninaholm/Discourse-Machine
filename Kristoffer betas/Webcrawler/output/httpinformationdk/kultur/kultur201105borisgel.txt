Boris Gelfand får en titelmatch
Israeler sejrede overraskende i kandidatturneringen


Otte kandidater har i flere uger kæmpet i Kazan for at blive den næste udfordrer til Viswanathan Anands VM-titel. Allerede i kvartfinalen røg de to største favoritter, bulgareren Topalov og armenieren Aronian ud, mens et andet stort navn, eksverdensmesteren Vladimir Kramnik, faldt i semifinalen.Finalen blev en duel mellem Boris Gelfand, der stammer fra Minsk, men længe har været israeler, og russeren Alexander Grischuk, der egentlig kun var reserve, men blev indkaldt, da Magnus Carlsen trak sig. Det gjorde nordmanden i protest mod det vilkårlige i den modus, den internationale skakunion FIDE arrangerer det allerstørste efter: verdensmesterskabet.Bange for at tabeOg at det norske skakfænomen havde ret i sine synspunkter, blev bekræftet af turneringens forløb. Alle otte var hønerædde for at tabe et parti, for med så korte matcher er det skæbnesvangert at komme bagud. Resultatet var en serie remiser, og at mange dueller blev afgjort i hurtig- og lynskak. Da Gelfand i finalen vandt det sjette og sidste parti  efter fem indledende remiser  var det den første hvide gevinst i hele turneringen! Læg dertil, at mange af partierne var 'codylkedelige', som salig Dan Turèll ville have sagt det.Desværre får Magnus ikke meget ud af at have ret. Mod dumhed kæmper selv guderne forgæves, for nu at citere en anden poet (Friedrich Schiller). Det vil Danmarks førende stormester, Peter Heine Nielsen, sikkert også skrive under på, efter at urimelige bestemmelser ødelagde hans muligheder i den næste VM-cyklus.UdholdendeTilbage til Kazan. Gelfand var snu og udholdende, da det gjaldt. Som her i det afgørende parti:1.d4 Sf6 2.c4 g6 3.Sf3 Lg7 4.g3 d5  grünfeldindisk  5.cxd5 Sxd5 6.Lg2 Sb6 7.Sc3 Sc6 8.e3 00 9.00 Te8 10.Te1 a5 11.De2 Lg4 12.h3 Le6 13.b3!?   vistnok en nyhed, Gelfand virkede særdeles forberedt  a4 14.Tb1 axb3 15.axb3 Dc8 16.Kh2 Ta5 17.Td1 Th5 18.Sh4 Lf6 19.f4 Td8 20.Df2 Lxh4?  en forkert afbytning, mente man ved ringside  21.gxh4 Sd5 22.Sxd5 Thxd5 ...Et kvalitetsoffer, som Gelfand klogeligt afslår: Sort bliver i givet fald for dominerende på de hvide felter.23.Lb2 Tb5 24.De2 Th5 25.e4 Lxb3 26.Tdc1 Sa5 27.d5 b6 28.Le5 c5 29.dxc6 f6 30.La1 Tc5 31.Txc5 bxc5 32.Db5 ...Se diagrammet.Grischuk, der som sædvanlig var i tidnød, havde her sidste chance for overlevelse med 32.  La2!?, men valgte i stedet:32.  Dc7? 33.Txb3 Sxc6 34.e5 Sd4 35.Dc4+ - og 1-0.Den 42-årige Gelfand er nervestærk, snu og rutineret, men efter min vurdering ikke af det stof, der gøres verdensmestre af. Han får det hårdt mod den ét år yngre Anand, når de to i 2012 skal afgøre VM mellem sig.&lt;\!s
