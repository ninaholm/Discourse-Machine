Kulturen i kødhakkeren
Regeringen har beordret alle statens driftsområder til at spare to procent – på kulturområdet betyder det minus 600 millioner kroner fra 2016 til 2019. Kunstinstitutionerne hyler op, men hvorfor egentlig? I stedet for de mindre procentvise besparelser bør vi benytte lejligheden til én gang for alle at skære igennem med rindalistisk schwung. Slut med at snitte små skiver af pølsen – det hele skal op i kødhakkeren. Her kommer en fiks og færdig plan for, hvordan vi får kulturen til at blive en god forretning og begrænser statsstøtte til uforståelig lyrik, moderne dans og en kritisk presse


Stem en kunstart hjemVi starter med helt at fjerne støtten fra fire kunstarter. Moderne dans, lyrik, opera og ballet er formentlig de kunstarter, færrest forstår, men lad os give alle en chance for overlevelse ved et X Factor-show med lyrikoplæsning, bournonvilleballet og Carl Nielsen- symfonier. Danmark stemmer, og de kunstarter, der ryger hjem fra de første shows, mister pengene det kommende år, mens vinderen belønnes med tre års øget kunststøtte.Bjarne som ministerDer er brug for en leder i toppen, der kan bringe et helt nyt syn på kulturlivet i spil. Bjarne Riis udnævnes til kulturminister. Han lefler ikke for nogen og kan skabe resultater med alternative metoder. Desuden er han mand for at holde sin kæft &ndash; eller formulere en nødløgn, når der er brug for det. Bjarnes vinder- og konkurrencementalitet vil med tiden sprede sig ned i kulturinstitutionerne og udløse et tiltrængt opgør med konsekvensløsheden og kammerateriet.Dyr entréDet var en fejl, da daværende kulturminister Brian Mikkelsen i 2005 gav gratis adgang til statens museer. Vi skal have tårnhøje billetpriser, så gæsterne igen kan sætte pris på det, de får, frem for bare at labbe det utaknemmeligt i sig. Den brede befolkning forstår sig alligevel ikke på kunsten &ndash; hvorfor lade dem gå gratis rundt og lade, som om de gør. Desuden skal der sættes en stopper for opkøb af kunst. Museerne har alt for meget på lager i forvejen. Hiv det frem og sæt det sammen på nye måder.NB: Detgælder for alle museer undtagen Museet for Religiøs Kunst, hvor Ellen Thrane Nørbys mor sidder i bestyrelsen.Støt en SequelDer gives millioner i filmstøtte hvert eneste år. Men der kommer alt for få film ud af det, som biografgængerne gider se. Derfor støtter staten fremover kun sequels til film, der enten handler om Anden Verdenskrig, har solgt over 250.000 billetter året forinden, eller som har Pilou Asbæk og/eller Nikolai Lie Kaas i hovedrollen. På den måde vil vi fåKlovn III,Sommeren 92 IIogFar til Fire XVIII.MegamedieDagbladene mister al støtte. I løbet af få år vil der kun være ét bladhus tilbage inde på Rådhuspladsen, og det er rigeligt i et land med et samlet indbyggertal som en udenlandsk storby. Det giver stordriftsfordele, og statsadministrationen skal bruge mindre tid på at gendrive forvrøvlede historier fra selvbestaltede samfundsvogtere. Sidegevinst: Med kun én spiller på avismarkedet vil det formentlig være umuligt for TV 2 News at holde liv i programmetPresselogen. Og så behøver Carl Holst ikke længere holde 47 aviserDrop paukerneDer er alt for mange andenvioliner og tredjetrompeter i de danske symfoniorkestre. I fremtiden skal vi have højst et instrument af hver slags i alle de nationale orkestre. Pauker og andet slagtøj erstattes af trommemaskiner. Dirigentfunktionen afskaffes &ndash; så er det vist heller ikke sværere at holde takten. Med brug af moderne teknik kan et symfoniorkester snildt reduceres til 7-8 mand. Når Dansk Musiker Forbund og de pensionerede lektorer brokker sig, kalder man det for New Nordic Philharmonic &ndash; så går det igennem uden de store problemer.Vækst i folkeskolenBesparelserne på kulturområdet kan styrkes ved en forebyggende indsats allerede i barneårene: Jo færre kunstnere samfundet udklækker, des færre brødløse genier er der at støtte senere hen. Billedkunst og musikundervisning i folkeskolen skal på skoleskemaet erstattes af faget vækst og iværksætteri, hvor børn fra 0. klasse bliver undervist i markedsføringsmodeller samt begreber som profit, konjunkturer og innovationsmodeller.Kulturen ud på kantenStaten har med stor succes flyttet de styrelser og institutioner, den ikke bryder sig om, ud af København. De omkostningstunge kulturelle uddannelsesinstitutioner kan passende følge med, for hvorfor dog lægge en arkitektskole, en filmskole, en skuespilskole og et musikkonservatorium på det hippe Holmen? Det giver jo bare endnu flere lyst til at læse disse steder. Filmskolen kan flyttes til Maribo og arkitektskolen til Læsø &ndash; der skulle være så smukt.Det Kongelige Danske Musikkonservatorium kan flyttes til Møgeltønder &ndash; tæt ved Schackenborg Slot &ndash; og kan dermed bevare sit navn.Makkuler, destruer ...Bibliotekernes bøger bliver alligevel ikke læst, og Københavns Biblioteket har allerede vist vejen ved at destruere 470.000 bøger. Bibliotekerne ændres til steder, hvor der alene foregår aktiviteter, der kan løbe rundt af sig selv: To-go-kaffesalg, Hr. Skæg-koncerter, foredrag med Lise Nørgaard og swingerklubarrangementer.Livsvarige ydelser275 billedkunstnere, arkitekter og forfattere på livsvarige ydelser giver ingen mening økonomisk. Slet ikke når man tænker på, hvor sjældent Ingvar Cronhammar laver et nyt værk. Antallet af hæderslegater halveres, og sportsfolk inddrages i puljen. I stedet for at belønne mennesker, som aldrig laver noget, kan vi give pengene til nogle af dem, der vitterligt har slidt for nationen. Allan Simonsen og Lene Køppen er oplagte emner.Fjern Julie og RødhætteDet er på mode med stort opsatte gennemkoreograferede stykker med mange medvirkende skuespillere, dansere og sangere. Det er en helt forkert tendens i tider med smalhals. Det skal der laves om på og en metode kunne være at reducere effektivt i antallet af medvirkende i kendte stykker: Skriv Julie ud afRomeo og Julie, reducer antallet af børn og dværge iSound of MusicogSnehvidefra syv til tre, lad Ulven gå solo uden Rødhætte og Porgy klare sig uden Bess. Det kan lyde underligt, men hvem ved &ndash; måske giver begrænsningerne nye kunstneriske muligheder. Dogmefilmene var jo også en succes.
