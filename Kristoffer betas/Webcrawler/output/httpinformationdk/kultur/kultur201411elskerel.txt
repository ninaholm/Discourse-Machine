Elsker, elsker ikke: Mette Moestrup



ElskerAlfabeter (det amhariske har over 200 bogstaver, fortalte den etiopiske digter mig til efter-festen). Batman-sweatshirt (har den på). Bølger. Cirkler i cirkler. At cykle langsomt. Cyklus app. Dadler. At danse. Dictée. Drømme. Efterfester. Efterårsblade. Elegier. At elsker både er noget, man er, og noget, man gør. Es (hjerter). Far. Feminismer. Flagermus (&raquo;It is the smell of bats, oil and darkness,&laquo; sagde han, da jeg spurgte om, hvad det var, der lugtede af i templet). Flora på lavamarker. Forugh Farrokhzads poesi. Fællesskaber. Gavmildhed. Glimmer. Gløder. Grapefrugt (rød). Grøn. Gudsøn. Guld. Halo (om månen). Hengivenhed. Her/her (dansk/engelsk). Hemmeligheder (at ku holde på en). Holde et barn i hånden. Hud. Hårsmykke. I&rsquo;et i ni (lykketal). Igloform. I, Lalla (kashmiriske kærlighedsdigte). Ildhu. Indenadslæsning. Inden man går hver til sit. Internetnætter. Iris. Isblomster.Elsker ikkeJovial latter. Kødorgie. Luseshampoo. At &rsquo;mande&rsquo; sig op. Nøl. Opgivelse. Pizzalugt i håret. Quizzer. Retoriske omvendinger (som fx &rsquo;antiracisme fører til racisme&rsquo;). Sår. Teposer (brugte). Utålmodighed. Volierer. Wax (&rsquo;brazilian&rsquo;). Xenofobi. Ydrk! Zyklon B. Ætsende væsker. Ødemer. Ål.
