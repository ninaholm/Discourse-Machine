Anbefalet: Emma Holten
For madnørderne er der altid noget nyt at glæde sig til i Torvehallerne. Fra i dag starter Copenhagen Kimchi Festival 


 Store Legedag
Efter heftig regn og politikerlede siden sidste torsdag er der nok nogle børn, der har brug for at komme ud i den friske luft. Det er der rig mulighed for, når der for femte år i træk er Store Legedag i Ørestad Bypark. Gå på opdagelse på bl.a. cykelbanen, kælkebakken(!) og i vandhullet. Der vil være 19 legestationer styret af pædagoger. Når sulten melder sig er der økologisk køkken.
Store Legedag 27. juni i Ørestad Bypark fra 10-12. Deltagelse er gratis
Copenhagen Kimchi Festival
For madnørderne er der altid noget nyt at glæde sig til i Torvehallerne. Fra i dag starter Copenhagen Kimchi Festival f.eks. Målet med festivalen er at fremme kendskabet til koreansk mad og kultur i Danmark. Der vil være smagsprøver på koreanske madspecialiteter samt kulturelle indslag og workshops om bl.a. kampsporten Taekwondo, koreansk musik m.m.
Copenhagen Kimchi Festival, hele weekenden i Torvehallerne i København
Tinderbox
Danmark har fået en ny musikfestival. Verdensstjerner som Faith No More, Calvin Harris, Major Lazer og Robbie Williams spiller i Tusindårsskoven i Odense hele weekenden. Festivalens navn er inspireret af bysønnen H.C. Andersens Fyrtøjet, der på engelsk hedder en tinderbox. 30.000 gæster ventes over weekenden, og Odense Kommune har skudt tre millioner ind i projektet, der skal sætte byen på det danske festivallandkort.
Tinderbox, fredag til søndag, Tusindårsskoven i Odense. 1495 kr. for hele festivalen

