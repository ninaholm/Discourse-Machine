Folk



 
	Barack Obama

	Alle gør det, siger Obama i sin første kommentar til USA’s spionage mod EU. Vi vil bare ’forstå verden bedre,’ forklarer han. Jamen, nogle gange kan det da også være svært at kende forskel på CIA, NSA og så antropologisk institut på KUA.

	Barack Obama II

	’Og jeg kan garantere jer, at der i de europæiske hovedstæder er folk, som er interesseret i – måske ikke lige hvad jeg fik til morgenmad – så i hvert fald i mine talepunkter,’ fortsætter han. Ah ja, det gode gamle hvad-med-jer-selv-argument.

	Edward Snowden

	Manden, der er skyld i skandalen, har nu søgt asyl i 21 lande, herunder Norge, via ambassaden i Moskva. Normalt skal man være i Norge for at søge asyl – også for ligesom at vide, hvad man går ind til – men Norge har før gjort undtagelser.

	Edward Snowden II

	Rygtet vil vide, at Snowden også forsøgte sig på den danske ambassade, men blev afvist med beskeden om først at trække et nummer til serviceskranke 2 i Ryesgade. Hvad siger du? Er CIA efter dig? Det skulle du have tænkt på noget før.

