Frigjorte tv-serier overhaler film
Amerikanske tv-serier går deres sejrsgang over hele kloden og er nu mere populære end film. Danskerne er nu så vilde med tv-serier, at de 13,5 millioner gange årligt downloader og kopierer dem
Popularitet. Tv-serier er i dag narrative fortællinger på linje med 1800-tallets forfattere som Charles Dickens og Leo Tolstoj udstrakte i tid og med komplekse personkarakterer.

»Det er alt sammen en del af spillet, yo,«  smiler Omar Little med blottet tandkød og en gøp holdt frem i stiv arm mod den ængstelige gangster i det vestlige Baltimore. Den dumdristige og homoseksuelle helt, der ernærer sig ved at røve fra moralsk anløbne narkogangstere, har via den amerikanske tv-serieThe Wirefor længst opnået ikonstatus. Igennem 60 timer har trofaste seere fulgt ham skyde de rigtige, redde de udsatte og omfordele fra den machoide underverden i postindustrielle Baltimore.»Det stramtandede tv's tid er forbi, og nu er der plads til sex, vold og mere intellektuelt krævende temaer. Tv-serien er i dag mindre normaliseret og ikke angst for at støde nogen,« siger lektor i filmvidenskab Peter Schepelern fra Københavns Universitet.Tv-serien oplever for tiden den samme frigørelse fra moralske påbud, som Hollywood-filmen prøvede efter filmindustriens stærkt selvcensurerede periode indtil 1968, mener han.»Fordi filmen havde et familiepublikum, ville man dengang tækkes alle. Det var ikke god tone at give personerne særlige etniske kendetegn. Filmene måtte ikke handle om italienere, jøder eller franskmænd, men de skulle virke som om de rettede sig mod alle mennesker. Det kom filmen over, og det sker med samtidens tv-serie,« siger han.For selv om tv-serienTwin Peaksfra 1991 var fyldt med underliggende vold ogweirdos,ogBeverly Hills 90210fra 1990 beskrev en slankepille-junkie, er de nye tv-serier anderledes hårdhudede.»Tv-serierne i dag er jo narrative fortællinger på linje med 1800-tallets forfattere som Charles Dickens og Leo Tolstoj udstrakte i tid og med komplekse personkarakterer. Det er serier fyldt med bittesmå forskydninger i magtspil, præcise miljøbeskrivelser og alvorlige samfundstemaer. Det er voksne tv-historiers guldalder.«Et par af de eftertragtede amerikanske serier somThe Wire,SopranosogMad Menvar oprindeligt smalle produktioner tiltænkt veluddannede amerikanere. I dag har de stor succes i Europa særligt på grund af kabel-tv-kanalen HBO, der har skabt en platform for en mindre bornert fortællekultur.Mere populære end filmEn serie somThe Wirefloppede ellers stort, da den blev vist i de sene nattetimer på  TV 2, men er blevet anderledes populær på dvd. En væsentlig del af populariteten kan dog tilskrives dens aktive liv på nettet. Og det er den ikke ene om.Et anseligt mindretal i Danmark anser piratkopiering for at være nogenlunde i orden, viser Rockwoolfondens undersøgelse 'Borgerne og Loven 2010' fra i år. Tallene viser, at piratkopiering er den tredjemest accepterede frihed, som borgerne tager sig i forhold til love og regler, næst efter at melde sig syg på arbejdet for at passe børn og at afvise et uønsket jobtilbud, selv om man er ledig.Tv-serier har overhalet film som nettets mest populære mål for kopiering - enten ved downloading, hvor man henter serien ned på sin computer, eller streaming, hvor man ser den direkte fra nettet. Og danskere mellem  20 og 65 år forbruger årligt 13,5 millioner downloads og kopier af tv-serierne. Det viste en undersøgelse foretaget af YouGov Zapera for selskabet YouSee for nylig.Ingen ved dog, hvor mange millioner visninger, der er ulovlige. Men næsten et årti efter Antipiratgruppen blev oprettet for at forhindre piraternes deling, er forbruget af amerikanske tv-serier fortsat forbundet med ulovligheder.Professor Gunhild Agger med speciale i tv-dramatik er ikke overrasket over, at tv-serierne er i så høj kurs på trods af risikoen ved at fildele. Det handler simpelthen om at være bedre og hurtigere orienteret i en global medievirkelighed.»Det kan indtil videre betale sig at producere de amerikanske tv-serier - men populariteten er blevet så omfattende, at den nu slår tilbage i større ulovlig downloading. Hvis en amerikansk tv-serie allerede har gået i USA, og ligger på nettet, vil flere foretrække at se tv-serien, inden den bliver vist på dansk fjernsyn,« siger hun.'Uh fy fy fy'Samme mønster genfindes i YouSees undersøgelse.»Nu gælder det ikke blot om at få fingrene i den nyeste spillefilm, inden den kommer til landet men også om at få en kopi af den nyeste sæson af en tv-serie, inden den kommer til danske kanaler,« forklarer produktudviklingsdirektør Anders Blauenfeldt og tilføjer:»Dengang man opfandt dvd'en, fik man også regionskoder, så ingen uden for USA kunne se film og tv-serier derfra. Den globale netkultur i dag gør, at i det sekund en amerikansk tv-serie er lagt op på nettet, vil mange vælge at hente den hurtigst muligt - lovligt eller ej.«Han nævner muligheden for at flere bruger de lovlige udlejningstjenester på nettet  - såkaldte video on demand-tjenester - som et middel til at dæmme op for ulovlig fildeling.Men vil tv-serieforbrugerne bruge tilbuddet? Ifølge direktør Klaus Hansen fra Producentforeningen, der er branche- og arbejdsgiverorganisationen for tv- og filmskabere, handler det især om vane. Han tvivler på, at større dele af befolkningen er villig til at droppe gåturen til videoforhandleren som markedet ser ud nu.I stedet venter han på, at EU-Kommissionen arbejder videre med 'multiterritoriale licenser', som kan give EU-borgere samtidig online adgang til eksempelvis tv-serier. På den måde kan licensforhandlinger over Atlanten måske foregå mere smertefrit, og medieudbydere som YouSee vil ikke blive anset som nær så små og ubetydelige, vurderer han.Indtil da tror Peter Schepelern ikke på, at serieforbrugere vil afholde sig fra at downloade serier somThe Wire:»Downloading kan vel nærmest forstås som en socialt accepteret ulovlighed. 'Uh, fy fy fy, her må I ikke smugkigge' svarer vel til at bede folk om ikke at cykle på fortovet. Jeg tvivler på, at det vil stoppe, medmindre film fremover kan downloades lovligt i Europa i samme sekund de er blevet vist i USA,« siger han.
