Øvlisen om Arnoldi
Den afgående formand for Statens Kunstråd, Mads Øvlisen, har tidligere udtalt, at kunsten skal provokere og skabe debat. Øvlisens efterfølger, Per Arnoldi, gav i forbindelse med sin udnævnelse over for Information udtryk for en noget anden opfattelse af kunstens rolle


 Den afgående formand for Statens Kunstråd, Mads Øvlisen, har tidligere udtalt, at kunsten skal provokere og skabe debat. Øvlisens efterfølger, Per Arnoldi, gav i forbindelse med sin udnævnelse over for Information udtryk for en noget anden opfattelse af kunstens rolle:
»Kunst skal ikke frelse verden eller stoppe forureningen eller give sigøjnerne tag over hovedet. Hvis man vil tale om budskab, skal det udspringe af værket selv, ikke tilføjes som noget ekstra. Hvis man vil have debat, kan man skrive en kronik.«
Mads Øvlisen ønsker ikke at gå ind i den debat og svare på Per Arnoldis slet skjulte kritik af det nuværende kunstråd. Han siger dog:
»For dette kunstråd har det været vigtigt at lade udgangspunktet for vores arbejde være vidensbaseret. Det ville klæde den kommende formand at gøre det samme.«

