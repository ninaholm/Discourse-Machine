’Alle har en masse historier i sig’
Ifølge 24Syv Dokumentars uddannelsesansvarlige, Kasper Søegaard, er ironi og distance ’så passé’. Moderne radios mission bør være oprigtig interesse for folk og beskrive det Under- og Overdanmark, som vi er så bange for. Radio 24Syvs største projekt er 10 udsendelser om de 200 indbyggere i den fynske landsby Rudme
Radiojournalist Kasper Søegaard elsker at skabe billeder i hovedet på folk med lyd. Radiodokumentaren fra den fynske landsby Rudme viser, at der er mange ressourcestærke og forskellige mennesker blandt indbyggerne: Der er kommunalt ansatte, kunstnere, skuespillere og erhvervsdrivende, som alle har en historie at fortælle.

Vi vil prøve at flytte vores mentale kontor væk fra privaten. Det er mit mantra at man skal komme ud &ndash; og ind i livet. At vi skal væk fra redaktionen og ud i virkeligheden,&laquo; siger radiojournalist Kasper Søegaard.En sommerdag sidste år kørte han bilen fra sit hjem på Nørrebro og til Rudme på Fyn, som for nylig, med blot 200 indbyggere, har fået status af by. Søegaard står af på parkeringspladsen og tænder for sin mikrofon med radiotasken hængende tungt over skulderen. Et stykke væk er en flok børn på en legeplads i fuld sving med deres eget. &raquo;Hallooo, hvad laver I?,&laquo; råber han til ungerne. &raquo;Vi saver!,&laquo; råber de tilbage. Så tager han sig en lille sludder med dem. Så går han videre til Rudmes friskole og snakker med folk dér. Én snak tager den næste. En times tid senere sidder han i stuen hos en skuespiller fra byen. Samtalen med ham bliver til dokumentarudsendelsen &raquo;Rudme &ndash; mellem fantasi og virkelighed&laquo; på Radio24Syv. Og i dag sendes &raquo;Gyngen i Rudme.&laquo;Søegaard, der er medredaktør og uddannelsesansvarlig på Radio24Syv Dokumentar, skal i alt lave 10 udsendelser fra Rudme. Det er 550 minutter i alt. Med de uredigerede optagelser, som kanalen spiller om natten i programmet Råbånd, svarer det til 3850 minutters optagelser.19,25 minutes of famepr. indbygger.Ud og ind i livetRudme er 24Syv Dokumentars mest radikale reportageprojekt. Og selvom Danmarks mest produktive dokumentarredaktion, som kalder sig &raquo;den legende redaktion,&laquo; laver alle former for dokumentarer, så er maratonprojektet helt sigende for den stil, som Søegaard gerne vil slå et slag for på kanalen. Det er en tilbagevenden til den oprigtige og åbne interesse for alle mennesker.&raquo;Vi laver ikke klassisk dokumentar, eller undersøgende journalistik, men viser en måde at undersøge verden på, der ofte er reportagebåret. Jeg siger gerne, at vi forsøger at undersøge mennesker og miljøer,&laquo; fortæller Søegaard på en café på Nørrebro.&raquo;Vi har den opgave at prøve at åbne verdener for folk. Fremkalde billeder, som de ikke selv er i stand til at danne, fordi de ikke kommer sådanne steder, eller fordi de ikke retter blikket i den retning.&laquo;Søegaard vedkender sig, at 24Syv Dokumentar stadig laver mange mindre vellykkede udsendelser. Det skyldes det voldsomme produktionskrav, men også at programmet bevidst prøver nye og uerfarne folk af og tillader leg og eksperimenter. Som uddannelsesansvarlig for flokken af freelancere er hans drøm at flytte hele redaktionen et halvt år til et baglokale i en Danske Bank og så måske et halvt ind i et cafémiljø. De vil gerne være &raquo;den rejsende redaktion,&laquo; der fortæller historierne om Danmark indefra.Rig og fattig&raquo;For mig er distance latterligt. Moderne radio handler om noget andet. Om en oprigtig interesse for mennesker og miljøer. Der er et større gab mellem rig og fattig end nogensinde. Der er alle mulige grunde til at beskrive Underdanmark og Overdanmark, men vi gør det aldrig, fordi vi er skidebange for dem. Bange for at de er for kloge eller dumme eller for rige eller for bevidste. Den forestilling skal flås ned,&laquo; siger han. Den mission skinner tydeligt igennem i en række af kanalens udsendelser. 24Syvs reporter Rosa Marie Frang besøgte således sidste år det område i Danmark med den dyreste kvadratmeterpris i &raquo;Strandvejens nåde.&laquo; I år besøgte hun byen med landets billigste kvadratmeterpris i &raquo;Søllesteds kærlighed.&laquo;I begge programmer inviterer hun, noget grænseoverskridende for det danske privatlivsland, sig selv indenfor til mad og logi og en sludder med tændt mikrofon med de fremmede rige og fattige.ProvinsfortællingerProvinsen har særlig vægt på redaktionen og for Søegaard selv.&raquo;Jeg har ikke lyst til at fortælle historier om alle os, der læser Information og Weekendavisen. Jeg vil gøre afstanden mellem mennesker kortere. Det er derfor, jeg laver radio, og derfor jeg laver journalistik. Jeg har selv følt mig som en outsider og mønsterbryder i min familie. Jeg er altid i opposition, når jeg kommer hjem til provinsen. Det er jeg pisseirriteret over. Derfor har jeg brugt en del af mit radioliv på at fortælle historie om provinsen.&laquo;I &raquo;Elvis fra Viborg&laquo; besøger 24Syvs reporter Anders Olling sin barndoms klassekammerat, Søren, der arbejder på MacDonald&rsquo;s og i fritiden indspiller indfølte Elvis-sange. I &raquo;Selvmordet&laquo; har Olling og kollega Jesper Henriksen besøgt den midtjyske by, Ans, hvor en ung skolelærerinde begik selvmord og rygterne nu svirrer. Lidt samme provinsdetektiviske mission var de to på i udsendelsen &raquo;Mareridt i Mariager&laquo;, hvor ukendte gerningsmænd har malet graffiti på kirkegårdens gravsten.Denne interesse for at gå i dybden med det lokale er en genkommende del af 24Syv Dokumentars praksis. Det trækker spor til programcheferne Brügger og Bertelsens tidligere radiodokumentariske arbejde på P1, hvor de gennem årene, og i diverse kombinationer, har slået sig ned i parcelhuskvarteret Skjoldhøj, på et plejehjem, i et fængsel og blandt danskere på Costa de Sol. Men det er også en tradition, der har været markant på Danmarks Radios nu nedlukkede reportageredaktion &ndash; blandt andet med forbillede i den gamle reportagemester Viggo Clausen.&raquo;Traditionen er faktisk gammel. Clausen sagde, at man skal vise det ekstraordinære i det ordinære og det ordinære i det ekstraordinære. Man skal vise det specielle og mystiske ved det på overfladen almindelige. Og vise det fuldstændigt almindelige ved det på overfladen ekstravagante,&laquo; siger Søegaard.Væk fra RadiolabEn ting er missionen. Noget andet er formen. De senere år har det amerikanske, populærvidenskabelige program Radiolab dannet skole for en særligt lydstærk, nøje komponeret fortællestrategi. Den ligger milevidt fra stilen og ambitionen på 24Syv.&raquo;Trenden lige nu er at lyde lidt som Radiolab. Det virker som om, man ønsker at ramme et udtryk, som &rsquo;er det helt rigtige lige nu&rsquo;, i stedet for at tænke selv og finde ind til ens egen fortællestemme. Man mærker det blandt andet ved, at fortælleren nogen steder fylder så meget, at det skygger for de stemmer, som historien handler om. Ironi, distance og metaplaner er røvballe og passé &ndash; en måde at iscenesætte og beskytte sig på som fortæller, både fordi man ikke helt tror på eller har forstået, at virkeligheden er interessant nok i sig selv, og fordi man er bange for helt oprigtigt selv at have noget på spil. God radio løfter mennesker og miljøer op, så lytterne kan vokse af de indtryk, de møder.&laquo;Klippe som Field&rsquo;s&raquo;Al fortælling kræver naturligvis et vist artisteri og fortælling for, at det hænger sammen, men jeg kan egentligt godt lide virkeligheden, som den er,&laquo; siger Søegaard.Det er faktisk ret simpelt: Når alle går den vej, skal man skynde sig i den modsatte retning. Nogen prøver at klippe hurtigt som på MTV for at få folk til at blive siddende og glo. Jeg arbejder i stedet med langsommelighed. Jeg prøver at lokke dem på en anden måde &ndash; lidt ligesom arkitekterne Steen &amp; Strøm, der tegnede Field&rsquo;s. Tanken bag den arkitektur er, at man skal lokke folk rundt, så de aldrig kan se enden af centret. Man ledes ind i et forløb, og når man så er nået derhen, så er der et ny forløb. Det samme gælder radio. Som lytter prøver man altid at finde mening med det, man hører. Så når jeg klipper noget, skaber jeg måske syv sekunders pause midt i dokumentaren. Det lokker folk med videre. De bliver hængende, fordi de regner med at der sker noget i den anden ende. Man skal have mod til at fortælle langsomt.&laquo;Det bliver der gjort fra Rudme. Her er tid til snak og fordybelse.&raquo;Rudme er et sjovt sted. Der er mange ressourcestærke mennesker, der er en meget fin blanding af folk. Der er kommunalt ansatte og kunstnere og et spillested, der hedder Foderstoffen, og så er der friskolen, som blomstrer, og der bor skuespillere og erhvervsdrivende og alt muligt, som jeg ikke oplever i den slags parcelhuskvarter, jeg selv kommer fra, hvor alt på overfladen synes ens. Jeg kunne godt blive ved med at fortælle historier fra Rudme. I de næste 50 år. Resten af mit liv. Der er rigeligt at tage af,&laquo; siger han og henleder opmærksomheden på de cafégæster, vi de sidste par timer har været omgivet af.&raquo;Det er noget vrøvl at tro, at man skal til Sydafrika for at lave en historie. Det er alt sammen lige her.&laquo;Så vender han sig ivrigt om og kigger ud gennem vinduet, hvor vinden har sparket halvdelen af cyklerne omkuld. En ældre mand i grå vindjakke trisser langsomt forbi langs Nørrebroparken med blæst i de korte, grå lokker.&raquo;Tag ham der! Ham er der masser af historier i, det kan man se. Hvor er han på vej hen?&laquo; Halloooo!&nbsp;Andet afsnit af Rudme-dokumentarerne sendes i dag, lørdag d. 17. marts. Hør Radio24Syv Dokumentar hver lørdag kl. 13.05-14.00. Alle udsendelser kan genhøres på:http://arkiv.radio24syv.dk/channel/3887302/24syv-dokumentar&nbsp;
