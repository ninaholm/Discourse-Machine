Fortolkning før release



Animal Collectives nye album Merriweather Post Pavilion er allerede blevet fortolket, inden det er blevet udsendt. Fans har piratoptaget gruppens koncerter og ud fra dem lavet coverversioner af samtlige 11 numre på albummet. Det begyndte med duoen Blind Man’s Colours guitar-bårne forsøg.Der var en del diskussion om, hvorvidt det faktisk var AC’s Panda Bear, der stod bag. Men Blind Man’s Colour skulle nu være en duo fra St. Petersburg, Florida. Og de har lavet tre fine coverversioner, imponerende tæt på numrene på albummet, i komposition, dog ikke i fantasifuldt udstyr.De andre fan-udgaver er anderledes blandede. Otte bit-udgaven af »Daily Routine« er lovende. Men mange af de andre coverversioner er for respektfuldt efterlignende (nej, gøende hunde-samplinger er ikke lig med fantasi), kedsommeligt instrumenterede eller unødigt tågede.Men perspektiverne er interessante. Vi er på vej mod det uendelige track, som vil leve videre i utallige muterede former på nettet, før og efter officiel udgivelse.På Blind Man’s Colours blog kan man også finde den  17-årige Kyles soloprojekt Chromatic Flights, hvis nye EP Favorite Cat, lige som AC-coveralbummet, ligger til gratis download.Hans sange er let psykedeliske indietronica med en ikke sindsoprivende, men egen sødme. 	 	               -rachblindmanscolour.blogspot.comForestillinger &amp; leaks»Galaxy Cruisers (For A.C.)«, hedder et nummer, som Bradford Cox har lagt ud på fælles-bloggen for ham og hans to fremragende outfits Deerhunter og Atlas Sound. Tracket er en fin elektronisk beatificieret fabulering. At Cox dedikerer en sang til Animal Collective ligger i forlængelse af den begejstring og interesse for bandet, som han udviser for tiden. Ikke mindst fordi han har involveret sig i en diskussion om lækager af musik, som opstod, da nogen hackede sig ind på AC-medlemmet Geologists personlige konto og opfordrede til at lække hele bandets album Merriweather Post Pavilion.Cox’ reaktion: »My advice to those who are so desperate for AC’s album to leak is to pick up instruments and make your own version of what you would want it to sound like. (...) Then you can compare your new songs with theirs. Who knows. Maybe your album will be the one people are wanting to leak next year«. Og han fortæller, hvordan han selv har lavet sange, som var hans forestillinger om idolers kommende plader. Og at nogle af dem siden er blevet til Deerhunter-sange.Cox er en åbensindet herre, der tager teknologiens nye muligheder alvorligt. Han linker til en bootleg af en Atlas Sound-koncert og har lagt et væld af nye num
