Det gode liv – Lizette Risgaard
Det er ofte det, der ikke kan sættes på formel, der er det væsentlige, siger Lizette Risgaard: balance mellem familie og arbejde og retten til et godt otium


&ndash; Hvad er det gode liv for dig?&raquo;Det er det gode arbejdsliv, og jeg tager ofte snakken med folk om netop det. Det gode arbejdsliv handler om, at man er tilfreds med sin egen indsats og synes, man gør et godt stykke arbejde &ndash;&nbsp;samtidig med, at man har følelsen af, at man bliver værdsat af kolleger, medlemmer eller borgere og chefer. Som jeg ser det, er det allervigtigste for det gode arbejdsliv, at det ikke må æde en op eller slide en ned. Derimod skal det give energi og overskud til at være en god forælder, bedsteforælder, datter, søster, medborger eller ven. For det er dét, der betyder noget i sidste ende. Hvad enten man er sosu-assistent, elektriker, arbejdsløs eller LO-formand.&laquo;&ndash; Hvilke barrierer forhindrer, at vi kan leve et godt liv?&raquo;Jeg kan godt være nervøs for, at alt det, der ikke kan gøres op i arbejdsudbud og effektive arbejdstimer, ikke tæller i en politisk virkelighed. Men det forholder sig jo nærmest modsat: Det er ofte det, der ikke kan sættes på formel, der er det væsentlige. Det er jo for eksempel, når vi har fri, at vi har tid og rum til nærvær og kærlighed &ndash; tid til omsorg, og tid til at lære vores børn at blive omsorgsfulde væsner, som kan være et aktiv for andre. Af samme grund kæmper jeg for retten til et godt otium, så man efter et langt, godt arbejdsliv stadig har overskud og fysik til at være noget for andre.&laquo;&ndash; Hvordan kan vi nærme os det gode liv i 2016?&raquo;Her vil jeg fremhæve vigtigheden af et godt arbejdsmiljø, en god balance mellem familie og arbejdsliv, og retten til et godt otium og om anstændighed &ndash; i forhold til at behandle andre mennesker respektfuldt og ordentligt. Det er dagsordener, der viser vejen til bedre liv for flere. Det er jeg overbevist om.&laquo;Læs også:&nbsp;&rsquo;I har kaldt det voksenmobning. Jeg kalder det magtkamp&rsquo;Læs også:&nbsp;Ny LO-boss fyrer topledelsenLæs også:&nbsp;Kontorfunktionæren med de spraglede kjoler vil gøre LO synlig
