Lykken er en bogcafe i et drivhus
Ny Alliance har netop fejret sin et-årsdag, og stort set ingen spår partiet en fremtid. Partiformand Naser Khaders drøm om lykke er da heller ikke en ministerpost, men at åbne en bogcafé i et drivhus
Fødselsdag. Naser Khader kunne i denne uge fejre et-årsdag med Ny Alliance, men han mener ikke, at bruddet med de radikale nødvendigvis er det mest kontroversielle, han har gjort.

- Hvad er dit mest udtalte karaktertræk?Tidligere havde jeg svært ved at sige nej, men nu bestiller jeg ikke andet. Undtagen over for børnene, der er jeg stadig for blød. Men ellers er det, at jeg er ret godtroende; det har jeg nok alle dage været.- Hvad er din yndlings-beskæftigelse?Mine planter! Jeg elsker at plante og få tingene til at gro.- Hvilket teknisk hjælpe-middel vil du nødigst undvære?Telefonen ville jeg faktisk helst undvære. Jeg er alt for afhængig af den. Men min juicepresser; den kan jeg ikke forstå, hvordan jeg har levet uden.Hverdagens helte- Dine helte og heltinder i det virkelige liv?Min kone er en heltinde. At hun kan holde mig ud, er en heltegerning. Men ellers holder jeg mest af hverdagens helte og heltinder: Sygeplejersker, sosu-assistenter, lærere og pædagoger er faktisk mine personlige helte og heltinder. Og det siger jeg ikke kun, fordi der er strejke. Jeg bliver hver eneste dag så taknemmelig over for dem, der tager sig af mine børn og min familie i forskellige sammenhænge. Og så holder jeg også utroligt meget af alle de ild-sjæle, som uden at tænke på egen vinding gør noget - f.eks. de mange pensionister, der er aktive i lektiehjælpsordninger osv. Det er beundringsværdigt.- Hvad har været dit mest kontroversielle valg i livet?Jeg har lavet flere. Jeg laver vel mindst ét om året! Fra at fravælge at blive gift med min kusine, til at flytte hjemmefra, til at læse videre, til at gøre op med min religiøse baggrund, til at blive politiker, til at gå fra mit parti efter 23 år og stifte et nyt. You name it, der er nok at tage af!- Hvornår føler du dig mest misforstået?Nogle gange føler jeg, at mine gode hensigter bliver totalt misforstået, men det tror jeg sker i alle parforhold. Vis mig den mand, der ikke har stået fuldstændig paf over sin kones reaktion på noget, de har gjort og sagt 'øh, jeg ville bare-'- Hvad er din største bedrift?Mine børn. Det kan ikke overgås af noget.- Dine største fejl?Jeg har lavet mange, men jeg dvæler ikke så meget ved dem, når først jeg har lært af dem.Koranen vigtig- Din drøm om lykken?At åbne en bogcafé i et drivhus. Så kan jeg dyrke mine to yndlingsbeskæftigelser samtidig. Ellers er det helt grundlæggende at se mine børn vokse op i frihed.- Din sindsstemning netop nu?Jeg bliver så glad, når solen skinner!- Hvilken dyd er den vigtigste?Er mod en dyd? Men ellers er det ordentlighed i forhold til sine medmennesker.- Hvilket kunstværk (bog, film, teater, maleri, etc.) har haft størst betydning for dig?Koranen har betydet mest i den forstand, at den har præget min opvækst og senere livsvalg, fordi jeg valgte at forholde mig kritisk til den. Og groft sagt var det den eneste bog, der fandtes i min barndom udover skolebøgerne.- Hvad betragter du som din største ulykke?At jeg mistede min far så tidligt. Han betød meget for mig.- Dit motto?Livet går videre!
