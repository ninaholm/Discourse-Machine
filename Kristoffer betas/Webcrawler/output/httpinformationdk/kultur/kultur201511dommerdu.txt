Dommer: Duellen mellem Yahya og Athena blev udslagsgivende
Særligt én duel endte med at blive kampafgørende i den litterære landskamp mellem Danmark og Sverige. Den norske dommer Karin Haugen fortæller her hvorfor
Aftonbladets (mere tabloide) version af gårsdagens historiske litterære arvefjendeopgør.

Efter et tæt opgørsejrede Danmark i går over Sverigei kampen om, hvilket land som råder over de bedste og mest interessante forfattere. Karin Haugen, litteraturredaktør på den norske avis Klassekampen, fælder her en uddybende dom over de to landes litterære offentligheder &ndash;&nbsp;både deres styrker og svagheder.&ndash; Hvordan var det at dømme et så følelsesmæssigt arvefjendeopgør, som hurtigt kommer til at handle om alt muligt andet end fodbold?&raquo;Det var en følelsesladet kamp, ingen tvivl om det. Jeg har længe været i tvivl om, hvilket af de skandinaviske lande, jeg føler mig mest draget af. Svenskerne har P.O. Enquists uforlignelige forfatterskab, Kerstin Ekmans botanik, Lena Anderssons klartskuende analyser &ndash; og hvem kan modstå noget som helst, som Khemiri laver?&laquo;, siger Karin Haugen.&raquo;Men: Jeg har været dybt imponeret over mange af de seneste års viltre, danske projekter: Amalie Smiths intellektuelt nysgerrige marmorstudie, Mette Moestrups kollektivt skrevne, grænsesprængende tyksakFrit Flet, Olga Ravns frække kombination af en roman med udsøgt prosa og tilhørende klistermærker! Der er en vilje og en brod i den unge, danske litteratur, som ikke har noget sidestykke.&laquo;&raquo;Jeg var på nippet til at gribe ind på banen under sammenstødet mellem Athena Farrokhzad og Yahya Hassan sidste år: Hassans projekt er alt for intelligent litterært og alt for personligt modigt til, at man kan forsvare en så hård tackling som den, Farrokhzad lavede. Men hun har vundet mit hjerte med sin intenst intelligente og gribende digtsamlingVitsvit, så jeg tilgiver hende næsten hvad som helst. Og nu skal jeg ikke dæmpe fremtidig kamplyst og konkurrence, men de to hører jo dybest set til på samme hold.&laquo;&raquo;At kampen mellem Danmark og Sverige handler om mere end fodbold og mere end litteratur, må vi tage som et tegn på en kærkommen situation: Begge lande huser forfattere som modigt griber ind i offentligheden og fører debatter om store, vanskelige temaer. Dét tjener til begge holds ære.&laquo;
