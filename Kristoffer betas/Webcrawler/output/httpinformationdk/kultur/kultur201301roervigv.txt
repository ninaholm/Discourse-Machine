Rørvigvals
Et mageløst dansk/svensk forfatterpar i det nordvestsjællandske


Sommerhuset er lukket for vinteren, træernes blade ligger mest på jorden, rører sig næppe i blæsten, ingen spor af sommerens mange gæster i havnen, iskioskerne er tilskoddede for at beskytte sig mod sne og is udefra, og cafeerne er for længst lukket ned. Men Rørvig Kro og Hotel, som den hvide, toetages bygning på Toldbodvej hed i gamle dage, eller Færgekroen, er åben med varme og udsøgt menu. Dér står den med sit firkantede tårn med kamtakket tinde og holder stand og gemmer på erindringer om talløse sommergæster, der år efter år kom anstigende fra færgen. En af dem var den 24-årige Karla Petersen fra København, der for første gang skulle holde ferie, hele 10 dage ganske alene i sommeren 1936. Uvant med at rejse var hun nervøs ved tanken om, at hun skulle skifte fra tog til færge i Hundested og søgte at få råd hos nogle meget talende damer, men foretrak i stedet en ung mand med brunt hår og fjerne øjne. Først troede hun, at han havde en talefejl, men erfarede, at han var svensk. Han udpeger retningen.Så går hun og keder sig i flere dage, hvorefter han dukker op på kroen og læser digte op. Hun giver sig til at spille klaver, de danser tango, og dagen efter cykler de til Kattegatstranden. Han hedder Artur Lundkvist, det siger hende intet. Og de ligger side om side. Sandkorn mod huden. Det er alt.Men breve skriver hun til den rastløse mand, og korrespondancen fører til møde i Tivoli og samvær i København samt ægteskab i december. Et frit og åbent ægteskab på hans ubønhørlige krav. Børnehjems- og plejebarnet Karla skifter nu sit navn ud med sin mors efternavn og sit andet fornavn og bliver til den svenskskrivende Maria Wine, den fremstående lyriker, som sidste år ville være blevet 100 år gammel. Sin triste barndom har hun beskrevet i erindringerneMan har skjutit ett lejon(1951,Man har skudt en løves.å.). Hendes sene memoirer,Minnene vaknar(1994) efter hans død 1991 som 85-årig fortæller resten,Prøvelsens tidMens vi trasker rundt i Rørvigs november, har jeg en artikel i hovedet fra det finlandssvenske tidsskrift Horisont (2012, 4-5), hvor forfatteren Peter Nyberg fortæller om deres liv under omkvædet &raquo;Rørvig, Rørvig, aldrig jeg nogensinde glemmer det skønne minde om Rørvig strand&laquo;. Den sentimentale banalitet er ellers i sproglig modsætning til Marias egen erotiske poesi, der har længslen som stadigt motiv, fravær, savn og sødme samt den uundgåelige afslutning som i dette koncentrerede, titelløse digt, hentet i Artur Lundkvists fyldige udvalg af hendes lyrik,Där skönheten tigger sitt bröd(1970):Jag ska dra mig tilbaka ini en blommamed den drunknandes rättighetatt sluta sitt ögonlockinför ögonblickets oundviklighet:då liv övergår till död.Prøvelsens tid indtræder sent i deres lange ægteskab, da Artur Lundkvist rammes af en hjerteinfarkt og ligger i en flere måneder lang coma. Hun våger ved hans seng, taler til ham, fortæller, reciterer hans og sine egne digte, spiller musik og synger sange, ikke mindst Rørvigvalsen:Rørvig, Rørvig, skønneste by ved fjorden,dejligste plet i Norden,kantet med klit og kranset med lyngheder.Rørvig, Rørvig, aldrig jeg nogensindeglemmer det skønne mindeom Rørvig strand.Mirakuløst vågner han en dag op til liv igen. Og endnu mere forunderligt: han genkalder sine drømme fra det lange fravær som en færd i grænseegnene, fantasier og scener fra hans kendte verden, en bevidsthedsstrøm i hans farverige sprog. Ét langt prosadigt,Färdas i drömmen och föreställningen(1984, da. 1988).Tanken om det mageløse forfatterpar får jævnere versfødder at gå på med valsens folkekære ord, mens vi lemper bilen ombord på færgen her,Hvor Kattegat og Isefjorden favner/ hinanden ligger Rørvig by.
