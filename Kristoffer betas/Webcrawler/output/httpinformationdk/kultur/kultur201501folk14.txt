FOLK



 Narrestreger
Tv-serien ’The Affair’ sætter spørgsmålstegn ved monogami og stereotype kønsroller, og forleden vandt den amerikanske skuespillerinde Ruth Wilson, der som Alison har en affære med Noah i serien, en Golden Globe for sit engagement i, ja, Noah.
Kvindestreger I
En anden kvinde, som hyldes, er Danmarks første kvindelige minister Nina Bang. Det sker på udstillingen ’Kvinder i Tinget – i streg og på lærred’ foran Snapstinget. PS: I anledning af 100-året for kvinders stemmeret i Danmark.
Kvindestreger II
’Der findes desværre ikke mange malerier af kvindelige politikere,’ skriver Folketinget, som derfor har bestilt et portræt af Nina Bang til udstillingen. Hun var socialdemokratisk undervisningsminister i Staunings regering fra 1924 til 1926.
Kvindestreger III
Det er en mand, som har lavet portrættet: billedkunstneren Mikael Melbye. Han har portrætteret snart sagt hele den danske kongefamilie. Verdens første kvindelige minister var russiske Aleksandra Kollontaj i 1917.

