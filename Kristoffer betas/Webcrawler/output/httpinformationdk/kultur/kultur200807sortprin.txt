Sort prinsesse er racisme - Maddy ligner for meget Mammy



 Den første sorte prinsesse i en Disney animationsfilm beskyldes for racisme, før hun er færdig. 'Maddy' er navnet på en sort kammerpige i 1920'ernes New Orleans, der arbejder for en forkælet hvid pige. En hvid prins redder Maddy ud af kløerne på en ond voodoo-præst, hvorefter en god fe hjælper Maddy med at vinde prinsens hjerte. Men 'Maddy' associerer til slavetidens sorte tjenestepige, 'Mammy'. Derfor ændrer Disney hende til 19-årige Tiana fra landet uden monarki, der skal leve lykkeligt til sine dages ende med den mellemøstligt klingende, Naveen. Da Disney begyndte på animationsfilmen for et år siden, hed filmen 'Frø-prinsessen', men kritikken lød, at en frø er en negativ association til en prinsesse, der normalt er en positiv karakter. Redaktøren for avisen, The Voice, Rodney Hinds siger, "vi taler om en stor virksomhed, der skal tilbage til tegnebordet. Det er skuffende..." 
Både Aladdin og Pocahontas har også tidligere været beskyldt for racisme, men slutningen bliver lykkelig, lover Disney. 
"Fortællingen foregår i New Orleans' legendariske French Quarter under jazz-æraen. Prinsesse Tiana vil blive en traditional Disney-heltinde inden for animerede eventyr, og alle de andre karakterer og aspekter i historien vil blive behandlet med den største respekt og sensivitet."
Det har ikke været mulig at få en kommentar fra Askepot . 

