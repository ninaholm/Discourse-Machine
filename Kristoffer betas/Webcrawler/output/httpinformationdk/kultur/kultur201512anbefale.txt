Anbefalet: Rasmus Bo Sørensen
I skal ikke snydes for julestemningen, så her følger en kort guide (som naturligvis er tyvstjålet fra Kristeligt Dagblad) til nogle af de bedste koncerter


 Julekoncert-edition
I de fleste sammenhænge opfatter jeg mig selv som ’young at heart’, men på ét punkt er alderen begyndt at præge mine beslutninger: Jeg er blevet julekoncertgænger. Jo, det er sandt. De seneste tre år har jeg fast indfundet mig på en københavnsk kirkebænk i december for at lade professionelle korsangere synge julen ind. Det gælder naturligvis også i år, hvor jeg har købt billet til den for længst udsolgte Anne Linnet-koncert i Vor Frelsers Kirke. Men der er andre koncerter derude, og I skal ikke snydes for julestemningen, så her følger en kort guide (som naturligvis er tyvstjålet fra Kristeligt Dagblad) til nogle af de bedste koncerter:
Händels Messias
Hvad: Händels Messias ved Akademisk Orkester og Kor. Koncerten fejrer 70-årsjubilæum næste år.
Hvor: Vor Frue Kirke, Nørregade 8, København K.
Hvornår: 14. december kl. 19.30
3 Kongelige Tenorer
Hvad: John Venning, Peter Steen Andersen og Sune Hjerrild, alle tre tenorer fra Det Kongelige Teater, holder julekoncert.
Hvor: Frederiksværk Kirke, Kirkegade 2, 3300 Frederiksværk.
Hvornår: 17. december kl. 19.30.
Juleoratoriet
Hvad: Johann Sebastian Bachs Juleoratorium med Sokkelund Sangkor, Leipziger Kammerorchester og solister. Der vil være introduktion en time før koncerten starter.
Hvor: Garnisons Kirke, Sct. Annæ Plads 4, 1250 København K.
Hvornår: 18. december kl. 20.00 og 19. december kl. 13.00.
Traditionelle julesange
Hvad: Den Danske Kammerkors julekoncert med et a cappella-program bestående af både engelske, franske og danske julesange.
Hvor: Lindevang Kirke, Hattensens Allé 12, 2000 Frederiksberg.
Hvornår: 22. december kl. 20.00.

