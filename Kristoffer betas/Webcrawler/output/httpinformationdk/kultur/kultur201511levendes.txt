Levende smerteskulpturer
Pavlensky lægger sig i forlængelse af en lang tradition for protestkunst i Rusland, siger Jonathan Platt, forsker i russisk kunst


Jonathan Platt, forsker i russisk kunst og kultur ved Pittsburgh University i Pennsylvania i USA, følger Pavlenskys arbejde opmærksomt. Han kalder aktionerne for &raquo;levende smerteskulpturer&laquo;, da de har et vigtigt plastisk element.&raquo;Et helt centralt moment i aktionerne er det øjeblik, politiet ankommer, og han forbliver urørlig som en statue. I det øjeblik rejses magtspørgsmålet om, hvem der er offeret i situationen, den nøgne Pavlensky eller de politibetjente, der skal beslutte sig for, hvad de overhovedet skal stille op,&laquo; siger Jonathan Platt.Pavlensky lægger sig i forlængelse af en rig russisk aktivistisk tradition, som stammer fra begyndelsen af 1990&rsquo;erne, forklarer Jonathan Platt.&raquo;Voina og Pussy Riot er nogle af de seneste, men før dem var der figurer som Anatoly Osmolovsky og Oleg Kulik. Pavlensky kan til dels siges at have brudt med denne tradition, fordi han altid er så pokkers seriøs, de øvrige var som regel farverige, ironiske og festlige,&laquo; siger han.Kulturpolitisk højredrejningIfølge Jonathan Blatt er Pavlensky i dag den eneste russiske protestkunstner, der reelt formår at tiltrække både lokal og international opmærksomhed.&raquo;Han har hidtil været ekstremt dygtig i forhold til at skabe effektfulde aktioner og til at lege med systemet uden at være blevet smidt i fængsel. Det er vanskeligere i dag på grund af den øgede kontrol med de russiske medier, som gør, at mange russiske medier enten slet ikke omtaler den slags kunst, eller også misinformerer. At lave den slags aktioner i dag er stort set umuligt. Der er sket en radikal højredrejning af den russiske kulturpolitik siden Putins genindsættelse i 2012,&laquo; siger han.
