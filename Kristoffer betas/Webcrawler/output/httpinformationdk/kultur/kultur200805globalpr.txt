Global pressefrihed under pres



 Det står skidt til med pressefriheden ifølge den amerikanske tænketank Freedom House. For sjette år i træk er der sket en forværring af journalisters arbejdsforhold. Organisationen konkluderer i en ny rapport, at Pakistan, Bangladesh, Sri Lanka og Vietnam i 2007 stod for de seneste forværringer af journalisters arbejdsvilkår, men at det er et globalt problem. Irak og Somalia er de farligste steder for journalister at arbejde, men også lande som Rusland, Filippinerne og Mexico har set forværringer i 2007. 

