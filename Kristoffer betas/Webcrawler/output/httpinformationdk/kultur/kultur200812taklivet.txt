Tak for livet



 Peter Morgan hedder manuskriptforfatteren bag Stephen Frears The Queen og Ron Howards kommende Frost/Nixon, der fortæller den fantastiske historie om tv-manden David Frosts afslørende interviews med tidligere præsident Richard Nixon efter Watergate. "Billedet, jeg havde af ham, var Frost på en Concorde i 15.000 meters højde, mens han lever otte dage om ugen, og Nixon i en eller anden hule af eksil," siger Morgan til Guardian om inspirationen til Frost/Nixon. "Det var det, der definerede dem. Dette billede af den ene fyr, som flyver rundt om jorden og har latterlig stor succes. Han har et glas Cristal i hånden og en cigar, fordi man kunne ryge og drikke sig fra sans og samling på det tidspunkt. Denne næsten absurde verden af tv-superstjernen og den skandaleramte præsident. Det var så interessant at finde ud af, at Nixon var fra Californien. Jeg har altid ment, at Nixon kom fra et koldt sted. Vi optog i hans hus. Det ejes nu af manden, der opfandt Botox. Det kunne man ikke finde på. Det er for godt. Gud ske tak og lov for livet."

