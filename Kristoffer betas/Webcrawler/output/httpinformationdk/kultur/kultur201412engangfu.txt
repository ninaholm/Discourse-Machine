’Engang fungerede universiteterne som en slags kollektiv kritisk bevidsthed’
Uddannelses-institutionerne er reduceret til at producere vidensarbejdere til et økonomisk system, som ødelægger både naturen og mennesker, mener billedkunster og aktivist Jakob Jakobsen, der finder håb i de seneste universitetsblokader
Demonstrationer og universitetsblokader kan ifølge billedkunstneren Jakob Jakobsen udvikle sig til en mere kritisk diskussion af, hvad vi skal bruge universitetet til, og hvordan vi skal bruge vores viden og kapaciteter som højtuddannede.

Unge studerende over hele landet protesterede for nylig over regeringens omstruktureringer af de danske universiteter, som de betragter som udemokratiske. På Institut for Medier, Erkendelse og Formidling på Københavns Universitet blokerede gruppen Et Andet Universitet indgangene til udvalgsmøderne for at gøre opmærksom på deres manglende indflydelse. De hængte bannere ud med påskrifter som &rsquo;Blokeret&rsquo; og &rsquo;Bekæmp al fremdrift&rsquo;.Og på Aarhus Universitet gennemførte studerende torsdag en &rsquo;tavs protest mod erhvervslivets dominans&rsquo;, hvor de under et bestyrelsesmøde lagde sig ned på gulvet med tape for munden som symbolsk tilkendegivelse af, at de følte sig nedtrampet og overhørt.Blokaderne er et nødvendigt og relevant modsvar i en situation, hvor universiteterne under flotte overskrifter som &rsquo;fremdriftsreform&rsquo; og &rsquo;dimensioneringstiltag&rsquo; er ved at blive helt indlemmet i den økonomiske fornuft. Det mener billedkunstneren Jakob Jakobsen, som har fulgt Et Andet Universitets aktiviteter fra sidelinjen og er meget begejstret for blokaderne som protestform. Han har også redigeret den nye antologiBidrag til kritik af den politiske vidensøkonomi, der med en samling kritiske tekster skal åbne op for en bedre forståelse af den nuværende situation.&raquo;Jeg håber, at protesterne vil udvikle sig til en mere kritisk diskussion af, hvad vi skal bruge universitetet til, og hvordan vi skal bruge vores viden og kapaciteter som højtuddannede i et relativt højtuddannet samfund,&laquo; siger Jakob Jakobsen.En lille kaserneFørhen fungerede universiteterne som en slags kollektiv kritisk bevidsthed. Men autonomien i forhold til statslige og økonomiske interesser er nu forsvundet, konstaterer Jakob Jakobsen.&raquo;Oprindeligt var universitetet samfundets institution og ikke statens institution, men hele den tankegang er blevet marginaliseret og gjort illegitim. De studerende fra Et Andet Universitet blev jo fjernet af politiet, selv om de ikke er særlig militante &ndash; deres blokade er en ret fredelig måde at påpege, at de ikke er inviteret med til udvalgsmøderne. Deres eneste mulighed for at deltage er at sætte deres kroppe foran døren,&laquo; siger Jakob Jakobsen.Han bruger Marx&rsquo; skelnen mellem produktion og reproduktion til at forklare den udvikling, som universitet har gennemgået under de sidste 20 års neoliberalisme.&raquo;Tidligere har uddannelse tilhørt den reproduktive del af livet. Universiteterne har stået uden for den økonomiske tankegang, som knytter sig til arbejdet. Men nu er uddannelsessektoren blevet trukket inden for den produktive industri i sig selv. Og det strider imod den idé om åben søgen og kritisk spørgen, som universitetet altid har stået for. Det er blevet en lille kaserne.&laquo;Et kritisk ordforrådUniversiteterne er med andre ord blevet et vigtigt led i den vidensøkonomi, som under den neoliberale feststemning omkring årtusindskiftet blev lovprist som den næste store kapitalistiske landvinding.Nu skulle der tjenes penge på arbejdernes små grå og deres kreative evner i stedet for deres muskelkraft.Siden er krisen indtrådt. Men alligevel mangler der stadig en analyse af de nye forhold og en kritik af, hvad de indebærer for os som arbejdere, mener Jakob Jakobsen.I Danmark er diskussionen ikke i tilstrækkelig grad blevet taget.Det er derfor, han har udarbejdet antologienBidrag til kritik af den politiske vidensøkonomi. Bogen indeholder en række marxistisk funderede tekster af blandt andre Michael Hardt, Franco &rsquo;Bifo&rsquo; Berardi, Claire Fontaine og Kathi Weeks, som på forskellig vis stiller et kritisk vokabularium til rådighed, der ellers har manglet.I de hjemlige diskussioner af kultur- og vidensarbejderes usikre ansættelsesvilkår hører man for eksempel ofte den indvending, at kritikken er forkælet og irrelevant, fordi andre samfundsgrupper &ndash; især de overflødiggjorte ufaglærte arbejdere &ndash; er ramt langt hårdere af de postindustrielle omstruktureringer.Men den tankegang tyder på, at vi ikke er i stand til at gennemskue den udbytning, som foregår på tværs af forskellige grupperinger og faggrænser, mener Jakob Jakobsen.&raquo;Udbytningen foregår jo alle steder i samfundet, og en af de ideologiske mekanismer er ofte at få de forskellige grupperinger til at gå i kødet på hinanden. Dem, der udbyttes som vidensarbejdere, kan ikke samarbejde med de folk, der udbyttes som service- eller omsorgsarbejdere. De kan ikke indse, at det er de samme kræfter, der er på spil&laquo; siger han og tilføjer:&raquo;Som Yahya Hassan ret præcist sagde i DR 2&rsquo;s Deadline for nylig, så slås de uprivilegerede indvandrere med de uprivilegerede hvide danskere. De forskellige grupperinger bliver spillet ud mod hinanden.&laquo;Behov for tværgående alliancerDerfor er der brug for at knytte alliancer på tværs af de forskellige fagspecialiseringer. På den måde vil man kunne skabe en fælles forståelse af de forskellige former for udsathed &ndash; uanset om det er som videns-, kultur-, service- eller omsorgsarbejder, forklarer Jakob Jakobsen.Han foreslår, at den humaniorauddannede tekstforfatter på reklamebureauet slutter sig sammen med den rengøringsassistent med indvandrerbaggrund, der kommer og tømmer papirkurvene, i stedet for at være loyal over for ledelsen og aktionærerne.&raquo;Jeg tror, det er bedre at indgå i en diskussion om, hvad det er for nogle mekanismer, der er med til at putte os i en situation, hvor vi som højtuddannede føler, at vores liv er prekært, usikkert og skrøbeligt,&laquo; siger Jakob Jakobsen og henviser til antologiens tekst af den italienske teoretiker og aktivist Franco &rsquo;Bifo&rsquo; Berardi, der beskriver, hvordan nutidens kognitive arbejder overlever på psykofarmaka og slæber sig fra krise til krise. Arbejdet er begyndt at belejre nervesystemet og berøre vores grundlæggende kapacitet som mennesker &ndash; det, som Marx kaldte det levende arbejde.&raquo;Den oplevelse af, at dit liv er ved at falde fra hinanden, er jo reel nok, selv om du måske også har en bil og ejer en lejlighed. Du føler, dit liv er miserabelt. Og det skyldes den måde, vi hele tiden reproducerer os selv i samfundet.&laquo;Ifølge Jakob Jakobsen er fortællingen om det frie valg og arbejdslivet som ultimativ selvrealisering en form for neoliberal propaganda. For et virkeligt frit valg ville indebære også at kunne vælge fra og sige nej.Vi er alle skruebrækkereOg det er ikke en mulighed, sådan som arbejdslivet er skruet sammen i dag.&raquo;Vi bliver bragt ind i en ekstrem konkurrence, hvor vi hele tiden underbyder vores kolleger. Vi er vores egen arbejdsgiver, og vi er den bedste til at udbytte os selv. På den måde er neoliberalismen blevet masseret ind i vores kroppe, ind i vores hjerner og i hele vores tankegang. Alle vores fibre reproducerer den samme konkurrence og individualisme.&laquo;&ndash;Så hvis man oplever en frihed ved at være kreativ freelancearbejder, så er det fordi man har indoptaget en neoliberal ideologi?&raquo;Ja, det vil jeg mene. Og det er derfor, det er vigtigt at komme tilbage til den kritiske position, som universitet traditionelt har repræsenteret. Vi må spørge os selv, hvad konsekvenserne er af den momentvise følelse af frihed, man måske har, når man er i tyverne. Hvad med alle de andre på psykofarmaka, og dem, som er ved at have opbrugt deres dagpenge,&laquo; spørger han og forklarer:&raquo;Vi er røget ind i et udskillelsesløb &ndash; et kapløb mod afgrunden, hvor nogle har succes til en vis grad. Men i sidste ende reproducerer vi et system, som er en dødssejler. Ikke at man skal undervurdere folks tilfredshed; jeg er også selv kunstner og er kommet frem i livet for meget få midler. Det er også mit eget valg. Men jeg vil ikke sige, at det er en gangbar model for arbejdsmarkedet generelt, sådan som det er gået hen og blevet. Man kan sige, at i vores lykke er vi alle sammen skruebrækkere. Vores lykke bygger på andres ulykke.&laquo;&ndash;Hvordan kan man så gøre modstand? Det er vel ikke nok at nedlægge arbejdet, når det involverer ens følelsesliv og hjernemasse?&raquo;Nej, netop, og det er derfor, jeg mener, at blokaden er en brugbar måde at standse den kapitalistiske reproduktion. Opgaven i dag er at lave organisationer, der kan blokere den økonomiske infrastruktur og gå op imod den nye form for udbytning. Jeg mener, vi skal lave nogle andre institutioner,&laquo; siger Jakob Jakobsen, der i 2001 selv var med til at etablere det kunstnerdrevne alternative uddannelsesprojekt Det Fri Universitet.Han har svært ved at se, at reformer skulle kunne rette op på den ensretning, universiteterne er ved at blive underlagt. Uddannelsesinstitutionerne producerer fremtidige vidensarbejdere til et system, som helt indlysende ikke fungerer. Et system, som ødelægger både naturen og os selv som mennesker.&raquo;Et eller andet sted tror jeg, at universiteterne, som de gestalter sig i dag, må afvikles. Vi må stille os selv spørgsmålet, hvad det er for et universitet, vi gerne vil have. Det er ikke universitetet som begreb, der må afvikles, men i forhold til den samfundsudvikling, vi har set de seneste 20 år, mener jeg, at universiteterne har ført os ned i en blindgyde, hvor de faktisk er med til at reproducere et destruktivt system. Der kan blokaderne skabe et kritisk rum, som er nødvendigt, hvis vi skal undgå at køre planeten helt ud over kanten.&laquo;Antologien &rsquo;Bidrag til kritik af den politiske vidensøkonomi&rsquo; er udkommet på forlaget Nebula
