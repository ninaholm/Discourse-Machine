FOLK



 @HalfPintIngalls
Søreme om ikke også Laura Ingalls Wilder fra ’Det lille hus på prærien’ er på Twitter: ’Åh, Charles,’ råbte mor. ’Vi burde få hr. Hanson til at hjælpe. Han er svensk!’ Far rystede på hovedet. ’En mand må selv bygge sit eget IKEA.’
@Margoandhow
’En nyhedsvært på Fox kaldte lige den kvindelige jagerpilot, der bombede IS for ’Boobs On The Ground’,’ nærmest fnyser den amerikanske forfatter Margo Howard. ’De var i luften, fjols.’
@KarenSkjoldager
Sammen med historiker Karen Gram-Skjoldager siger rubrikbestyreren ’pænt goddag til 140 års/500.000 siders Flensborg Avis digitaliseret og til fri afbenyttelse.’ Mere på avisens hjemmeside www.fla.de.
@scottderrickson
I dag et par visdomsord fra forfatteren Flannery O’Connor via instruktøren Scott Derrickson: ’At kende sig selv er, fremfor alt, at vide, hvad man mangler. Selvindsigtens første produkt er ydmyghed.’

