Folk



 Fodboldpornografer I
Det brugergenerede pornosite Pornhub er siden Brasiliens 7-1 VM-nederlag til Tyskland blevet overstrømmet med klip med højdepunkter fra kampen med titler som ’Young Brazilians get fucked by entire German soccer team’.
Fodboldpornografer II
Sitets talskvinde bad på Twitter folk om at stoppe med at uploade: ’Vores kvote for offentlig ydmygelse er fyldt op,’ jokede hun. Herefter begyndte fodboldklippene for alvor at strømme ind. Smart reklame.
Mad Men
Mindre smart var forsiden af Ekstra Bladet i går. Under historien om en kvinde, der har dræbt sin multihandicappede datter, var der en illustreret annonce: ’Luftgevær med integreret lyddæmper – køb nu uden tilladelse’.
Conchita Wurst
Under Paris’ modeuge fik Jean Paul Gaultier Europas foretrukne kønssvimlende performer til at lukke hans show med en ’bad ass’ catwalk. Wurst er altså både folkelig og fuldstændigt fashionabel. (Og så er hun god reklame …)

