Folk



 
	Michael Jordan I

	Eksbasketballstjernen og holdejeren kommer i en ny bog med en opsigtsvækkende indrømmelse: ’Jeg regnede mig selv for at være racist dengang. Grundlæggende var jeg imod alle hvide mennesker,’ siger han om sin skoletid i 1970’erne.

	Michael Jordan II

	Begik han mon voldelige overfald og voldtog den hvide overklasses døtre? Nej, hans synderegister består i, at han engang kylede en sodavand efter en pige, der kaldte ham ’nigger’. Hvilken forbrydelse. KKK’s metoder blegner i sammenligning.

	Michael Jordan III

	Om sodavanden rent faktisk ramte pigen, melder historien ikke noget om. Men hvis Jordan dengang udviste blot en brøkdel af de kaste-evner, der senere skulle sikre ham ti kåringer til sæsonens hold i basketligaen NBA, sad den formentlig lige i nakken.

	Donald Sterling

	Da holdejer Donald Sterling for nylig skrev til en ven, at han ikke ville have, hun tog sorte med til kampe, var Jordan hurtigt ude med en fordømmelse af enhver form for racisme. Alle har jo lov til at blive klogere. Det bliver Sterling forhåbentligt også.

