Jazzfestival: Læs også dét med småt
Copenhagen Jazz Festival starter i dag og er måske ved at vokse arrangørerne over hovedet
Er man borger eller gæsti hovedstaden, er der gode chancer for at blive overfaldetaf jazzmusik i den kommende halve snes dage. Her jazzaften-stemning på Islands Brygge.

De tre seneste kulturministre, vi har haft her i landet, har alle lidenskabeligt støttet den tanke, at også kulturlivets institutioner skal ud og prøve den åbne konkurrences velsignelser. I Copenhagen Jazz Festival kan de ikke have fulgt de meningsmålinger, der peger på, at en vis Mogens Jensen til næste år vil skrue ned for den uregulerede kappestrid om publikum (og midler, forstås), for her på dét, der ser ud til for regeringen at være falderebet, er man begyndt at konkurrere indbyrdes i festivalen.Det er situationen før årets Copenhagen Jazz Festival, som Per Stig Møller åbner i dag, og som strækker sig til og med næste weekend. 100 koncerter om dagen i 10 dage = 1.000. Godt og vel endda. Er man ikke på ferie  eller på Roskilde Festival  vil man som borger eller gæst i hovedstaden så at sige blive overfaldet af jazz  og stig bare med på vognen, for der kommer ikke jazz i byen igen i samme uhyrlige omfang før samme tid og de samme steder næste år.Men, altså: Holdes aktivitetsgraden ved lige, så er det i år ikke sket uden internt surmuleri i det følsomme miljø, der i årets øvrige 51 uger ellers mest er optaget af i enighed at beskytte sig mod de fælles ydre hovedfjender: DR og ligegyldigheden (hvilket dog i denne sag er ét fedt). I år er det nemlig blevet tydeligt, at festivalen er ved at vokse sig selv over hovedet. Nogle af dens side-entreprenører er blevet så store og så ambitiøse, at de ikke føler sig passende repræsenteret af hovedorganisationen. De føler sig i konkurrence med den.Godt gemte jazznavneFor at forstå dette, må man se på den københavnske jazzfestivals historie og organisation. Festivaleni siger helårsbeskæftigelse for fire-fem mennesker med kontor i den indre by. Sammen med bestyrelsesformanden, Anders Laursen, der også er formand for Dansk Musikerforbund, trækker disse ansatte sponsormidler og offentlig støtte hjem, ligesom de står bag festivalens programbog og engagerer musikere til festivalens egne koncerter.Egnefordi kun et mindretal af de 1.000 koncerter er festivalens. Hovedparten er arrangeret for egen regning og risiko af aktører udenfor (cafeer, foreninger, små scener etc.), som betaler et fast bidrag til festivalen for at blive nævnt i programbogen. Vil de nævnes med mere end den linje, deres koncert fylder på siden, koster det ekstra, for da betragtes det som annoncering, og priserne herfor kan kun betegnes som giftige. På den måde kommer festivalens egne koncerter til at fylde uforholdsmæssigt meget i programbogsredigeringen.Da programbogen lægger megen vægt på begrebetGiant Jazz,kan man i år se det forunderlige, at Herbie Hancock, Marcus Miller, Esperanza Spalding og Joe Lovano samt de deciderede ikke-jazzbegivenheder, Caetano Veloso og Martha Wain-wright, udnævnes til at være jazz af gigantisk format, mens navne, der bør interessere alene som jazz, eller som rent faktiskergigantiske, også i festivalens begrebsverden  Martial Solal, Kenny Barron, Dianne Reeves, Bill Frisell, Richard Bona, Chris Potter, Uri Caine, Al Foster, Diana Krall, Elvis Costello og David Sanborn  ikke bliver det. Disse navne står længere tilbage i programbogen og i nogle tilfælde næsten som betingelserne i en forsikringspolice, fordi deres optræden på festivalen er organiseret og finansieret af side-aktører, i dette tilfælde hhv. Jazzhus Montmartre, Frederiksberg Kommune, pladeselskabet Cowbell Music (identisk med musikeren Benjamin Koppel) og Tivoli.Jazzkyndige undrer sigEfter sagen har været rejst i nogle medier, bl.a. festivalens egen såkaldte mediepartner, Politiken, har man kunnet iagttage, at festivalen i sin løbende avisannoncering på sin hjemmeside nu er mere omhyggelig end ellers med at nævne side-aktørernes begivenheder, men tilbage, og med stærk slagside, står en programbog, som formentlig vil være det eneste værktøj, turister vil have til rådighed til at finde rundt i de 1.000 koncerter  turister, som festivalen i forvejen får offentlige særbevillinger for at kunne tiltrække. Tilrejsende med en vis jazzindsigt vil undre sig såre.Dén sag kommer festivalledelsen til at diskutere med de forurettede inden næste års festival, og det samme gælder formentlig også den rolle, samme ledelse nu spiller i Copenhagen Jazzhouses program. Netop under festivalen sidste år var Jazzhouse-krisen så dyb, at festivalens hovedsponsor, Nordea Fonden, måtte supplere offentlige ekstraspyt i kassen med et stort og privat. Ved den lejlighed satte Anders Laursen sig også i Jazzhouse-bestyrelsen, der samtidig blev stærkt professionaliseret   en anden plausibel grund til for Per Stig Møller i dag at melde sig som jazzfan  og nu kan man se, at festivalen i de næste 10 dage på det nærmeste har sat Jazzhouse under administration, dvs. festivalen sørger for Jazzhouse-programmet inklusive en række udendørs-koncerter på det nærliggende Gråbrødretorv. Med sponsormidler i millionklassen placeret begge steder har Nordea Fonden næppe villet se med milde øjne på, at Jazzhouse præsenterede et festivalprogram lige så tyndt som sidste års, og med navne i år som tenorsaxofonisterne Joshua Redman og Mark Turner, de to fremstormende pianister, Vijay Iyer og Jason Moran, og stemmefænomenet Gretchen Parlato, synes dette dog også på forhånd forhindret.Fokus på undergrundenJazzhouse-programmet præsenteres af festivalen som 21st Century of Jazz, og i det hele taget præsenteres mange festivalkoncerter tematisk, f.eks. latinjazz i Pressen i Politikens Hus med den argentinske sanger Silvana Deluigi som hovednavn, Something Else (= jazz, som måske ikke er det)  i Charlottenborgs gård, Meetings på Kunstmuseet, som dog ikke dækker over møder imellem fremtrædende jazzavantgardister men kun fremmøde af dem, bl.a. John Tchicai, Lotte Anker og Chresten Osgood, sidstnævnte som medlem af guitaristen Scott Dubois gruppe, samt Tributes i Carlsbergs Gårdhave, hvor Kristian Jørgensen, Thomas Clausen, Jesper Thilo og Jesper Løvdal skal betale af på en lidt tvivlsomt påstået gæld til hhv. Stuff Smith, Kenny Drew, Ben Webster og Dexter Gordon.Som mange gange før kan man bebrejde Copenhagen Jazz Festival, at den mangler den rene og internationalt opsigtsvækkende jazzbegivenhed, som kun sker i København, og kun fordi det er festivaltid, men man kan ikke bebrejde festivalen, at den ikke tager hele byens i forvejen eksisterende jazzliv i ed  og mere til. Det betyder, at der også er fokus på den undergrundsscene, som til dagligt klarer sig uden Nordea-midler, og de næste dage er en passende tid at tjekke ud, hvad der sker i Christianias Børneteater, i lokalerne i Krystalgade 21, hvor pladeselskabet ILK holder eftermiddagskoncerter, eller på Amager Strandbar og i Råhuset, hvor Club LOCOs koncerter, beregnet for det nu regelkuldsejlede gode skib, Stubnitz, er flyttet hen.Med 1.000 jazzbegivenheder de næste 10 dage er der helt automatisk forbud mod at antage, at hvad der ikke er nævnt i disse få avisspalter ikke er værd at høre. Læs programbogen. Den hele. Også dét med småt.
