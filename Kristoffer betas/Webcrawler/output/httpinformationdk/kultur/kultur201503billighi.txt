For billig til hitlisterne?
Selv om Tiger Music forventer at sælge i titusindvis af det nye album ’Harmony’, vil salgene ikke figurere på branchens officielle albumhitliste, fordi albummet er for billigt. ’Fuldstændig åndssvagt,’ mener musikchefen, ’vi viser vejen for, hvordan musik skal sælges i dag’


Om så Vinnie Who solgte 100.000 fysiske eksemplarer af sit nye albumHarmony, ville det ikke figurere på den officielle Albumhitliste fra IFPI Danmark, musikselskabernes brancheorganisation. Med en albumpris på 30 kroner erHarmonynemlig for billig ifølge reglerne for, hvordan Hitlisten udregnes. Tiger Music-chef Anne Busacker forstår det ikke:&raquo;Det er drønærgerligt, at vi ikke er med på hitlisterne. Musikbranchen har haft svært ved at sælge fysiske albummer i årevis, men vi har bevist siden 2006, at vi stadig kan få danskerne til at købe cd&rsquo;er og vinyler. Vi er med til at vise vejen for musikbranchen, men det anerkendes kun af få.&laquo;Hitlisterne er et vigtigt pejlemærke for dansk musik og bruges flittigt af danske medier til historier om, hvad danskerne lytter til. Men for at et fysisk album skal tælles med på Hitlisten i dag, skal det sælges for mindst 75 kroner. Derfor gælder det ikke, når Tiger Music sælger albummer for helt ned til 30 kroner i Tiger-butikkerne. Jacob Kampp, der er chef for Fake Diamond Records, forstår heller ikke Hitlistens priskriterier:&raquo;Det er vildt mærkeligt, for det er lige som at sige, at musikken er mindre værd, fordi den er billig. At den er mere finkulturel, hvis albummet er dyrt.&laquo;Åben for forandringDet er M&amp;I Service, der ugentligt laver Hitlisterne på vegne af IFPI Danmark. Udregningsmodellen er kompliceret, men kan lidt journalist-forsimplet udtrykkes som: fysisk albumsalg + digitalt albumsalg + (antal streams / 100). Mindsteprisen på det fysiske salg skal sikre, at &raquo;Hitlisten primært er baseret på nye udgivelser, således at ældre katalogvarer og stærkt rabatterede udgivelser ikke giver et fortegnet billede af udviklingen på markedet, og atchart hypingundgås.&laquo;Men der er ikke nogen mindstepris på det digitale salg. Og selv om 68&rsquo;erne-generationen sikkert voldlytter mere Led Zeppelin end Rasmus Seebach på iTunes eller Spotify, er det ikke nok til at påvirke Hitlisten synderligt, forklarer Michael Heitmann, der er chef for M&amp;I Service. Han medgiver, at det derfor kan være utidssvarende, at der er mindstepris på det fysiske albumsalg.&raquo;Måske er det noget, vi bør se på at ændre. Tiger Music er de første, der rejser det her spørgsmål, fordi de sælger fysiske album på helt andre vilkår end resten af branchen,&laquo; forklarer Michael Heitmann.Han tilføjer, at Tiger Music aldrig har indsendt deres salgstal, hvorfor diskussionen foreløbig er hypotetisk.&ndash; Formålet med Hitlisten er ifølge regelsættet at &raquo;vise brugernes efterspørgsel i detailledet&laquo;. Det gør det vel ikke i dag, når Tiger kan sælge masser af musik uden at figurere på listen?&raquo;Det kan du godt sige. Vi kigger hele tiden på, hvordan vi til- passer vores model, så den passer til en musikbranche, der udvikler sig ekstremt hurtigt de her år. Vores model svarer til den, der er i Belgien, USA og flere andre lande, hvor de også har mindstepriser på musiksalg. Men i nogle lande bruger de andre begrænsninger på singlelisterne, som lyder, at hvis en titel er mere end et år gammel, så ryger den automatisk af hitlisten.&laquo;&ndash; Det kunne man også gøre med albumlisten i Danmark, hvis priskriteriet er lavet for, at Hitlisten skal afspejle nyere udgivelser?&raquo;Ja, men det er en anden begrænsning, som andre pladeselskaber vil mene er forkert, fordi den heller ikke afspejler den rigtige efterspørgsel. Rasmus Seebach sælger stadig så mange fysiske eksemplarer af sine første to plader, at de fortsat er på Top 100-Hitlisten,&laquo; siger Michael Heitmann og tilføjer, at man også kunne overveje helt at fjerne kriterierne.&raquo;Men der er sandsynligvis ingen model for at måle musikforbruget, der er helt perfekt.&laquo;
