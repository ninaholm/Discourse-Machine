FOLK



 Dirty Dancing
I Tivoli er der i dag pressefotografering på ’Dirty Dancing The Musical’. Til det er der kun én ting at sige: I en tid, hvor der laves musicals over snart sagt hvad som helst, hvorfor er der så ingen, der har tænkt på ’Dirty Dancing’ noget før?
Dan Turèll
I dag, på Dan Turèlls fødselsdag, modtager forfatteren Jesper Stein ’Årets Dan Turèll Medalje’ for sine krimier. Det må være et spørgsmål om tid, i øvrigt, før nogen får den dårlige idé at lave Dan Turèlls liv til en musical.
Naser Khader
Khader er tilbage i politik: ’De udfordringer Vesten og Danmark står over for er så store, at jeg føler, at jeg har en forpligtigelse til at bidrage med min viden og indsigt,’ sagde han. Hallo! Hvornår kommer ’Naser Khader – The Musical’?
Forfattere
Og så er det i øvrigt i dag, at de nominerede til Nordisk Råds Litteraturpris bliver offentliggjort. Behøver vi i den forbindelse at nævne, at Naser Khader har skrevet flere bøger og er en lige så god forfatter, som han er politiker.

