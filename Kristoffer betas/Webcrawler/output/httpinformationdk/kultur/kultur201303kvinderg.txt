’Kvinder giver op, inden de når til øl nummer 1.000’
Mandsdominerede dj-pulte, vennetjenester mænd imellem i musikbranchen og stort set ingen kvindelige producere. Velkommen til kvindekampen i Danmark i 2013
Der findes for få kvindelige lydteknikere, bookere og managere – og hvor er de kvindelige producere? spørger Cæcilie Trier, sanger, multiinstrumentalist og sangskriver i blandt andet CTM, Valby Vokalgruppe og Choir of Young Believers.

Lad os lige rekapitulere: For lidt over et år siden udkom rapportenKønsbalancen i rytmisk musik. Den var bestilt af en række musikerorganisationer, og den slog fast, at kun 20 procent af dem, der er noget ved musikken, er kvinder. Altså hvis man tager et tværsnit ned gennem musikerorganisationer, anmelderstand og udøvende musikeres egne rækker.Man kan tvivle på, at tallene har nået at ændre sig afgørende på et år. Men som beskrevet i gårsdagens Information i artiklen&raquo;Et klitorisformet aftryk i pop&laquo;, så brager diskussionerne om kvinders position i musik heldigvis løs. Og herhjemme kan kvindelige musikere også nikke genkendende til nogle af de problemer, som der tumles med i udlandet. Der er stadig en kamp at kæmpe i feminismens navn.For eksempel mener sangeren, musikeren og sangskriveren Sys Bjerre, at der stadig er en del aldersfascisme rettet mod kvindekønnet her til lands:&raquo;Der er en hel masse fantastiske, farverige, gakkede, sexede, grimme, outrerede, selvsikre, talentfulde kvinder, der har trampet en sti op igennem historien, som vi &rsquo;unge&rsquo; nu kan trisse ud ad. Der er jo ingenting, man ikke må i virkeligheden. Og vi har et par år endnu. Bare vi husker at tage burka på og stå helt stille, når vi rammer 45.&laquo;Rapperen Linkoban er skeptisk over for den variant af feminismen, som blev præsenteret i gårsdagens Information, og som hævder kvindens ret til at bruge sin krop offensivt seksualiserende:&raquo;Kampen handler om at introducere og gøre plads til kvinder, der laver musik for musikkens skyld. Trutmund og bare ben er godt røgslør og gode lokkemidler, men det er tit et problem, at musikvideoerne er bedre end musikken. Nicki Minaj er et pragteksempel på, at talent bliver undertrykt i en sky af stinkende glimmer.&laquo;Og hendes kollega Lucy Love arbejder også væk fra al glimmeren:&raquo;Jeg kan godt lide at lege med rollerne, det androgyne, det maskuline og det feminine, men jeg er helt tildækket. Jeg viser ikke hud, når jeg er på scenen. For det har ikke noget med min musik at gøre.&laquo;Den usynlige tjekliste&raquo;En kvindelig musiker kan helt sikker blive opfattet som billig af danskere,&laquo; lyder det fra Lasse Posborg Michelsen, der skriver for musikbloggen Regnsky.&raquo;Et eksempel er (Ekstra Bladets,red.) Thomas Treo, der for få uger siden skrev om Rihanna, at hun blot var en &rsquo;af mange andre af tidens pornopopprinsesser&rsquo;. Han omtalte ved samme lejlighed hendes koncert i Herning fra 2011 som &raquo;stripshow&laquo;. Jeg tror ikke, at der er forskel på at sige dét og så sige, at hun er &rsquo;billig&rsquo;.&laquo;&raquo;I Danmark raller vi stadig rundt i de samme genrer ogsafezones. Jeg ved ikke, om Danmark er stedet? Selv i Sverige går det amok,&laquo; lyder det fra Linkoban. &raquo;Jeg synes, at det danske landskab er temmelig konservativt. Men jeg vælger at tro på, at mulighederne er blevet større.&laquo;Ditte Sig Kramer er selvstændig PR- og kommunikationskonsulent i Kramer Vs Kramer, der blandt andet er presseansvarlig for Öresunds-festivalen, som udfolder sig på begge sider af sundet. Hun ser lige som Linkoban store forskelle:&raquo;Genus-perspektivet er den usynlige tjekliste, du holder dig for øje og tager op, når du arbejder professionelt med musik i Sverige. Der er ikke tale om, at man forfølger en konsekvent 50/50-fordeling, men man har hele tiden i baghovedet, hvor mange kvinder der er repræsenteret og tænker problematikken ind for netop at tilskynde forandring. Hvis man kontinuerligt har for øje, at kvinder skal ind i branchen og arbejder med et forandringsperspektiv, så sker det også gradvist, som vi ser i Sverige i disse år.&laquo;Skal din datter gå til bas?&raquo;Findes der nogle kvindelige producere?&laquo; lyder det retoriske spørgsmål fra Cæcilie Trier, sanger, multi-instrumentalist og sangskriver i blandt andet CTM, Valby Vokalgruppe og Choir of Young Believers.&raquo;Ikke mig bekendt. Der findes kvinder, som producerer deres egne ting, men ikke deciderede producere, der lever af at producere andres ting. Og der findes for få kvindelige lydteknikere, bookere, managere og for få kvinder i brancherådene.&laquo;&raquo;Nogle gange kan det godt være lidt ensomt. Når jeg er ude at spille, så er jeg den eneste pige, der optræder. Man er omringet af drenge, af drengerappere og -dj&rsquo;s og dem, der arrangerer. Hvor er de kvindelige producere? Hvor er de kvindelige dj&rsquo;s?&laquo; spørger Lucy Love og fortsætter: &raquo;Hvis man får sporet pigerne ind på lidt mere nørdede fag, så tror jeg, der ville komme flere producere. For det er jo noget med teknik, man skal jo interessere sig for computere og gear. Jeg tror, det har at gøre med skolen og med, hvad der bliver opfordret til hjemmefra. Jeg tror ikke, der er så mange, der tænker: &rsquo;Hm, min datter skal gå til bas&rsquo;.&laquo;En gammel løgn&raquo;Jeg ser det som et strukturelt problem, at kvinder er så underrepræsenterede i musikbranchen&laquo; lyder det fra Ditte Sig Kramer.&raquo;Ligesom bestyrelsesposter er job noget, du networker dig til i musikbranchen ved koncerter, arrangementer og så videre, og det er en branche, der først i disse år oplever en egentlig professionalisering i Danmark. Det bliver altså en &rsquo;mandeklub&rsquo; af strukturelle årsager. Sat på spidsen, så giver kvinder ofte op, inden de er nået til øl nummer 1.000.&laquo;Cæcilie Trier peger på, at mange bække små en dag kan medføre en ændring af strømningerne: &raquo;For eksempel ved at insistere på at huske de kvindelige musikere og samarbejdspartnere, selv hvis det er de mandlige, der først popper op. Ved at sørge for at tale om tingene, med både mænd og kvinder selvfølgelig. Og så er det altså en gammel løgn, at der mangler kompetente bud, hvis man sier den mandlige del fra. Måske har kvinderne bare en uheldig tendens til ikke at træde frem, medmindre deres navn står på pladsen?&laquo;
