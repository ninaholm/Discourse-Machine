Askens mesterlige forfatter
Den irske forfatter og Pulitzer-vinder Frank McCourt, der mest er kendt for bogen 'Angelas aske' er død som 78-årig
Forfatteren Frank McCourt, der led af hudkræft og netop er død på et hospice i New York, mente, at hvis man lever længere end til 65 år, så har man et ansvar over for resten af menneskeheden for at give sine erfaringer videre.


 Angela's AshesDen irske forfatter Frank McCourt formåede som ingen anden at gøre sin ulykkelige barndom til en gribende litterær succes. Men det var først i en høj alder, som 66-årig i 1996, at han blev anerkendt verden over med sin erindringsroman . I romanen ser han tilbage med barnets konstaterende og usentimentale øjne. Bogen blev en verdenskendt bestseller og filmatiseret tre år senere.
McCourt blev født i 1930 i Brooklyn, New York, som det første ud af syv børn i en fattig irsk familie. Fire år senere flyttede familien tilbage til moderens hjemby, Limerick i Irland, og det er der, i familiens skadedyrsbefængte kælderlejlighed, at Frank McCourts alt andet end lykkelige barndomshistorie finder sted.
Angela's AshesHans fordrukne far forlod familien, da Frank var 11, og hans mor måtte tigge for at skrabe penge sammen til den underernærede søskendefolk, hvoraf tre døde som små. Selv fortalte McCourt i , at »værre end den almindelige ulykkelige barndom, er den ulykkelige irske barndom, og endnu værre er den ulykkelige irsk-katolske barndom.«
Engle og irske helte
Det irske bestod ifølge McCourt af handlingslammet national sentimentalitet over en svunden fortid samt had til englænderne, mens det katolske dækkede over en tilbagestående og autoritær kirke. Begge dele var, foruden en hel del alkohol, med til at gøre livet surt for Frank og hans familie, og begge dele prøvede forfatteren at fortælle sig ud af resten af sit liv som lærer og forfatter.
Angela's AshesIronisk nok inspireret af sin far, som ifølge  fortæller sin søn gribende historier om engle og irske nationalhelte, når han ikke er på druk. Her begynder Franks fascination af fortællekunsten, men han får først historierne ned på papir, da der er gået tilstrækkelig lang tid mellem hans mundtlige genfortællinger af sin barndoms virkelighed og virkeligheden selv.
I mellemtiden flyttede Frank McCourt som 19-årig til New York og blev efter en række småjobs indkaldt til hæren under Korea-krigen. Som hjemvendt soldat fik han mulighed for at læse engelsk på universitetet og endte med selv at undervise i kreativ skrivning på et elitegymnasium.
McCourt var en meget engageret underviser og påstod, at man ikke kunne undervise, medmindre man selv lærte noget undervejs.
»Hvis jeg har fået nogen uddannelse, er det på grund af de 12.000 elever, jeg har haft i min karriere,« sagde han.
Skrev på pension
Først da han gik på pension, begyndte han at skrive, eller rettere sagt, samle og polere sit livs historier til en roman. McCourts forfatterskab er nemlig ikke kun et bevis på, hvordan bitterhed over barndommen med tiden kan skrives om til en slags humoristisk konstaterende tilgivelse, men hvordan mundtlige anekdoter i den bedste irske fortælletradition kan smeltes sammen til en vellykket roman.
Den biografiske skildring af en både ulykkelig og irsk-katolsk opvækst har solgt flere millioner eksemplarer og blev kåret til årets biografi af Time og Newsweek. Da bogen i 1997 tilmed gav Frank McCourt Pulitzerprisen, udtalte forfatteren Mary Breasted, at »ingen før har skrevet sådan om fattigdom eller barndom. At han kan skabe et fejlfrit mesterværk ud af ulykke og elendighed er intet mindre end et mirakel.«
TisLykkens landTeacher ManFrank McCourt fortsatte med at skrive om sit eget liv, både i romanen  (på dansk: ) fra 1999, der handlede om hans rejse til New York, og  (på dansk: Hr. Lærer) fra 2005, der beskriver hans første usikre år som lærer i storbyen. Også de erindringer blev bestsellere. Om sit forfatterskab sagde McCourt:
»Hvis man lever længere end til 65 år, har man et ansvar over for resten af menneskeheden for at give sine erfaringer videre.«
Frank McCourt led af hudkræft og døde på et hospice i New York.

