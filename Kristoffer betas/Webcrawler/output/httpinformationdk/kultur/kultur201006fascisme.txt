Fascisme eller visuel æstetik?
Handler det om at provokere, eller er det en skjult hyldest til Nazi-tyskland og Francos fascistregime? Lady Gagas musikvideo 'Alejandro' deler vandene


En »fetichfantasi« i Francos fascistiske regime. Desuden ligner Lady Gagas »Alejandro«-video »en mareridtsagtigt hyldest til fascisme,« skriver webmagasinet The Improper fra New York. Musikanmelder Cory Casciato fra magasinet Denver Westwood skriver, at den næsten ni minutter lange video er »fyldt med fascistiske symboler.«MTV-cheferne har formentlig stået i et dilemma på den amerikanske reality-/musikkanals direktionsgange. Skal man vise Lady Gaga-nummeret »Alejandro« fra en tidens mest omtalte og bedst5sælgende kunstnere? Det umiddelbare svar er selvfølgelig: ja. Men når den tilhørende musikvideo beskyldes for at hylde fascistiske regimer og rytmisk militærmarch, vi kender fra dokumentarer og filmklip fra Nazityskland, må det have udløst en mindre diskussion hos den politiske korrekte tv-kanal. Men kanalen spiller og viser videoen i fuld længde på sin hjemmeside. Rockredaktør ved MTV, James Montgomery, skriver, at videoen er »influeret af den mørke, dekadente kunst og mode fra 1920'ernes Weimarrepublik.«Formentlig for at forsvare kanalens visning af videoen, skriver Montgomery videre, at det »kunstneriske niveau skaber en verden, der - på trods af undertrykkelse - ser fantastisk ud.«Provo-tiltrækningskraftMathias Korsgaard skriver ph.d.-projekt om musikvideoer ved Aarhus Universitet. Han mener ikke, der er egentlige politiske eller religiøse holdninger at hente i videoen.»Lady Gaga leger med grænserne for, hvad man kan tillade sig at repræsentere i en musikvideo og i populærmusikken. Selvfølgelig skal det ikke forstås sådan, at når hun vælger denne tenderende 'fascistiske æstetik' og symbolik, er det, fordi hun er fascist. Det handler simpelthen om at skabe visuel æstetik, som hele tiden bevæger sig på kanten af de her kontroversielle emner og tematikker. Der ligger en provokatorisk tiltrækningskraft i en sådan visuel æstetik,« siger ph.d.-studerende Mathias Korsgaard.En stor homohyldestSangerinden selv fortæller, at hendes otte minutter og 43 sekunder lange video bare er, »en fejring af min kærlighed og påskønnelse for det homoseksuelle miljø«. Instruktøren Steven Klein siger, at videoens ønske er at »vende sig indad i bøn«.Mathias Korsgaard mener, videoen er »en tynd kop te«, og Lady Gaga blot udnytter det momentum, hun lige nu har i den kommercielle verden.»Når hun blander en cocktail med forskellige sprængfarlige tematikker som fascistisk propagangaæstetik, tvetydig repræsentation af seksualitet og blander det med krigsbilleder og religiøse symboler, så kan hun være helt sikker på en  reaktion. Det genererer opmærksomhed og fordømmelser, men det kan hun sagtens leve med, når hun har over 18 millioner visninger alene på Youtube,« fortæller Korsgaard.Tilbage hos MTV ser det ud til, at de har valgt rigtigt, når de viser kunstnerens video. I hvert fald roser størstedelen af MTV's aktive brugere Lady Gaga og hendes »Alejandro«-video.»Oh My God, videoen er fantastisk. Så smukt sat sammen, jeg elsker hende!!! GO GAGA!,« skriver brugeren Alexzis30 i videoens kommentarfelt på MTV.com.En anden OrganicNerd, skriver, »Den eneste fejl hun (Lady Gaga,red.) lavede i denne video, er hendes hår. Det var lige en smule for meget. MEN LADY GAGA, JEG ELSKER DET.«
