DR åbner for bidrag



 Komponister og tekstforfattere kan fra den 25. august indsende deres bidrag til Dansk Melodi Grand Prix 2009. Det oplyser Danmarks Radio. Bedømmelsesudvalget bag Dansk Melodi Grand Prix 2009 udvælger seks kompositioner i åben konkurrence blandt de indsendte bidrag. Seerne kan møde de seks kompositioner ved et stort anlagt show den 31. januar 2009 - sammen med fire særligt indbudte navne. Vindermelodien skal repræsentere Danmark ved semifinalen og måske, hvis melodien går videre, også i finalen i Eurovision Song Contest 2009, som afholdes i Rusland i maj 2009. Fristen for at indlevere bidrag til Dansk Melodi Grand Prix 2009 er onsdag den 8. oktober 2008 kl. 12.00. 

