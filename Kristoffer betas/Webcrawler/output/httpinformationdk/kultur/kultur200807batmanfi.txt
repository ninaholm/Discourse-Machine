Batman-film sætter igen rekord



 Den nye Batman-film, The Dark Knight, fortsatte i weekenden med at slå alle rekorder i USA. Efter blot 10 dage på biograflærrederne i USA har Christopher Nolans mørke episke thriller slået tidligere billetsalgsrekorder ved at indspille over 1,4 milliarder kroner. Det amerikanske biografpublikum lagde knap 360 millioner kroner til billetter ved kasserne den anden weekend med Batman-filmen på plakaten. Dermed har The Dark Knight tjent 314,24 millioner dollar hjem for filmselskabet og slået den hidtidige rekord på 300 millioner dollar, som den seneste Pirates of the Caribbean - Død mands kiste indspillede på 16 dage for to år siden. ritzau

