Folk



 
	Choupette

	Nu tænker FOLK’s læsere nok: En kat er ikke folk. Men designer Karl Lagerfelds kat, Choupette, er ikke, som katte er flest. Og lever som folk er få. Hele to tjenestefolk har Choupette.

	Ægtefolk

	Men man vil jo sin elskede det bedste: ’Det er endnu ikke muligt for dyr og mennesker at blive gift,’ har Lagerfeld udtalt. ’Jeg troede aldrig, at jeg ville forelske mig i en kat.’

	Lotte Heise

	Men det holdt jo heller ikke mellem pengemanden Karsen Ree og hotte Heise. ’Som jeg sagde til hende, så var hun for voldsom i det,’ beklagede Ree. ’Host’ ... ’tøsedreng’ ... ’host’ ...

	Oddset-jannie

	Så håber FOLK, at han viser sig som én, der kan stå ved sin kvinde, når hans nye kæreste, Oddset-Janni, om lidt finder ud af, om Landsretten stadfæster Byrettens dom om, at hun skal i fængsel.

