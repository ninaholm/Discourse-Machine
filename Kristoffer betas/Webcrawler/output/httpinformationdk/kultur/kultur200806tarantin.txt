Tarantino på vej med dobbeltfilm



 Filmrygtesiden aintitcool.com fortæller, at den amerikanske instruktør Quentin Tarantinos kommende film, Inglorious Bastards, ligesom de to seneste, Kill Bill og Grindhouse, bliver en dobbeltfilm. Inglorious Bastards handler om en gruppe fanger, som under Anden Verdenskrig skal flyttes til et nyt fængsel, men bliver hyret af de allierede til at stjæle et tysk V2 missil. Tarantino har arbejdet på manuskriptet til filmen i mere end seks år, og det forventes, at den vil få premiere på næste års filmfestival i Cannes. 

