FOLK



 Karen Hækkerup
Hun afsluttede sin socialdemokratiske ministerkarriere med at udsende en faktuelt stærkt misvisende pressemeddelelse. I gårsdagens Information genoptager hun sin propagandavirksomhed ved at skrive kronik om landbrugets dyder.
Makkerpar
Karen Hækkerup har som medunderskriver på sin kronik om det ønskelige i øget landbrugsproduktion sin nye politiske chef, formanden for lobbyorganisationen Landbrug & Fødevarer, Martin Merrild. Ligger der politisk markering i de tos enighed?
Griseklappere
Hækkerup & Merrild fastslår som deres vision: ’Vi kommer ikke til at brødføde verden med klappegrise og gårdsalg, selv om tanken er besnærende.’ Nå, de indrømmer da i det mindste, at det kunne være ønskeligt at behandle dyrene kærligt.
Rumpeklaskere
Hækkerup & Merrild beklager sig over andres visioner om landbruget: ’De handler enten om bakterier eller gæld, eller også skal vi tage stilling til nationalretter eller sex med dyr.’ Av, det var vist et rumpeklask til fødevareminister Dan Jørgensen (S).

