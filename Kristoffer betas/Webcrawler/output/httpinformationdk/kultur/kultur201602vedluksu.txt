’Ved Luksusfælden i Liberia helliger målet midlet’

Anders ThomsenDr-redaktør for Danmarks Indsamling

I Luksusfælden i Liberia, der er en reklamevideo for Danmarks Indsamling lavet af P3, forsøger værten Lasse Schøber at &rsquo;hjælpe&rsquo; Decontee. Hun er en 26-årig, liberiansk enke med fem børn, og sammen med værten skal hun lægge et budget, der holder. Konklusionen bliver, at hun umuligt kan overholde det, da hun kun lever for 27 dollar om ugen, hvoraf 25 går til mad.På Facebook har flere siden kritiseret reklamevideoen for at være både nedladende og kæk på fattiges bekostning. DR-redaktør for Danmarks Indsamling, Anders Thomsen, giver svar på tiltale.&ndash; Synes du selv, at videoen &rsquo;Luksusfælden i Liberia&rsquo; er sjov?&raquo;Jeg synes, den er sjov, fordi den lægger sig i forlængelse af den danske tradition for at bruge humor, ironi og satire til at behandle svære emner her i livet og i verden.&laquo;&ndash; Kan du forstå dem, der mener, at ironien i videoen er patroniserende og kæk på den liberianske kvindes bekostning? Man griner jo ikke med hende?&raquo;Jeg er ikke enig, men jeg respekterer deres holdning. Men jeg ved også, at P3, organisationen IBIS, der stod for den rejse, vi var på, og deres lokale folk i landet talte med hende, der medvirkede, om ironien i forbindelse med optagelserne, så hun var indforstået med det. Men vi har også lavet andre videoer, der kan nogle andre ting, for eksempel &rsquo;Adopt a Dane&rsquo;.&laquo;&ndash; Men den gør vel grin med forestillingen om den frelsende hvide europæer og sparker på den måde opad. Det gør &rsquo;Luksusfælden i Liberia&rsquo; ikke eller hvad?&raquo;Nej. Man kan sige, at de gør brug af to forskellige greb. Men så længe de medvirkende er indforstået med præmisserne for, hvad historien er, og hvad videoen går ud på, så synes jeg, at de fungerer rigtig fint på hver deres måde.&laquo;&ndash; Skal man gøre grin for at få folk til at forstå, at der er problemer i verden, der skal løses?&raquo;Vi kunne lave mange seriøse indslag, hvad vi også gør, om hvor frygteligt det er rundtomkring i verden. I det her tilfælde er det Liberia. Men hvis man skal råbe op, så bliver man nødt til at vende tingene på hovedet, og det sker gerne med humor og ironi for at få folks opmærksomhed. I det her tilfælde blander vi underholdning, oplysning og alvor, hvor man kan sige, at målet helliger midlet.&laquo;
