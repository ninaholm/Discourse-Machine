Folk
Folk fra dagens avis


Mohammed MansourLøsgængeren i Odense Byråd er havnet i problemer fordi han har kaldt homoseksualitet ’væmmelig’. Hvis børn skal lære om det i skolen, vil muslimske forældre tage deres børn ud, mener han: ’Vi muslimer er imod homoseksualitet.’Dahir Roobleh IEn anden løsgænger kaldte et forslag om undervisning i homoseksualitet en ’katastrofe’. Han stiller dog op for Enheds­listen til næste kommunalvalg, så kort efter kom han i tanke om, at det var hans egen personlige udmelding, der var ’dum’.Dahir Roobleh III den forstand var det nok også dumt af Dahir, at han sidste år på Facebook sammenlignede homoægteskaber med at gifte sig med en kamel og få den familiesammenført. Nu siger Dahir, at han aldrig har sammenlignet ’dyr med mennesker’.Fynske kandidaterFolk med politisk hukommelse vil erindre, at det ikke er første gang, at Enheds­listen har haft knas med de fynske kandidater. Lokal­bestyrelsen prøver nu ihærdigt at få Dahir til at trække sig, mens landsledelsen er helt, helt stille.
