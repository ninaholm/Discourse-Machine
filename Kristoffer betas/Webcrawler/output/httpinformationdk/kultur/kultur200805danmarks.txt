Danmarks nye akvarium i Kastrup



 Danmark skal have et nyt akvarium, der skal opføres på Øresunds kyst lige nord for Kastrup Havn på Amager. Indtil videre har byggeprojektet fået navnet Den Blå Planet, og målet er at bygge Nordeuropas største og mest moderne akvarium på over 9.000 kvadratmeter. To projekthold, med bl.a. arkitektfirmaerne 3xN A/S og Schmidt, Hammer og Lassen k/s er foreløbig blevet udpeget som vindere af konkurrencen om udformningen af det nye akvarium. Det nye Danmarks Akvarium kommer til at koste 630 millioner kroner, og bliver støttet af Realdania, Knud Højgaards Fond og Tårnby Kommune.

