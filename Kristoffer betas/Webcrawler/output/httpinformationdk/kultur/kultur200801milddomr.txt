Mild dom til radiopirat



 Den ene af tre radiopirater, Jes Paul, der i fjor af Post- og Telegrafvæsenet blev pågrebet efter at have sendt tredie udgave af Radio Grill, har af Frederiksberg Birkeret modtaget et erstatningskrav på 1500 kr. P & T havde krævet en erstatning på 10.000 kr., konfiskation af sendeudstyret, og specielt 200 kr. for den anvendte strømforsyning. Han overvejer at anke P & T's konfiskation af det øvrige radioudstyr. Jes Paul og hans to endnu ikke afslørede medpirater indledte deres piratvirksomhed i protest mod den langsommelige behandling af de vedtagne forsøg med lokal-radio og -tv. 

