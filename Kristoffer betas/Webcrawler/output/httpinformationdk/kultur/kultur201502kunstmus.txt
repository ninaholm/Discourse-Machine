Kunstmuseer opfordres til at købe mere kunst af kvinder
Akademiraadet opfordrer statslige kunstmuseer til at gøre op med den underrepræsentation af kvindelige kunstnere, der i dag er dominerende på museerne. Statens Museum vil fremover have skærpet opmærksomhed på området


De danske museer skal indkøbe og udstille langt flere kunstværker af kvindelige kunstnere. Det mener Akademiraadet, der er nedsat til at rådgive staten i kunstneriske spørgsmål, og som for nylig har udsendt et brev til samtlige statsanerkendte og statslige kunstmuseer i Danmark. Dermed skal museerne gøre op med, at mandlige kunstnere er stærkt overrepræsenterede på museerne: &raquo;Der bliver uddannet lige mange mandlige og kvindelige kunstnere fra kunstakademierne. Derfor er det virkelig problematisk, at kønsfordelingen er så skæv,&laquo; siger billedkunstner og næstformand i Akademiraadet Milena Bonifacini med henvisning til en undersøgelse fra efteråret, der blandt andet viste, at Arken mellem 2002 og 2012 indkøbte 120 værker af mandlige kunstnere og 20 af kvindelige, og at Statens Museum for Kunst mellem 2005 og 2012 har haft 31 særudstillinger med mænd og fem med kvinder.Ifølge Milena Bonifacini er kønsskævvridningen ikke blot et problem her og nu.&raquo;Det handler i høj grad om vores kulturarv. Kunstmuseerne skaber historien igennem deres indkøb, og derfor skal vi sikre os, at de kvindelige kunstnere også får en plads i historien. For der er lige så meget kvalitet i værker af kvindelige kunstnere som af mandlige,&laquo; siger hun.Skærpet opmærksomhed fremoverDirektør på Statens Museum for Kunst Mikkel Bogh fortæller, at opfordringen fra Akademiraadet betyder, at museet fra nu af vil have fokus på problemstillingen: &raquo;Brevet sætter fingeren på en problemstilling, som jeg er meget bevidst om, og som betyder, at vi fremover vil have skærpet opmærksomhed på, at nyerhvervelserne så vidt muligt skal afspejle den kønsmæssige balance, der findes på kunstmuseerne i dag.&laquo;Professor Hans Dam Christensen fra Københavns Universitet og formand for Dansk Center for Museumsforskning kalder opfordringen fra Akademiraadet &raquo;opsigtsvækkende&laquo;. Han efterlyser nogle konkrete tiltag fra Kulturministeriet.Det afviser Kulturminister Marianne Jelved (R): &raquo;Museerne skal selv beslutte, hvad de vil købe ind, for de har det kunstfaglige ansvar for deres samlinger. Men jeg forventer naturligvis &ndash; i tråd med museumsloven &ndash; at museerne sikrer, at deres indsamling ikke begrænser sig til et snævert udsnit af samtidskunsten, men giver et alsidigt og dækkende billede til gavn for os og eftertiden.&laquo;
