Folk
Folk fra dagens avis


 
	Hans Boysen

	Sønderjyden har opfundet ordet ’Forkantsdanmark’ som et alternativ til Udkantsdanmark. Ordet skaber store forventninger til firstmovers fra disse kanter. Opfinder de mon det nye palæo eller alternativer til fixiecykler og tophuer?

	Billethajer

	Billethajer er begyndt at købe besøgsbilletter til et fængsel i Kina for at presse prisen og få de indsattes familier og advokater til at betale mere. Smart set, at fans af Justin Bieber og Taylor Swift ikke er de eneste desperate billetkøbere.

	Miley Cyrus

	Et par eskapader fra den tidligere Disney-stjerne har fået Twitter til at sætte advarslen ’følsomt materiale’ på billeder, hun deler på Twitter. Trodser man advarslen, kan man (CHOK!) se Miley med sin hund og screenshots fra tegnefilm.

	Saseline

	’Selv om mit liv nogle gange kan se let ud udefra, er jeg langtfra et perfekt menneske,’ siger sangeren i en pressemeddelelse om ’Saselines Bekendelser’ på Kanal 4. I dag sendes første afsnit, der bl.a. afslører eksens utroskab, mens hun var gravid.

