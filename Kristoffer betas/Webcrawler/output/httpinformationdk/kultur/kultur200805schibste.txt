Schibsted køber sig ind i Metro



 Den svenske gratisavis Punkt SE blev det første offer, efter at den norske mediekoncern Schibsted har købt 35 procent af Metro Sverige. Punkt SE, der blev udgivet af det Schibsted-ejede Aftonbladet, Sveriges største avis, udkom i går for sidste gang. Punkt SE gav i fjor et underskud på 160 millioner danske kroner og har i år allerede kostet ejerne næsten 40 millioner i underskud. Schibsted betalte 350 millioner svenske kroner (omkring 280 millioner danske kroner) for de 35 procent af aktierne i Metro. Schibsted, der ud over Aftonbladet også ejer avisen Svenska Dagbladet i Sverige, skriver i en pressemeddelelse, at aftalen også omfatter et annoncesamarbejde med Metro, der udgiver gratisavisen af samme navn. Fremover vil annonce-samarbejdet mellem Metro, Aftonbladet og Svenska Dagbladet kunne nå 4,2 millioner læsere. 
ritzau/TT

