Jan Guillou kritiseres massivt efter  KGB-afsløring
I de svenske medier står forfatterkolleger, politikere og journalister i kø for at fordømme Jan Guillous forbindelser med KGB i 1960'erne


»Jeg var ung og kolossalt naiv,« siger Jan Guillou til Dagens Nyheter om begrundelsen for at have haft kontakt til KGB i fra 1967 til 1972.Avisen Expressen afslørede i fredags, at forfatteren flere gange havde mødtes med KGB-agenter og til sidst var blevet angivet til det svenske sikkerhedspoliti, SÄPO, af en kollega.Forfatteren har efterfølgende bekræftet forbindelsen, men nægter at have været spion.Udover sin alder forsvarer Jan Guillou sig med, at han mødtes med KGB i et forsøg på at infiltrere organisationen med den hensigt at afsløre dets virke i Sverige.»Jeg var maoist og betragtede Sovjetunionen som den største trussel mod verdensfreden og den største belastning for marxismen/leninismen nogensinde. Min politiske overbevisning gik således fint i spænd med tanken om at afsløre KGB's virksomhed i Sverige. KGB tog nok ikke mine politiske synspunkter alvorligt,« siger han til Dagens Nyheter.Jan Guillou siger, at samtalerne alene handlede om politik både om socialismen i Østeuropa og i Sverige. Men han erkender, at han i to tilfælde har afleveret rapporter til KGB og modtaget betaling derfor.Pengene påstår han at have delt med en journalistkollega, Arne Lemberg, der kendte til Guillous forbindelse og var med på ideen om at infiltrere KGB. Arne Lemberg er imidlertid også den kollega, der endte med at henvende sig til SÄPO om Guillou. Til flere medier siger Guillou, at han tror Lemberg gjorde det i et forsøg på at redde sit eget skind, fordi han ikke var særligt juridisk velorienteret og troede, at enhver kontakt med KGB var ulovlig. Lemberg blev dræbt i 1979, da han var i Uganda for at skrive om Idi Amins regime.Efter afsløringen af forbindelsen har forfatteren Leif GW Persson sagt, at Guillou burde skamme sig. Statsministerkandidat Mona Sahlin har bedt Guillou udrede, hvad han præcist har sagt om Socialdemokratiet til russerne. Og flere repræsentanter fra den svenske presse mener, at Guillou selv burde havde fortalt om sagen.Ifølge den afhoppede KGB-agent Oleg Gordievskij, som Expressen har talt med, så blev kontakt med journalister opfattet som store scoop i KGB.Jan Guillou hævder, at det, han talte med KGB om, var meningsløst, og at hans møder med KGB-chefen i Sverige, Jevgenij Gergel, var ikke-begivenheder. Han var 22 år, da KGB først tog kontakt, og siger, at grunden til at han blev ved med at mødes med KGB over en årrække, var at det var »sjovt og uddannende.«Han tilføjer over for Svenska Dagbladet, at han i den periode også mødtes med en amerikansk mand, der antageligt var fra CIA.»Det var sjovt at snakke om politik over en øl. Verden stod jo i brand dengang. Det var nøjagtig det samme, men jeg går ud fra, at det ikke ville have været lige så sjovt at afsløre mig som CIA-agent.«
