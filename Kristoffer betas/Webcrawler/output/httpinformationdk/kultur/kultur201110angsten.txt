Angsten for de mange
De er mange, de kommer langsomt imod os, og vi kan ikke gøre noget. De kommer for at rense os for vores identitet, de kommer for at gøre os til en del af massen. De kommer for at æde os. Og det er vores egen skyld. Frygten for os selv genfinder vi i zombiefilmen, der er mere populær end nogensinde før
I Georg Romeros zombiefilm 'Dawn of the dead' fra 2004 søger en gruppe dødelige, der har overlevet en art pest, sammen i et stort shoppingcenter, mens de venter på, at zombierne skal indhente dem (det gør de).

»Det her er ikke Guds værk. Det er vores!« »Intet er gået, som det skulle,« skriger Robert Neville i skikkelse af Will Smith i filmatiseringen af Richard Mathesons roman fra 1954I am legend. Et forsøg på at kurere kræft er løbet løbsk. Den menneskeskabte virus har muteret og ikke bare slået det meste af Jordens befolkning ihjel, den har gjort dem til levende døde, til zombier, der lever af menneskekød.Steen Ledet Christiansen er lektor ved Institut for Kultur og Globale Studier på Aalborg Universitet og har i sin forskning interesseret sig for zombiefilmgenren. Han ser en sammenhæng mellem frygten for overbefolkning og den frygt som især nyere zombiefilm er en metafor for: Frygten for os selv.»Tidligere var årsagen til at mennesker blev til zombier ikke klar. Det ved vi for eksempel ikke i George Romeros klassiske zombiefilmNight of the living deadogDawn of the dead(henholdsvis 1968 og 1979,red.), men siden 2000 har menneskene selv været skyld i zombieepidemien. Det er konsekvensen af en handling, som mennesket selv har foretaget og derefter fuldstændig mistet kontrol over. Mennesket er selv skyld i verdens undergang. På samme måde er vi selv skyld i befolkningstilvæksten, og vi frygter den, fordi vi ikke kan kontrollere den.«Den moderne zombiefilm er altså en metafor for den menneskeskabte apokalypse. Men det er ikke kun på det niveau Steen Ledet Christiansen ser sammenhænge mellem frygten for overbefolkningen og zombiefilmen.Ikke en del af hoben»Zombiefilmen handler jo også om angsten for de mange. Og befolkningstilvæksten sker primært uden for den vestlige verden. Zombierne symboliserer også noget 'andet', der sætter et samfund under pres. Hvis man frygter globaliseringen, er der masser af genkendelsesmuligheder i genren. Så det er både angsten for de mange fra en anden kultur, mens også for massen. Vi lever jo i individualiseringens tidsalder, vi vil gerne alle skille os ud fra mængden. Men zombie-epidemien fratager dig din identitet og din væren og gør dig til en del af massen. Og vi kan ikke lide at blive gjort til en del af en mængde, af en masse, og det spiller zombiegenren også på,« siger han.Hvis man får koldsved ved tanken om, at vi i dag bliver syv milliarder mennesker på kloden, er der altså masser af frygt, vi kan projicere over i zombiefilmen. Og det gør vi i stor stil. En meget succesrig og anmelderrost amerikansk tv-serieThe Walking Deadhar netop haft premiere på DR HD.Beroligende»Zombiegenren er mere populær nu end den har været nogensinde før, og det, tror jeg, hænger sammen med den pessimisme, der ligger i genren. Der er intet håb i de film, ingen overlever. I dag er der jo ikke mange, der ser lyst på fremtiden. Terrortrussel, økonomisk krise og pandemier har præget tiden efter årtusindskiftet. Den pessimisme og desillusionen over, at vi ikke har lært af historien, og at vi faktisk er skyld i vores egne problemer, ser man afbilledet i zombiefilmens metaforer, og det kan faktisk virke beroligende,« siger Steen Ledet Christiansen.Der kan altså være noget forløsende, en katarsis, for det moderne menneske i at sætte sig i biografmørket og betragte en hob af rallende lig bevæge sig langsomt, men målrettet imod de sidste overlevende.En kritik, der til gengæld altid har været at finde i zombiefilmen, er kritikken af familieformen — en stor kilde til befolkningstilvæksten. Når mennesket reduceres til instinkt, så er der ingen kærlighed tilbage. Brødre dræber søstre. Mødre æder børn. Mænd lemlæster koner. Familielivet er en konstruktion:»Det er ikke kun zombier, der går løs på familiemedlemmer. Eksempelvis28 Weeks Laterstarter med, at et ægtepar er på flugt fra zombier, men da det kommer til stykket, så forlader manden konen af frygt for, at hun skal blive til en zombie og æde ham. Genren stiller individet over for en række sociale valg og stiller også spørgsmålet: Hvad er familie?«I en 2004-genindspilning af RomerosDawn of the deadtaler en gruppe overlevende sammen, mens de venter på, at zombierne skal indhente dem (det gør de altid).Bart: »Ved I, hvad der er virkelig surt? I ved hende dullen, der arbejder i Dairy Queen?«CJ: »Hende den tykke?«Bart: »Ja, hun skulle være kommet forbi i aften. Jeg ville helt sikkert have scoret hende.«Terry: »Bart, makker, alle er døde, o. k? Din mor er død, din bror er død. Den fede dulle fra Dairy Queen ... død.«Bart: »Ja ... det er også surt.«
