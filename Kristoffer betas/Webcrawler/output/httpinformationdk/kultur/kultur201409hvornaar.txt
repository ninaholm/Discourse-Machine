Hvornår kan vi sende kønsuligheden på museum?
I 2005 viste en undersøgelse, at det hovedsageligt er kunstværker af mænd, der hænger på museernes vægge. Nu viser nye tal, at det stadig står helt skævt til med kønsfordelingen på landets museer. Men hvorfor? Og er det overhovedet et problem?


Spol tiden 100 år frem og forestil dig en af dine efterkommere som historiker. Hun er dykket ned i arkiverne for at blive klogere på vores tid og finder først en mølædt, rød fane fra 1970&rsquo;erne med påskriften &rsquo;Lige løn, lige vilkår&rsquo;. Derefter får hun fingre i en 40 år ældre undersøgelse fra 2014 af en professor ved navn Hans Dam Christensen, som viser, at der stadig er lang vej, før de gamle paroler er gjort til virkelighed.&raquo;Det må se virkelig mærkeligt ud, hvis man ser det på lang afstand,&laquo; siger Sanne Kofod Olsen, rektor på Kunstakademiet i København. Undersøgelsen, hun henviser til, viser, at der stadig er langt flere mandlige end kvindelige kunstnere udstillet på landets museer &ndash; og det er et problem, mener hun:&raquo;Det har altid været en meget mandsdomineret kunsthistorie, og hvis man opretholder den fortælling i 2014, så fortæller man simpelthen en forkert historie. Man giver ikke et retvisende billede af, hvad kunsten er i dag,&laquo; siger Sanne Kofod Olsen.Kønsuligheden på danske museer har en lang historie bag sig. Problematikken kom for alvor på dagsordenen, da en undersøgelse fra Statens Museumsnævn i 1999 viste, at kun 6,5 procent af værkerne på landets museer var udført af kvinder. I 2005 blussede debatten atter op, da Kulturarvsstyrelsen i en lignende undersøgelse fandt, at kun 20 procent af de indkøbte værker i perioden 1983 til 2003 var af kvindelige kunstnere.Og ifølge professor fra Det Informationsvidenskabelige Akademi på KU, Hans Dam Christensens nye undersøgelse er der ikke sket nogen nævneværdig udvikling siden da. På Arken har man eksempelvis i perioden 2002 til 2012 kun investeret i 27 værker af kvindelige kunstnere, mens de mandlige kunstnere står for 120 værker til museet. Samtidig har både AROS, Louisiana og Statens Museum for Kunst (SMK) 2005-2012 haft langt flere særudstillinger med mænd end kvinder.Kønsuligheden bliver altså stadig udstillet på landets museer &ndash; men hvordan kan det være, at de mandlige kunstnere stadig er mere populære.Struktur og traditionMan kunne tro, at det handlede om, at museerne er domineret af mænd i høje stillinger, som favoriserer deres eget køn. Men det er ikke tilfældet.Tværtimod peger Dam Christensens undersøgelse på, at der i dag faktisk er flere kvinder end mænd ansat i lederstillinger på museerne.Man kunne også tro, at det handlede om, at der er færre udøvende kvindelige kunstnere, og at det mandlige udvalg derfor er naturligt større &ndash; men det er heller ikke tilfældet. Tværtimod er der de seneste 50 år optaget lige mange kvinder og mænd på Kunstakademiet og tal fra den nye undersøgelse viser tilmed, at flere kvinder er medlemmer af brancheorganisationerne. Men hvor skal problemet så findes?Forestillingen om, at mænds arbejde er mere anerkendt end kvinders spøger stadig siger lektor og ligestillingsforsker Karen Sjørup ved RUC:&raquo;Det afspejler et patriarkalsk samfund, hvor vi kvinder også er vant til at tro og bekræfte, at mænd og mandlige kunstnere er mere værd end os,&laquo; siger hun.Sanne Kofod Olsen mener, at uligheden kan have rod i fortiden:&raquo;Jeg synes, det afspejler en form for traditionalisme, hvor man hænger fast i nogle bestemte forestillinger om, hvad et kunstværk er, hvad en kunstner er, og hvilket køn en kunstner har.&laquo;Samtidig kan der også være aspekter i kunstverdenens nutidige miljø, der spiller ind:&raquo;Hvis man ser på landets gallerier, hvor museerne typisk køber kunstværker til deres samlinger, så er fordeling også meget skæv. Så tallet på museerne afspejler også tallet fra gallerierne, hvor det mange steder måske kun er en ud af 12 eller færre, som er kvinder,&laquo; siger hun.Et af de museer, hvor kønsuligheden ifølge den nye undersøgelse er klar, er på Statens Museum for Kunst i København. Her, hvor man hvert år fra 2005 til 2012 har haft en overvægt af mandlige særudstillinger, er museumsinspektør Birgitte Anderberg, bevidst om problemet. Men hun mener samtidig, at museet er en afspejling af strukturer i kunstverdenen, som det ikke selv er herre over:&raquo;Mænd er for eksempel bedre til at eksponere sig selv og til at blive eksponeret,&laquo; siger hun. Og fordi det kræver referencer at komme ind hos museerne, kan det være sværere for kvinder at få kunsten inden for de tunge museumsdøre:&raquo;Vi er ikke erfirstmovers, så der er udviklinger, som har været i gang i lang tid, der ikke har forplantet sig her endnu. Blandt andet fordi vi ikke køber frisk fra akademiet. Man skal have været ude og lave projekter eller værker, der kan klare sig i de store sammenhænge, før man kommer ind her,&laquo; siger hun.Tvungen kønsbevidsthedEn løsning, der ofte bliver diskuteret i ligestillingsproblematikken, er kvoter. At man for at undgå en skæv fordeling simpelthen sætter et fast tal for kønnenes repræsentation. Men det mener Hans Dam Christensen ikke er løsningen. Han mener derimod, at man bør kræve af museerne, at de formelt inkorporerer en bevidsthed omkring køn i deres valg:&raquo;Jeg mener ikke, at museerne skal beordres til hverken at købe eller udstille lige mange mandlige og kvindelige kunstnerne. Men hvis vi skal se flere kvindelige kunstnere repræsenteret på muserne, er man nødt til at forlange af museerne, at de eksempelvis på årsbasis skal redegøre for deres til- og fravalg i en kønsoptik.&laquo;Han ser derfor et potentiale i, at museerne enten skriver kønsproblemstillingen ind i deres handlingsplaner, eller at den bliver et evalueringsparameter, når Kulturstyrelsen skal kvalitetsvurdere museerne.Det ser Sanne Kofod Olsen også et potentiale i.&raquo;Det vil selvfølgelig ikke have betydning i sig selv, men det kunne måske animere til lidt refleksion omkring det her spørgsmål.&laquo;Hos Kulturstyrelsen har man nu udgivet en rapport, der sætter fokus på problematikken med tre anbefalinger fra den internationale museumssammenslutning ICOM, der understreger museernes ansvar for at tage stilling til kønsuligheden.&raquo;Det er jo ikke noget, man ændrer fra den ene dag til den anden. Men jeg synes, at det at have en offentlig debat om museernes opgavevaretagelse og rolle i samfundet er utrolig vigtigt. Bevidstheden om køn er et redskab til at sikre museernes relevans i vores samfund nu og i fremtiden,&laquo; siger Ida Brændholt Lundsgaard. Det er forudsætningen for, at historikerne om 100 år ikke skal stå tilbage med et skævvredet billede af det mangfoldige kunstudbud, som faktisk fandtes i begyndelsen af det 21. århundrede &ndash; men som bare ikke fandtes på museerne.
