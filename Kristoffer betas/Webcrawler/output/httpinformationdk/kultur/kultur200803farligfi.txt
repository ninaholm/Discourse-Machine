En farlig film ingen har set
Terrorberedskabet i Holland er på næsthøjeste niveau, og EU's nuværende formand appellerer til forsigtighed. Årsag? Den hollandske politiker Geert Wilders korankritiske film 'Fitna'. En film, ingen endnu har set
Den hollandske politiker Geert Wilders film, -Fitna-, har ført til flagafbrændinger og øget terrorberedskab, allerede inden filmen er blevet vist. Men Wilders har tidligere gjort sig bemærket som islamkritiker ved at foreslå at forbyde Koranen.

Den hollandske antiterror-koordinator, Tjibbe Joustra, har meddelt, at der nu er øget risiko for terrorangreb i Holland, og beredskabet er på næsthøjeste niveau. Han fastslår, at det i høj grad hænger sammen med politikeren Geert Wilders planer om at offentliggøre sin film Fitna.Fitna er en kort dokumentarfilm på omkring 15 minutter, siges det. Kun få ud over Geert Wilders ved det med sikkerhed. De fleste, der udtaler sig om filmen i Holland og i udlandet, har ikke set filmen, der angiveligt skulle være korankritisk. På hjemmesiden www.fitnathemovie.com står endnu kun "coming soon".Ud over navnet, der på arabisk betyder noget i retning af strid, oplyses intet om indholdet, længden eller andet, der kan give nogen som helst idé om, hvad det er ved filmen, der potentielt kunne udløse vrede blandt muslimer.Ingen vil vise filmenIkke desto mindre er der allerede sket afbrændinger af det hollandske flag efter den massive presseomtale, der nu breder sig fra Holland til resten af Europa.Geert Wilders har også tidligere gjort sig bemærket som islamkritiker, blandt andet da han for et halvt år siden foreslog at forbyde Koranen, som han mente var en "fascistisk bog". Wilders er medlem af Tweede Kammer, det hollandske parlament, for det højreorienterede Frihedspartiet og er under konstant politibeskyttelse, da han har modtaget adskillige mordtrusler.Den statslige radiokanal NOS udråbte i december 2007 Geert Wilders til årets politiker og fremhævede hans evne til at dominere den politiske debat og få presseomtale ved hjælp af velplacerede one-liners.Og nu dominerer han endnu engang debatten i Holland, hvor han har haft problemer med at få nogen til at offentliggøre filmen, men fastholder, at det vil ske, om det så kun bliver via YouTube eller den nyoprettede hjemmeside www.fitnathemovie.com.Den hollandske avis de Volkskrant har spurgt samtlige kommercielle og statslige tv-stationer, og ingen ønsker at offentliggøre Wilders film. Også på politisk niveau er man skeptisk. Den hollanske udenrigsminister har sagt til flere medier, at Wilders ikke på nogen måde repræsenterer regeringens standpunkter. Den danske tegner Kurt Westergaard har i hollandske medier opfordret Wilders til at offentliggøre filmen og udtalt, at han ikke forstår de hollandske politikeres modstand."Ingen danske politikere ville handle sådan. Det ville være politisk selvmord. Enhver dansk politiker ved, at man aldrig skal begrænse ytringsfriheden," siger Kurt Westergaard til de Volkskrant.'Jeg har ikke set den, men'Det lader ikke til, at Wilders skal forvente opbakning fra EU. Den slovenske udenrigsminister og EU-formand, Dimitrij Rupel, sagde i går til Ritzau:"Konfrontation bør undgås. Jeg forstår ikke, hvorfor man vil score politiske point med sådanne provokationer, der påvirker mange mennesker, mange millioner af mennesker. Så lad os være meget forsigtige."Selvom Rupel udtalte sig fordømmende om Geert Wilders film, så er det ikke udtryk for en fælles EU-holdning. En sådan regner man først med at opnå på et topmøde i morgen eller fredag.Den hollandske regering deler ikke holdningerne bag projektet, men har søgt støtte hos Frankrig, Spanien, Sverige og Danmark af frygt for konsekvenserne af en modreaktion fra den islamiske del af verden, som den man så det under Muhammedkrisen. Premierminister Jan Peter Balkenende skal således ifølge hollandske medier have talt med statsminister Anders Fogh Rasmussen i fredags. Samme dag sagde Balkenende i følge Ritzau:"Jeg forventer, at emnet vil komme op på topmødet."Den danske udenrigsminister Per Stig Møller siger til Ritzau, at han ikke vil kommentere en film, han ikke har set og ikke ved noget om, men siger så alligevel, at Holland kan regne med Danmarks støtte, hvis det går galt, og hvis Holland får "problemer med ytringsfriheden".Geert Wilders film får premiere et eller andet sted den 28. marts.
