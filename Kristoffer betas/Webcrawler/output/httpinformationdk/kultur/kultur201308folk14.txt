Folk
Folk fra dagens avis


 
	Oprah Winfrey

	Talkshow-dronningen hævder at være offer for racistisk profilering i Schweiz. Da hun så på udstillede dametasker, erklærede ekspedienten: ’Disse tasker er vist for dyre for Dem, frue’. Oprah tippes at være god for 2,8 milliarder dollar.

	Stephanie Bannister

	Den australske højrefløj tæller en politiker, der får Sarah Palin til at ligne et geni. 27-årige Bannister er således overbevist om, at islam er et land, at muslimer følger bogen ’Haram’, og at jøder er okay, da de jo tror på Jesus Kristus.

	Jens Voigt

	En af cykelsportens mere charmerende profiler, den uopslidelig tyske slider her, er netop dette: uopslidelig. I en sport, hvor mange ikke holder ret meget ud over 30-årsalderen, tager sejtrækker Voigt, snart 43, lige en sæson mere.

	Klaus Riskær

	Finansjongløren, der ofte skriver indsigtsfuldt og selverkendende om sit særlige gebet, prøveløslades nu på grund af god opførsel. Riskær sættes på fri fod den 4. oktober efter at have udstået blot to tredjedele af sin bedrageristraf.

