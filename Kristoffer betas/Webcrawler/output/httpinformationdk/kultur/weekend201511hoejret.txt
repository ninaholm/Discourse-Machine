Højre har tabt kulturkrigen
Nye og dybe demografiske forandringer giver USA’s demokrater markant overtag allerede fra næste valg i 2016


Lyt engang til de republikanske præsidentkandidater. De lyder som noget fra en anden tid. Ben Carson kalder Obamacare for &raquo;det værste, der er sket for vores nation siden slaveriet&laquo;. Samme Carson er mester for dette argument mod våbenkontrol: &raquo;Hitler ville have dræbt færre jøder i Holocaust, hvis folk havde været bevæbneede.&laquo; Samtidig vil Donald Trump udvise 12 millioner papirløse indvandrere, fordi &raquo;der er så mange kriminelle, mordere og voldtægtsforbrydere imellem dem&laquo;, mens Carly Fioriani hævder, at alt, hvad Hillary Clinton står for politisk &ndash; herunder betalt forældreorlov og ligeløn for kvinder &ndash; &raquo;påviseligt vil skade kvinder&laquo;.Republikanerne kappes om at nå bunden, og årsagen er følgende: USA&rsquo;s konservative er ved at tabe kulturkrigen på grund af udviklingen i den amerikanske befolkningssammensætning. Allerede i 2012 udgjorde sorte, latinoer, enlige mødre, milleniumgenerationen &ndash; personer født mellem 1982 og 2000 &ndash; og sekulære vælgere 51 procent af vælgerbefolkningen, og allerede næste år vil dette segment udgøre hele 63 procent.Store forandringerUSA er under omformning i dramatisk hast, navnlig de større bycentre, takket være hi-tech, internet, big data og energirevolutionerne og revolutionerne inden for migration, familiemønstre, kønsroller og religion. Det er et seismisk skifte, der medfører gennemgribende forandringer af økonomi, kultur og politik.Demografiske forskydninger ledsages af værdiskred. 38 procent af befolkningen er nu ikkehvid, 15 procent af alle ægteskaber er tværraciale, og 40 procent af indbyggerne i Los Angeles og New York er født i et andet land. Det samme er 50 procent af Silicon Valleys ingeniører. Alle religiøse trosretninger på nær den evangelistiske melder om et faldende antal praktiserende, og i 2015 var tallet af amerikanere, der ikke ser moralske problemer i homoseksualitet eller at føde børn uden for ægteskabet oppe på næsten 70 procent. Da Obama stillede op til præsidentvalget første gang, i 2008, identificerede 46 procent af amerikanerne i meningsmålinger sig selv som konservative. I dag er tallet 37 procent.&copy; The Guardian og Information Oversat af Niels Ivar Larsen
