Kulturpris til ung komet



 Kronprinsparrets Kulturpris 2009 tildeles i år den 22-årige cellist Andreas Brantelid. Han regnes for en af de helt store kometer inden for dansk klassisk musik. Men er også stor på den internationale scene.
 Det er femte år, at prisen uddeles. Tidligere er uddelingen foregået i Operaen, men i år modtager den unge cellospillende komet prisen i Koncerthuset i DR Byen. Det foregår den 19. september.
 Prisen er på 500.000 kroner og er en af Danmarks største kulturpriser. Prisen er blevet uddelt siden 2005 og er tidligere gået til blandt andet filminstruktøren Per Fly, sangerinden Tina Dickow og skuespillerinden Sonja Richter.
