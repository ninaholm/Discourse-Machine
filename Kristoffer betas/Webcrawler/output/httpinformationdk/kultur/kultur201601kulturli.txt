’Kultur er alt det, der ligger ud over det nødvendige’
Kulturen giver livet mening og definerer os som folk, mener kulturminister Bertel Haarder. Derfor er den særlig vigtig netop i dag. Han er kendt som et liberalt fyrtårn, men ser i virkeligheden mere sig selv som ’kulturkonservativ’
’Der er nogle, der tror, det er Brian Mikkelsen, der har opfundet kanonerne. Nej, det var altså mig,’ siger Bertel Haarder.

Der har ikke været mange svinkeærinder i kulturminister Bertel Haarders (V) liberale livsbane. Som søn af en højskoleforstander, senere kandidat i statskundskab med speciale i Grundtvig, aktiv i foreningslivet og forfatter til utallige bøger om det liberale opgør med velfærdsstaten kan man dårligt forestille sig en renere inkarnation af den klassiske Venstre-ånd.Sammenlagt har han været minister under skiftende regeringer i mere end 20 år. Men selv om Bertel Haarder har taget sin del af kulturkampene i de seneste fire årtier, har han aldrig prøvet at være kulturens egen minister, altså før nu.Indtil videre har ministeren røbet, at han vil tage initiativ til en såkaldt danmarkskanon, og at han vil satse mere på talentudvikling og mindre på kønsfordeling i en ny musikhandlingsplan.Samtidig vil regeringen spare 419 millioner kroner på kulturområdet frem mod 2019, ud af et budget på knap 6,4 milliarder kroner.Læs også:&nbsp;Tidligere V-minister: &rsquo;Vores eget værdiskred er den største trussel&rsquo;Men hvordan kommer vi i øvrigt til at mærke, at det nu er en liberal kulturminister, der styrer skuden? Hvilke visioner har Bertel Haarder for kulturen?&raquo;Ikke nogen, jeg er klar til at offentliggøre endnu,&laquo; lyder det fra ministeren.&ndash; Kommer visionerne på et senere tidspunkt?&raquo;Der kommer alt muligt. Men jeg vil ikke sige, hvad det er.&laquo;&ndash; O.k. Kan du så ikke sige lidt om, hvilken rolle kulturen skal spille i et moderne Danmark?&raquo;Kultur handler om alt det, der ligger ud over det nødvendige. I en tid, hvor man har så travlt med nødvendighedens politik, er det ekstra vigtigt at sætte fokus på alt det, der ikke er nødvendigt, men som giver livet indhold og mening.&laquo;Mere for mindreRegeringens planlagte besparelser på kulturen vil blive smurt bredt ud over hele området. Både biblioteker, teatre, uddannelsesinstitutioner og mange andre kommer til at holde for.&ndash; Hvis kulturen er så vigtig, er det så særligt hensigtsmæssigt at spare på den?&raquo;Næ. Jeg er ked af besparelserne,&laquo; siger Bertel Haarder.&raquo;Men jeg vil hellere være glad for de mange store kulturbevillinger, vi stadig har, i stedet for at sidde og jamre over den lille del, der forsvinder. Og jeg er helt sikker på, at vi kan få mere for pengene, end vi får i dag.&laquo;&ndash; Hvordan vil du sikre, at vi får mere kultur for pengene?&raquo;Det vil jeg vende tilbage til.&laquo;&ndash; Men kulturen er vel et område, hvor selv små besparelser kan mærkes?&raquo;Jo, men lad os dog glæde os over, at vi stadig bruger forholdsmæssigt flere penge på kultur end Sverige og dobbelt så meget som Italien. Lad os dog glæde os over det, vi har, og så prøve at sætte fokus på alle de steder, hvor vi ikke får nok for alle kulturpengene.&laquo;Midler til frihedBertel Haarder repræsenterer for mange det, der med en fortærsket kliché kaldes &raquo;Højskole-Venstre&laquo;. En strømning i partiet, der har sit udspring i de grundtvigianske frihedsidealer. Mindre kendt er det måske, at han i 1970&rsquo;erne var blandt de første nyliberale tænkere i Danmark, der forsøgte at tage et opgør med den velpolstrede velfærdsstat. Blandt andet i bogenInstitutionernes tyrannifra 1974.I den og en række andre bøger argumenterede det unge folketingsmedlem for, at de offentlige institutioner var godt i gang med at udsuge samfundet ved at gøre borgerne til &raquo;tvangsforbrugere&laquo; af en række offentlige ydelser uden at tilbyde nogen former for fleksibilitet.Læs også:&nbsp;Liberal politik er ikke, hvad det har væretSom undervisningsminister i 1980&rsquo;erne stod Bertel Haarder i spidsen for en hård kamp om indførelsen af et frit skolevalg, og siden har han argumenteret for samme valgfrihed på flere andre områder.&raquo;Jeg har i hele mit politiske liv arbejdet for, at der skulle være valgmuligheder inden for den offentlige sektor. Den enkelte borger skal selv kunne administrere sit offentlige forbrug,&laquo; siger han.&raquo;Det er netop det, liberalisme handler om. Den enkelte skal have lov at skabe sit eget liv, vælge frit, ytre sig frit og stræbe efter lykken, som der står i den amerikanske uafhængighedserklæring. Derfor skal der være markedsøkonomi og konkurrence, så vidt muligt. Men de to ting er ikke mål i sig selv. Det er midler til at sikre den enkeltes frihed.&laquo;&ndash; Hvorfor er det nødvendigt at understrege?&raquo;Jeg synes, der er nogen, der gør konkurrencen til et mål i sig selv. Der findes jo forskellige slags liberale, men jeg har altid understreget, at fri markedsøkonomi og konkurrence er en konsekvens af, at vi skal have lov at vælge og skabe vores egen fremtid.&laquo;Mere konservativ&ndash; Hvilken rolle spiller kulturen så i et liberalt samfund?&raquo;Hvis jeg skal være helt ærlig, så tror jeg nok, at jeg nærmest er kulturkonservativ. Det vil sige, at jeg lægger mere vægt på, at vores generation ikke er den første her på Jorden eller her i Danmark. Kultur består af flere jordlag, der ligger oven på hinanden, og det er vigtigt at kende dem.&laquo;Det er derfor, Bertel Haarder nu har taget initiativ til en danmarkskanon, der netop skal handle om de åndelige jordlag, som vi står på. Og det var også derfor, han i sin tid som undervisningsminister i midten af 00&rsquo;erne opfandt en række kanoner.&raquo;Der er nogle, der tror, det er Brian Mikkelsen [tidligere konservativ kulturminister,red.] der har opfundet kanonerne. Nej, det var altså mig. Det var en litteraturkanon for folkeskolen og gymnasiet, det var en historiekanon, og det var en demokratikanon. Så fik vi også en kulturkanon. Det er rigtigt, og det var godt. Men det var altså mig, der startede.&laquo;Ét af de kulturelle jordlag, Danmark ifølge ministeren er bygget på, er kristendommen. Derfor overraskede det ham, da Mediedanmark i sommeren gik i selvsving over, at regeringen i sit regeringsgrundlag havde skrevet, at &raquo;Danmark er et kristent land&laquo;. Bertel Haarder har ellers tidligere argumenteret imod, at Venstre skulle nævne kristendommen i sit principprogram.&raquo;Men jeg må indrømme, at sommerens debat i anledning af den sætning og debatten i anledning af Esben Lunde Larsens helt banale betragtninger om sit eget trosforhold gjorde, at jeg blev glad for den formulering. For det viste sig jo, at den debat havde vi vel nok brug for.&laquo;&ndash; Hvorfor?&raquo;Debatten viste jo, hvor ringe kendskabet til kristendommen kan være. Den kristne kultur er et meget vigtigt kulturlag, når man ser på både dansk og europæisk kultur. Man kan slet ikke komme uden om den kristne arv. Det gælder både sproget, musikken, arkitekturen, medmenneskeligheden og alt, hvad vi ellers synes er godt i vores samfund.&laquo;
