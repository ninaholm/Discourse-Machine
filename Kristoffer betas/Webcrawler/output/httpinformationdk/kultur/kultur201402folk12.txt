Folk



 
	Villy Søvndal

	I et interview i Kristeligt Dagblad siger eks- udenrigsministeren og SF-lederen om sit liv: ’Det var den største politiske sejr at vælte en borgerlig regering og etablere et alternativ, som vi havde brugt så mange kræfter på.’

	Stoikere

	Om hvad der sidenhen er sket med Villy Søvndals største politiske sejr, siger han stoisk: ’Jeg synes, det er ærgerligt. Livet går videre – men jeg synes, det er ærgerligt.’ Mere ønsker Søvndal ikke at sige om et livsværk, der faldt sammen.

	Sygdomsramte

	Om perspektivet på tilværelsen efter de alvorlige sygdomme, der har ramt Villy Søvndal og hans hustru, siger han: ’Alle andre spørgsmål rykker baglæns. Og alle andre småting, som man bryder hjernen med til hverdag, viskes væk.’

	Folkekirkekristne

	Villy Søvndal erklærer sig som folkekirkekristen: ’Der er to veje for mig i kristendommen: Den enkeltes forhold til Gud er den ene, og næstekærlighed og budskabet i lignelsen om den barmhjertige samaritaner den anden.’

