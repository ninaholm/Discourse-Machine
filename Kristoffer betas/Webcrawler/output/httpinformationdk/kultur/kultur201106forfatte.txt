Forfattere: Kernefamilien er et tyranni
Man bliver set som unormal, hvis ikke man jagter kernefamilien. Vi er opvokset med den klassiske familie som det store glansbillede, og det tyranniserer alle alternative familieformer, mener tre kvindelige forfattere


Vi får budskabet ind gennem skolegang, børnebøger, tv-serier og film. Kernefamilien er vores mål i livet, alle andre livsformer er fejlslagne. Og selv om singlekulturen har gjort det til et powerbrand at leve længe i jagten på kernefamilien, er det stadigvæk stigmatiserende, hvis man jagter en anden form for familie end den, vi alle sammen er opvokset med. Det mener tre forfattere, der føler sig tyranniseret over ikke at leve i et hjem med mor, far og børn.En af dem er forfatter Christina Wex, der har udgivet bogenNext step kvinde. Hun er selv fraskilt og har børn med en mand, hun ikke længere bor sammen med.»Vi føler os forkerte, når det ikke lykkes os at udfylde det, som samfundet definerer som vores plads i livet. Der er ikke nogen tvivl om, at selv om vi har et godt liv alene, har vi en følelse af, at vi ikke er lige så rigtige som de andre, der lever i idealfamilien. Det er virkelig et tyranni,« siger hun.En anden, der ser den klassiske kernefamilie som et glansbillede, er Sara Skaarup, forfatter og journalist, der til september udgiver bogenKærlighedskontraktenpå Gyldendal. Den handler om, hvordan man omlægger sit ægteskab til et åbent ægteskab. Hvordan man bliver en seksuel single.»Jeg er fortaler for, at man organiserer sig i den form for forhold, som føles rigtigt, i stedet for bare at kopiere flertallet,« siger hun.Sara Skaarup bifalder, at nogen kan finde ud af at leve i den klassiske far-mor-og-børn rolle hele livet. Men mener, at mange ønsker noget andet.»Monogame forhold er det gængse. Man flytter sammen og giver hånd på, at man er to sammen. Men mange par får med tiden et liv bag om ryggen på hinanden. Det kan godt være, man ikke er sin mand eller kone utro, men jeg tror, mange i virkeligheden drømmer om noget andet eller mere,« siger hun.En kulturarvForfatter og forlægger Anja Lysholm har udgivet bogenHvem er du utro?Hun lever et polyamourøst liv  et liv med flere kærester, flere dates og fuld åbenhed omkring det. Anja Lysholm mener, at familien er en gammel, kristen konstruktion, hun gerne vil udfordre.»Kernefamilien er en gammel religiøs ting, men vi ser stadig eksempelvis, at filmindustrien er bygget op omkring, at man skal finde den eneste ene og slå sig ned,« siger hun.Anja Lysholm kalder historierne om familieidealet og den eneste ene for 'prins- og prinsessehistorier'.»Og det har været normen at leve i en kernefamilie i så mange år, at man ser det som alt for alternativt at prøve at skubbe til konventionen,« mener hun.Det er desuden børnebøger, film og sangtekster, der lærer os, at ægte kærlighed er én mand og én kvinde og det at leve lykkeligt sammen til sine dages ende, mener Sara Skaarup, der på samme måde peger på, at reklamebranchen dyrker familielivet.»Toffifee- og Merci-reklamer pumper også idealet om, hvad kærlighed og familie skal være. Det skaber et idealbillede, som kan give grobund for en masse ulykke og længsler,« siger hun.Børn eller singlesexSara Skaarup ser det som et problem, at idealet for en familie får nogen til at fravælge forældrerollen.»Mange, der vælger at leve i åbenhed, giver afkald på det at være mor og far. Spørgsmålet er, om det behøver være sådan. Jeg mener godt, man kan have åbne forhold og være en ansvarlig forælder samtidig,« siger hun.Hun mener dog ikke, at man behøver inkludere sine børn i sine seksuelle foretagender.»Som udgangspunkt mener jeg ikke, børn skal blandes ind i forældrenes sexliv  uanset om man lever i et monogamt eller åbent forhold.«At nogen i dag nævner, at børn, der ikke er i en kerne- familie tager skade, tror Anja Lysholm skyldes den manglende accept af andre familieformer.»Jeg synes i forhold til dagens realiteter med skilsmisser, at det må være tilladt at vælge en anden vej. Og jeg tror, at det, der skader børnene, er, hvis alt og alle omkring dem fortæller børnene, at de lever i et unormalt hjem. Jeg tror egentlig, det er en bedre løsning med mange forældre, det giver kun mere kærlighed,« siger Anja Lysholm, der i øvrigt ikke selv er mor.Christina Wex peger på, at mange bliver i forhold, de ikke er lykkelige i, fordi man tænker på sine børn.»Det er det tungeste ved at gå ud af et forhold,« siger hun og fortæller, at det også var en del af hendes overvejelser, inden hun brød med kerne- familien.»Men når jeg kigger på mine børn, kan jeg være glad for, at de har det fint.«Hun mener, at skyldfølelsen mest gør sig gældende for kvinder.»Der er et andet ansvar placeret i det at være fraskilt mor, der giver dårlig samvittighed, hvis ikke man har fuldendt familievejen.«Alternativer, takSelv om ingen af forfatterne ønsker at bryde kernefamilien helt op, vil de alle bryde med kernefamilien som det eneste reelle bud på en konstellation i hjemmet.»Der mangler generelt en erkendelse af, at det faktisk er muligt selv at vælge formen på sine relationer. At have flere intime relationer samtidig er så fjernt fra alt, hvad vi har forestillet os,« mener Sara Skaarup, der samtidig tror, at flere ville vælge kernefamilien fra, hvis ikke de følte det som unormalt.»Der er rigtig meget godt at sige om at slå sig sammen med et andet menneske og følges gennem livet. Hvis muligheden var der, tror jeg, at mange samtidig ville foretrække ægteskab med tilladte elskere. Eller måske et singleliv med flere kærester.«Anja Lysholm vil have oplysning. Hun fandt selv ud af, at hun langtfra var monogam, da hun så en udsendelse om polyamourøse.»Der er noget hyklerisk ved, at vi alle sammen presser os ind i den monogame ramme. Vi kan jo ikke holde det, så vi er utro alligevel,« siger Anja Lysholm.Hun forklarer, at hun for nylig så en opgørelse fra et datingsite, der viste, at 92 procent gerne ville leve i monogamt forhold, men en tredjedel af dem havde prøvet at være utro.»Det er, som om folk ikke rigtigt ved, at der er et alternativ til kernefamilien. Derfor mangler der oplysning,« siger hun.Christina Wex håber, at man kan ødelægge tabuet.»Det er skønt og trygt for alle, hvis man kan leve sammen et helt liv og leve med det. Men det skal være okay at leve sit liv alternativt.«
