Jeg ville gerne være forfatter
Det mest kontroversielle valg for SF's folketingsmedlem Nanna Westerbye var netop - at stille op til Folketinget. Da hun var barn, ville hun hellere vær forfatter. Men i dag kan hun fejre, at hun er formand for det største ungdomsparti i Danmark, SF's Ungdom
SF-politikeren Nanna Westerbye føler sig mest misforstået, når folk tror, at professionelle kvinder per definition også er nogle kyniske og kolde typer.

- Hvad er dit mest udtalte karaktertræk?En helt utrolig stædighed, der har hjulpet mig i mange situationer - men som nok også til tider kan være irriterende for mine omgivelser. Og så er jeg fuldstændig afhængig af tætte relationer til en lille skare af mennesker. På den måde er jeg en udpræget tryghedsnarkoman. Det havde jeg svært ved at acceptere, da jeg var yngre - tryghed er ikke det, der står øverst på hot-listen, når man er ved at blive teenager.- Hvad er din yndlingsbeskæftigelse?For alvor at koble af.Det kan ske på to måder. Enten ved at være sammen med mennesker i den håndfuld, der udgør mit sikkerhedsnet.Eller også ser jeg amerikanske serier i min sofa. Jeg har et næsten religiøst forhold til amerikanske serier - alt fra Desperate Housewives til CSI.- Hvilket teknisk hjælpemiddel vil du nødigst undvære?Politikken kom senereMobilen. Jeg er barn af den første generation, der voksede op med mobiltelefonen. Og jeg tror, jeg taler på hele generationens vegne, når jeg siger, at den efterhånden er svær at slippe.- Dine helte og heltinder i det virkelige liv?Tanken falder på folk som Benazir Bhutto eller Nelson Mandela, men de fleste har jo en helt/inde gemt i sig selv. Vi glemmer bare alt for tit, hvor meget råstyrke vi egentlig har. Jeg skal også selv være bedre til at huske på det.- Hvad har været dit mest kontroversielle valg i livet?At stille op til Folketinget. Det var helt personligt kontroversielt, for det ligger langt fra de drømme, jeg havde som barn. Der ville jeg gerne være forfatter. Politik kom først til, da jeg begyndte at forstå, at jeg selv kan gøre noget, for at ændre det jeg oplever som uretfærdigt.- Hvornår føler du dig mest misforstået?Når folk tror, at professionelle kvinder per definition også er nogle kyniske og kolde typer.- Hvad er din største bedrift?At jeg har lært mig selv at overhøre min indre jantelov. Både over for andre mennesker og over for mig selv. Man skal ikke gå rundt og være skyldtynget hele tiden.- Dine største fejl?Jeg er for utålmodig. Det gør, at man nogle gange glemmer detaljen.- Din drøm om lykken?En stor familie.- Din sindsstemning netop nu?Eftertænksom- Hvilken dyd er den vigtigste?Selverkendelse - jeg kan godt lide mennesker, der har brugt noget tid på at lære dem selv at kende. Hvis det altså kan kategoriseres som en dyd.- Hvilket kunstværk (bog, film, teater, maleri, etc.) har haft størst betydning for dig?Dinas Bog af Herbjørg Wassmo og Halldor Laxness' Frie Mænd. Min far er norsk og min mor er halvt islandsk. Det tog mig en del år at finde ud af, hvor meget det har formet mig, men de to bøger hjalp på forståelsen af de kulturer, jeg kommer af. Det er stærke folk, men begge bøger indeholder også en påmindelse om, at alle bærer deres families historier med sig.Og så er der Mortens Ramslands bog Hundehoved. Den er på mange måder et skævt portræt af min egen familie.- Hvad betragter du som din største ulykke?At ende alene.- Dit motto?"Intet er så galt, at det ikke er godt for noget". Der er altid en udvej, og det er virkelig få situationer, der ikke har noget godt gemt i sig, hvis man gider lede efter det.Poesibogen beder hver uge en ny person svare på en række faste spørgsmål
