Prisrekord for Munchs maleri'Pigerne på broen'



 158 millioner kroner var prisen, da hammeren faldt for tredje gang på Sotheby's i New York i denne uge, og det er verdensrekord for salg af Edvard Munch på auktion, skriver Dagbladet i Norge. Buddene startede på 19 millioner dollar, og der var stor interesse for værket, så køberen måtte af med 27, 55 millioner dollar plus salær til auktionshuset. "Det er sjældent at vigtige Munch malerier bliver omsat på det åbne marked, men efterspørgslen er høj," siger den norske Munch-ekspert og galleriejer Ina Johannesen, som tror, at salget vil føre til øget opmærksomhed på Munch. Edvard Munch har produceret cirka 1.800 værker, og det er kun de 350 af malerierne, der er på private hænder.

