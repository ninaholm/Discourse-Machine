Morgenfriske tjener mest
Man skal bogstaveligt talt stå tidligt op for at klare sig godt på det danske arbejdsmarked. A-mennesker tjener mere end B-mennesker, viser den første større undersøgelse af danskernes søvnmønster


Man kommer ikke sovende til noget i verden, men sover man på den rigtige måde, kan man øge sine chancer for succes. Folk, der står tidligt op, tjener nemlig i gennemsnit syv procent mere end folk, der kan lide at sove længe, viser den første store undersøgelse af danskernes søvnmønstre, som Rockwool Fondens Forskningsenhed står bag. Ifølge seniorforsker Jens Bonke kan der være mange forklaringer på, at A-mennesker tjener mere end B-mennesker.»Men en af de oplagte er, at samfundet grundlæggende er indrettet til fordel for A-mennesker. De fleste job både starter tidligt og slutter tidligt, og det svarer bedre til et A-menneskes døgnrytme.«Forskellen bliver dog gradvist mindre, understreger han. Tal fra 2001 viser, at der for 10 år siden var en indkomstforskel på hele 13 procent mellem de to grupper.»Meget taler for, at vores samfund langsomt ændrer sig i B-menneskets favør. Over de senere år har flere fået deltidsarbejde, og flere udnytter mulighederne for et fleksibelt arbejdsliv. Flere kan i dag arbejde hjemmefra, og det betyder lidt firkantet sagt at der også er job at få, hvis man er B-menneske.«Sammenhængen mellem søvn og indkomst er dog kun ét af flere resultater i Rockwool Fondens undersøgelse, som også kortlægger forbindelser mellem vores søvnmønstre og vores køn, alder, uddannelsesniveau og civilstatus. Som et kuriosum viser undersøgelsen for eksempel, at parforhold, hvor man deler søvnmønster, er mere langtidsholdbare end forhold, hvor parternes søvnmønstre er forskellige.Mandens morgenkaffeHelt galt går det i forhold, hvor kvinden er morgenfrisk, mens manden ligger og snuer. Her er parforholdets varighed i gennemsnit nede på 15,5 år, mens den er helt oppe på 21,5 år i de forhold, hvor manden sætter morgenkaffen på bordet.Jens Bonke mener, det er »tankevækkende«, at den medicinske viden om søvnens betydning for sundhed og helbred aldrig er blevet suppleret af samfundsvidenskabelige undersøgelser af søvnens betydning for vores sociale liv.»Vi kan jo se, at vi ikke er lige så produktive og sjove at være sammen med, når vi haft en dårlig nats søvn. Vi kan også se, at vores skolebørn ikke erfit for fighti samme omfang, og at både deltagelsen på arbejdsmarkedet og vores generelle sundhedstilstand svækkes af manglende søvn og med så mange konsekvenser kan det jo undre, at emnet aldrig er blevet underlagt en grundig undersøgelse,« siger Jens Bonke, der mener, at myndighederne også kunne gøre mere for at sætte søvn på dagsordenen.»De senere år har der været meget fokus på at forbedre folks velfærd med budskaber om at spise sundt og motionere mere. Men der har stort set ikke været fokus søvnens betydning at søvnen skal ligge på de rigtige tidspunkter og ikke variere for meget. Men det kræver selvfølgelig, at man først undersøger, hvordan vores søvnmønstre reelt er og det er lige præcis det, jeg har gjort her,« siger han.Bogen 'Søvn - ægteskab, indkomst og helbred' udkommer på Gyldendal i morgen
