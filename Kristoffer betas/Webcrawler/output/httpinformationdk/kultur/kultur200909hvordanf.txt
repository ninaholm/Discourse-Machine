Hvordan vil du fortælle om 00'erne?
Information gør i disse dage status på årtusindets første årti, men har brug for læsernes hjælp. 


 Hvilke begivenheder, tendenser og mennesker vil vi i fremtiden fortælle om, når vi skal forklare 00'erne til dem, der ikke var der?
Når vi sidder i lænestolen med pibe, høreapperat og skotskternet tæppe, vil vi så fortælle om terror, Bush og Muhammedkrise? Eller er det nærmere Sidney Lee, reality-tv og de talentløse talenter, der vil udgøre historien?
Kom med dit bud på, hvordan du i fremtiden vil berette om 00'erne til dem, der ikke oplevede dem.
Start din sætning med »Nu skal du høre. Dengang i 00'erne var....«
(du skal være registreret på information.dk for at kunne deltage. Hvis ikke du har oprettet en konto endnu, kan du gøre det her. Det er gratis)

