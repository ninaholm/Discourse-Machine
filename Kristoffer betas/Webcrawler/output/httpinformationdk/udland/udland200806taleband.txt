Taleban i defensiven ved Kandahar



 NATO-styrker og afghanske regeringssoldater har drevet flere talebangrupper på flugt fra områder omkring byen Kandahar. 
Under kampene har Taleban lidt store tab. Guvernøren, Asadullah Khalid, siger, at flere hundrede talebankrigere er dræbt eller såret.
Kampene har været mest intensive i Arghandab-regionen, hvor der var kampe i forgårs og natten til i går.
En talsmand for NATO vil ikke bekræfte guvernørens oplysninger, men siger, at Nato-soldater går "metodisk" frem og afsøger området for militante talebanere, og at offensiven er en "succes". 
AP

