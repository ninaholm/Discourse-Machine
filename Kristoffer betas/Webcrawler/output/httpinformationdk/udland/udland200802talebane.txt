Taleban erklærer våbenhvile



 Taleban-oprørere i den urohærgede nordvestlige del af Pakistan har erklæret en ubegrænset våbenhvile i deres kampe mod Pakistans militær, meddeler en talsmand for oprørerne.
Ordren er givet af de militantes kommandant, Baithullah Meshud, som Pakistan beskylder for at stå bag terrordrabet på oppositionslederen Benazir Bhutto i december. "Vi har udråbt en våbenhvile på ubestemt tid, efter at regeringen er stoppet med at angribe os, siger Maulvi Omar, talsmand for den islamistiske bevægelse i Pakistan, til nyhedsbureauet AFP. 

