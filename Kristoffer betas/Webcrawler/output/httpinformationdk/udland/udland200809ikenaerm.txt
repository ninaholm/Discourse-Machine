Ike nærmersig Texas



 Tusindvis af mennesker flygtede i går fra kystområderne i staten Texas, mens orkanen Ike nærmede sig. Orkanen er igen taget til i styrke på sin vej over Den Mexicanske Bugt og betegnes nu som en kategori-2 orkan. Myndighederne i Texas er begyndt at evakuere syge, ældre og fattige indbyggere. Ike, som har kostet flere end 100 mennesker livet i Caribien, ventes at ramme Texas lørdag i et område, hvor flere af statens største olieraffinaderier og kemiske anlæg ligger. Eksperter frygter, at Ike i de kommende dage når kategori 4 i styrke med vindstød på op til 210 kilometer i timen. De advarer også om mulige store oversvømmelser, som kan nå storbyen Houston. 

