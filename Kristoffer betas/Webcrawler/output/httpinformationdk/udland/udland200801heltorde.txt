Helt i orden at investere i Myanmar



 Det er helt i orden at investere medlemmernes pensionskroner i militærdiktaturet Myanmar, mener 3F's forbundsformand Poul Erik Skov Christensen, som er bestyrelsesformand i Pension Danmark. Han afviser, at pensionskassen har et etisk problem med investeringerne i det franske olieselskab Total, det samarbejder med det undertrykkende regime.
Den holdning møder hård kritik fra formanden for Den Danske Burmakomité, Anton Johannsen, der selv har stærke bånd til LO-fagbevægelsen.
"For mig ser det ud som om, at pensionskassernes bestyrelser sætter penge frem for alt, uanset hvad det måtte indebære for befolkningsgrupper rundt om i verden," siger Anton Johannsen. 

