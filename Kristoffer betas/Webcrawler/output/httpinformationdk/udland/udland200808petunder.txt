PET underrettet om vold



 Politiets Efterretningstjeneste er blevet orienteret om en grov voldssag, hvor en gruppe fra den yderste højrefløj på banegården i Århus overfaldt en ung mand fra det yderste venstre. Det oplyser politiinspektør Morten Anker Jensen i Østjyllands Politi.
Politikredsene rundt om i landet har pligt til at indrapportere forskellige typer af kriminalitet til PET. Herunder hører bl.a. politisk motiveret kriminalitet, kriminalitet vedrørende bander og grupper og forhold med mulig racistisk eller religiøs baggrund. 

