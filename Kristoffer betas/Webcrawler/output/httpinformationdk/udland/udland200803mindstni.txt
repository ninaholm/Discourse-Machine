Mindst ni døde ved eksplosion



 Mindst ni mennesker blev dræbt under en serie voldsomme eksplosioner i et ammunitionslager uden for den albanske hovedstad, Tirana.
Endnu tre ofre blev fundet på eksplosionsstedet, mens en ung kvinde blev fundet i ruinerne af sit hus, mens redningsmandskab fortsatte afsøgningen af området omkring depotet uden for Tirana. 
Mellem 200 og 250 mennesker blev såret ved eksplosionerne, men antallet af dødsofre kan stige. Mindst 10 personer er meldt savnet, og myndighederne havde søndag ikke fuldt overblik over katastrofens omfang. 
Eksplosionen kunne høres 150 kilometer væk. 

