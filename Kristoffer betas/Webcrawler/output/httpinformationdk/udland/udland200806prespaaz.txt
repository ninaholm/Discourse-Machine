Pres på Zimbabwe



 Lederen af Sydafrikas regerende Afrikanske Nationalkongres (ANC), Jacob Zuma, er alarmeret og bekymret over rapporterne om omfattende vold og brutalitet i Zimbabwes valgkamp.
"Vi kan ikke læne os tilbage, før situationen er løst, da den har konsekvenser for os alle. Vi ønsker fred og stabilitet i Zimbabwe igen," sagde Zuma under et besøg i Indien.
Menneskerettighedsorganisationen Human Rights Watch vurderer, at den brutale kampagne, som præsident Robert Mugabes tilhængere har iværksat har tilintetgjort enhver chance for, at anden runde af præsidentvalget den 27. juni kan blive gennemført frit og retfærdigt. Reuters

