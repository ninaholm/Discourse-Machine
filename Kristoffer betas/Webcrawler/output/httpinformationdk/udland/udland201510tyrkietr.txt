Tyrkiet: Russisk fly har krænket vort luftrum



 Et russisk kampfly krænkede i weekenden Tyrkiets luftrum i forbindelse med bombetogterne mod oprørsgrupper i Syrien ifølge den tyrkiske regering. Den russiske handling fik Tyrkiets udenrigsministerium til at indkalde Ruslands ambassadør for at protestere og understrege betydningen af, at den slags ikke gentager sig.
Den tyrkiske udenrigsminister, Feridun Sinirlioglu, kontaktede sin russiske kollega, Sergej Lavrov, for at protestere over hændelsen.Ministeren var også i kontakt med NATO-allierede herunder USA, lyder det videre i udtalelsen.
Rusland sagde i sidste uge, at landet er begyndt at bombe Islamisk Stat i Syrien og hævder at have svækket gruppen betydeligt.
Vesten er dog uenig i fremlægningen af de udtalelser, men det står klart, at russerne har udført luftangreb i Syrien siden onsdag.
Ritzau/Reuters

