USA sænker renten med 0,75 procentpoint



 Den amerikanske centralbank (FED) har sænket USA's toneangivende rente med 0,75 procentpoint. Dermed er renten nede på 2,25 procent - det laveste niveau siden februar 2005. Det er en betydelig rentesænkning, men alligevel mindre, end mange analytikere havde forventet. Økonom i Jyske Bank Kim Fæster er skuffet over den beskedne rentesænkning: "Der har været en diskussion om, hvorvidt FED handler uafhængigt af markedet. Men det er ikke det rette tidspunkt for FED at demonstrere sin uafhængighed af et meget nervøst marked," siger Kim Fæster. 
ritzau

