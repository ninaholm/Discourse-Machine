Fald i afghansk dyrkning af opium



 Mens der kommer andre dystre nyheder fra Afghanistan, havde FN i går et positivt budskab. FN's kontor for narkotikabekæmpelse oplyste, at arealet med opium er skrumpet med 19 procent i år sammenlignet i fjor. FN-kontoret vurderer, at nedgangen skyldes en vellykket kampagne mod valmuedyrkning i det nordlige og østlige Afghanistan. Men i den sydlige del af landet vrimler det fortsat med opiumsvalmuer, som er hovedingrediensen til heroin. Bestræbelser på at rydde marker er slået grueligt fejl, og Taliban-bevægelsen tjener atter adskillige millioner dollar på handlen. AFP

