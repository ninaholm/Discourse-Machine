Paris-aftalen i hus: ’Et historisk vendepunkt’
Eufori på COP21 over forpligtende global klima-aftale, der sender signal til regeringer byer, virksomheder, investorer og civilsamfund om at realisere den grønne omstilling, som aftalen nu lægger de overordnede rammer for
 Klimaforkæmpere har været på gaden i Paris under hele COP21 – og i særdeleshed denne historiske lørdag, hvor aftalen faldt på plads.


 Efter fire års nedtælling og fjorten udmattende forhandlingsdage i Le Bourget-centret uden for Paris har alverdens lande vedtaget en bindende global klima-aftale.I en proces, hvis forløb fremstår som en opsigtsvækkende succes for fransk diplomati, har ministre og forhandlere fra 196 nationer bøjet viljerne mod hinanden og nået enighed om en tekst, som vil kunne forankre verden på en fastere kurs mod omstilling til en mere grøn økonomi, hvis den bliver efterlevet i praksis.»Et historisk vendepunkt« var det udtryk, der gik igen i kommentarer fra politikere, forskere, erhvervsfolk og mange ngo’er på COP21-mødet i Paris.»Vi har nu en seriøs chance for at lykkes,« sagde Greenpeace Internationals direktør Kumi Naidoo efter at have læst den globale klima-aftalen forud for den endelige godkendelse lørdag aften. #ParisAgreement is adopted in #Paris at #COP21! #GoCOP21 pic.twitter.com/9wCxyshWa7— COP21en (@COP21en) December 12, 2015 De internationale ngo’er modtager den31 sider lange aftale med lettelse og optimisme, men også med nogen ærgrelse over, at landene ikke går hele vejen og på flere områder efterlader usikkerhed om, hvad nationerne konkret vil præstere for at bremse de klimaændringer, som ifølge forskere her i Paris kræver radikale og hurtige indgreb i anvendelsen af fossil energi.Fra en række erhvervsrepræsentanter på COP21 lyder der en klar anerkendelse af forhandlernes indsats og af resultatet, der ses som et vigtigt signal til handling i alle sektorer af det internationale samfund.»Dette er en bemærkelsesværdig diplomatisk aftale og en historisk økonomisk katalysator. Verdens regeringer har sent et beslutsomt signal til virksomheder og investorer, som vil accelerere skiftet til en velfungerende, grøn global økonomi,« siger i Paris Nigel Topping, talsmand for netværket af store, klimaambitiøse virksomheder, We Mean Business.Også flere af de forskere, som fredag kritiserede et tidligere aftaleforslag for at mangle konkrete handlingskrav og præcise mål for CO2-reduktioner, hilser Paris-aftalen velkommen.»Denne aftale er et vendepunkt for en global omstilling,« siger Johan Rockström, direktør for Stockholm Resilience Centre.»Paris er et globalt begyndelsespunkt. Nu har vi behov for handling, der er i overensstemmelse med videnskabens bud om at nå decarbonisering i 2050,« understreger han og sigter med begrebet ’decarbonisering’ til en afvikling af brugen af fossile brændsler.Fabius’ triumfParis-aftalen, hvis bebudelse på et plenummøde tidligt lørdag blev mødt med stående ovationer af de udmattede forhandlere, er resultatet af hårde armlægninger natten til lørdag som kulmination på de sidste to ugers intense forhandlinger.»Vores ansvar over for historien er umådeligt. Ingen her ønsker en gentagelse af det, der skete i København. Hvis vi fejler, hvordan skulle vi så nogensinde kunne genopbygge håbet,« sagde COP21-formanden, Frankrigs udenrigsminister Laurent Fabius, da han varslede tekstens fremlæggelse lørdag aften.Fabius, tydeligt træt, men også bevæget, sluttede sin appel om aftalens godkendelse med at citere Nelson Mandela for udsagnet: »Det synes altid umuligt, indtil det er gjort.«Da udenrigsministeren slog sin lille hammer i bordet og erklærede lørdagens første plenarmøde for afsluttet, brød salen ud i jubel. Alle rejste sig og klappede – også Fabius og den franske præsident Francois Hollande og FN’s generalsekretær Ban Ki-moon, der flankerede ham på podiet. Lettelsen, endnu inden tekstens faktiske fremlæggelse og godkendelse, var til at tage at føle på. Man vidste, at den var hjemme. Klimaforkæmpere har været på gaden i Paris under hele COP21 – og i særdeleshed denne historiske lørdag, hvor aftalen faldt på plads.
Matt DunhamDe historiske scener gentog sig så kl. 17.45, da Fabius ankom til COP21’s afsluttende møde i plenarsalen. Klapsalver og hyldestråb hele vejen op til podiet og undervejs kram og håndtryk til Kinas chefforhandler, Xie Zhenhua, der med sine hårde positioner har voldt franskmændene mange vanskeligheder undervejs. Også USA’s udenrigsminister John Kerry udvekslede håndtryk med sin kinesiske modpart. På forreste række, klar til at overvære Paris-aftalens godkendelse, sad bl.a. Al Gore, USA’s tidligere vicepræsident og manden, der i 2006 satte fart på klimakampen med sin film An Inconvenient Truth.I timerne mellem det første plenarmøde med Fabius’ appel til landene og det afsluttende møde, blev teksten fordøjet af de 196 nationers delegationer, og efter nogen ventetid i plenarsalen kunne Laurent Fabius kl. 19.27 erklære Paris-aftalen vedtaget.Minutlange klapsalver og jubelscener skyllede gennem salen. Fire års rejse mod global klimakonsensus var slut. Efter opstandelsen huskede Fabius endog at slå i bordet med FN’s lille hammer og erklære forhandlingen for afsluttet.KlimamåleneParis-aftalen rummer en juridisk forpligtende del samt et ledsagende sæt af beslutninger, som ikke har juridisk kraft og netop derfor  har kunnet accepteres af bl.a. USA’s regering uden frygt for senere at få den afvist af den amerikanske kongres.Aftalens styrke er, at den definerer klare klimamål. Dens svaghed er, at den ikke forpligter til modsvarende klare indsatser for at nedbringe CO2-udledningerne.I den bindende del af teksten hedder det, at aftalen skal styrke kampen mod klimatruslen ved at »holde stigningen i den gennemsnitlige globale temperatur et godt stykke under to grader i forhold til det førindustrielle niveau samt gøre en indsats for at begrænse temperaturstigningen til 1,5 grader.«De 1,5 grader ses som den grænse, der ikke må overskrides, hvis bl.a. de udsatte ø-stater skal have en rimelig chance for at overleve klimaændringerne. Ø-staterne har hele vejen under forhandlingerne presset på for at få de 1,5 grader medtaget og betonet i teksten, og med langt over 100 landes opbakning i forhandlingernes slutfase er dette lykkedes.»Alt hvad regeringerne gør fra nu af, må måles i forhold til dette mål,« siger Samantha Smith, leder af WWF’s Global Climate and Energy Initiative. Imidlertid er en svaghed i teksten – som bl.a. EU’s forhandlere forsøgte at undgå under de natlige slutforhandlinger – at temperaturmålet ikke omsættes til et tilsvarende kvantitativt mål for nedbringelse af de globale drivhusgasudledninger.Hvor EU ligesom bl.a. de små ø-stater havde ønsket en formulering om en bestemt procentuel reduktion af de globale CO2-udledninger i 2050 – både 40-70 pct. og 75-90 pct. har været på bordet – er aftalen landet på en formulering om, at man skal »stræbe efter at få de globale udledninger af drivhusgasser til at toppe så tidligt som muligt,« samt »gennemføre hurtige reduktioner derefter i tråd med den bedste, tilgængelige videnskab med henblik på at opnå en balance mellem udledningerne fra menneskeskabte kilder og optagelsen af drivhusgasser via dræn (skovene, havene m.m., red.) i anden halvdel af dette århundrede.«Den sidste komplicerede del af sætningen er et alternativ og en forbedring opnået i sidste forhandlingsfase i forhold til det diffuse begreb ’drivhusgasudlednings-neutralitet’, som fredag blev stærkt kritiseret af klimaforskere for sin ugennemskuelighed.Forskerne er stadig kritiske over for den manglende præcisering af, hvor meget udledningerne skal præciseres for at sikre 1,5-to graders-målet.»Der sendes ikke noget klart signal om niveauet og tidsfristen for udledningsreduktioner, og der gives ingen anvendelig målestok til at vurdere fremskridt,« siger Steffen Kallbekken, forskningsdirektør ved det norske klimacenter CICERO.»For at stabilisere klimaet må CO2-udledningerne nødvendigvisa toppe i god tid før 2030 og bør være helt standses snarest muligt efter 2050,« tilføjer Hans Joachim Schellnhuber, direktør for Potsdam Institute for Climate Impact Research.Heller ikke udtrykket ’decarbonisering’ eller ’udfasning af de fossile brændsler’ klarede at komme med i slutteksten. Bl.a. Saudi-Arabien har på oliestaternes vegne kategorisk modsat sig denne formulering.De nationale klimamål, som landene har indleveret til FN op til COP21, vil ifølge Steffen Kalbakken, indebære en global opvarmning på 2,7-3,7 grader og er derfor helt utilstrækkelige til at sikre Paris-aftalens 1,5-to graders-mål.Det erkender aftalen og medtager derfor bestemmelser om løbende evaluering og revidering af de nationale mål.Hvor en tidligere udgave af teksten blot »inviterede« landene til at revidere deres nationale mål hvert femte år, tales der nu om, at man »anmoder« og »opfordrer« landene til en sådan opdatering – det er ikke en forpligtelse, men i FN-sprog dog en skærpelse. Det siges også, at landene når som helst kan skærpe de nationale mål – underforstået: de må ikke svækkes.PengeneDet vanskeligste punkt under forhandlingerne har været koblingen mellem i-landenes vilje til at øge klimabistanden til de fattige lande og u-landenes vilje til også at forpligte sig på klimamålene.Gruppen af u-lande, G77+Kina, har stået hårdt på, at i-landene ikke blot skal levere de 100 mia. dollar årligt fra 2020, som man lovede allerede på COP15 i København i 2009, men også forpligte sig til gradvist at hæve dette beløb efter 2020.På det punkt er den endelige formulering blevet, at man skal »sætte et nyt kollektivt, kvantificeret mål fra et udgangspunkt på 100 mia. dollar om året.«Altså et tilsagn fra i-landene om en – endnu uspecificeret – forøgelse af klimabistanden fra 2020. Til gengæld er denne formulering – på krav fra bl.a. EU – blevet flyttet fra den del af Paris-aftalen, der er juridisk bindende, til den ikke-bindende del. EU’s forhandlere kunne ikke leve med en juridisk forpligtelse til i princippet at lade klimabistanden vokse i det uendelige.De internationale bistandsorganisationer er ikke tilfredse med aftaleteksten på dette punkt.»Denne aftale tilbyder kun verdens fattigste og mest sårbare befolkninger en flosset livline. Der er kun givet vage løfter om et nyt fremtidig mål for klimabistand, alt mens aftalen ikke tvinger landene til at reducere udledningerne hurtigt nok til at forebygge klimakatastrofer. Det betyder blot, at omkostningerne ved klimatilpasning vil stige i fremtiden,« siger Helen Szoke, direktør for Oxfam.Der er dog tilfredshed blandt bistandsorganisationer med, at aftalen rummer en bestemmelse om ’loss and damage’, dvs. en anerkendelse af, at u-lande, der allerede er ramt af klimaændringer, skal hjælpes, herunder når antallet af klimaflygtninge begynder at vokse.»Det er første gang nogensinde, at en bestemmelse om loss and damage er blevet medtaget i en global aftale,« understreger Mohamed Adow, klimarådgiver hos Christian Aid.USA’s uskønne manøvreEn af de mere uskønne tildragelser under forhandlingerne har ifølge en række kilder været en handel mellem USA og de små-østater, hvor USA’s støtte til 1,5 graders-målet angiveligt blev betinget af, at de sårbare nationer i bl.a. Stillehavet gav afkald på at rejse krav om placering af juridisk ansvar eller erstatning over for i-lande, hvis udledninger historisk har forårsaget klimaændringerne, herunder de havstigninger, som truer de sårbare ø-riger.Der står således direkte i Paris-aftalen, at den »ikke omfatter eller giver grundlag for nogen form for ansvarspådragelse eller kompensation.«En anden svaghed er, at det ikke lykkedes EU at få udledningerne fra den hastigt voksende internationale luftfart og skibstrafik med i aftalen.Trods begrænsninger kommenteres aftalen af stort set alle aktører og iagttagere i Paris som et historisk skridt, der sender det afgørende og længe ventede signal til verdens myndigheder, virksomheder, investorer og civilsamfundsorganisationer om, at vendepunktet er nået, og at det globale samfund nu starter udstigningen af den fossile æra og bevæger sig mod en grønnere økonomi.»Om end aftalen i sig selv er historisk, vil de udfordringer, der ligger forude i bestræbelsen på at opfylde den, komme til at dominere det 21. århundrede,« siger klimaforskeren Bill Hare, chef for forskningscentret Climate Analytics.»Historiens hjul drejer langsomt, men i Paris har det drejet. Denne aftale placerer den fossile industri på den forkerte side af historien,« betoner Greenpeaces Kumi Naidoo.»Nationale og lokale regeringer, byer og virksomheder må nu forstærke deres indsats for at leve op til ambitionerne i denne aftale. Sammen med FN’s Bæredygtighedsmål bør denne aftale kunne gøre det muligt for lande at håndtere både klimaændringer og fattigdom, vor generations to afgørende udfordringer,« håber klimaøkonomen Lord Nicholas Stern, London School of Economics.»Med regeringernes løfter om at bruge milliarder på at omstille deres egne økonomier og hjælpe u-landene  til en klimavenlig vækst står internationale investorer klar til at sætte billiner af dollar i spil for at accelerere bevægelsen mod en fossilfri verden,« vurderer Anthony Hobley, direktør for Carbon Tracker Initiative. 
