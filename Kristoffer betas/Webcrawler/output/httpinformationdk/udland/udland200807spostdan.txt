S: Post Danmark ud af lånehaj-eventyr



 Det delvist statsejede Post Danmark skal ikke plukke danskerne med skyhøje renter på tvivlsomme forbrugslån, mener Socialdemokraternes trafikordfører, Magnus Heunicke.
"Det er dybt usympatisk, at Post Danmark udnytter forbrugernes tillid på denne måde. Man risikerer at havne i bundløs gæld, hvis man låner penge gennem Post Danmark, og det er klart, at Post Danmarks varemærke og statslige ejerskab gør, at man som forbruger kan få en opfattelse af, at lånet har en vis blåstempling fra samfundets side," siger Magnus Heunicke. TV-Avisen fortæller, at Post Danmark formidler skyhøje hurtiglån, der er blandt Danmarks dyreste. Staten ejer 75 procent af Post Danmark. 

