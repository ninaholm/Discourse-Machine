Sanktioner mod Iran ophæves til foråret



 Den britiske udenrigsminister, Philip Hammond, sagde i går i Teheran i Iran, at de internationale sanktioner vil blive ophævet til foråret.
De økonomiske sanktioner er indført, fordi Iran tidligere ikke har villet indgå aftaler om gennemsigtighed omkring landets atomprogram. Men det lægger en ny aftale med stormagterne, der blev indgået i sidste måned, op til. Derfor har Hammond været i Teheran for at genåbne landets ambassade, der har været lukket i flere år. Iran har tilsvarende genåbnet sin ambassade i London.
En del arbejde skal gøres, inden sanktionerne ophæves. Det vil gøre det lettere at få investeringer i gang.
Ritzau/Reuter

