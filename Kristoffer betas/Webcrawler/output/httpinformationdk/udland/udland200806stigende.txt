Stigende ulovlig handel med elfenben på eBay



 Indkøb af elfenben er ofte kun et klik med musen væk, lyder det fra den internationale organisation for dyrevelfærd (IFAW). Organisationen peger nu på, at internetauktionshjemmesiden eBay, i stigende grad er blevet omdrejningspunkt for ulovlig handel med elfenben. Det sker efter, at eBay selv sidste år sagde, at de ville være mere opmærksomme på tilfælde hvor købere og sælgere indgår ulovlige handler med elfenben. Alligevel giver søgninger på eBay efter elfenben også i dag tusindvis af hit. På hjemmesiden er der ingen advarsler om, at handel efter international lov kan være ulovligt, og der er meget få krav til dokumentation for, hvor den elfenben der udbydes, kommer fra. IFAW opfordrer nu eBay til helt at forbyde salg af elfenben på deres auktioner. Ifølge IFAW er alene salg af elfenben årsagen til nedskydningen af 20.000 elefanter hvert år. "Problemet er, at eBays politik er meget let at omgå og rigtig mange, der ikke har lov til at sælge elfenben, sælger alligevel elfenben på eBay," siger en talsmand fra IFAW til det elektronisk erhvervssmagasin African Business Daily. EBay svarer, at de på alle områder vil samarbejde med de relevante myndigheder om at undgå den ulovlige del af salget."

