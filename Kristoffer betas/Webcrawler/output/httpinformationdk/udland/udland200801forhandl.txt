Forhandlinger i gang om ny regering



 Den italienske præsident, Giorgio Napolitano, gik i går i gang med at løse den politiske krise, der opstod torsdag, da premierminister Romano Prodi tabte en tillidsafstemning i parlamentet og trådte tilbage. Præsidenten sonderer flere muligheder til løsning af krisen. Et hurtigt nyvalg, finde en anden politiker, der kan danne regering, eller dannelse af en overgangsregering med en embedsmand i spidsen. Napolitano kan blive tvunget til et hurtigt nyvalg, da højrefløjens leder, tidligere premierminister Silvio Berlusconi, ønsker valg straks, da han i meningsmålinger står til at vinde en klar sejr. 

