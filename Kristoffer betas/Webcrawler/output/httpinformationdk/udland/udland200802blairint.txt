Blair er interesseret i EU-toppost



 Den tidligere britiske premierminister Tony Blair, der pt. arbejder som international fredsmægler i Mellemøsten, har gennem kilder tæt på sig, ladet forstå, at han er interesseret i posten som ny formand for den europæiske union, når stillingen skal besættes for første gang fra 1. januar 2009. Den franske præsident Nicolas Sarkozy har åbent tilsluttet sig ideen, mens resten af EU's stats- og regeringschefer holder sig tilbage. En række andre franske tidligere toppolitikere har dog advaret mod, at en politiker, der kommer fra et land med EU-undtagelser, der ikke er med i euroen, og som har støttet Irak-krigen, som splittede EU i to lejre, ikke vil være en oplagt kandidat som EU-præsident.

