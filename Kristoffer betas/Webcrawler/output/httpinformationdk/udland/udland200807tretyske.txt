Tre tyske turister bortført



 Tre tyske turister blev onsdag bortført af kurdiske oprørere i den østlige del af Tyrkiet, rapporterer det statslige tyrkiske nyhedsbureau Anatolian. Bureauet citerer den lokale guvernør Mehmet Cetin for at sige, at militante medlemmer af Kurdistans Arbejderparti (PKK) står bag bortførelsen af tyskerne, som var på bjergbestigning. 
Det er sjældent, at PKK-oprørere bortfører turister; PKK angriber primært militære mål i det sydøstlige Tyrkiet. Terroristerne siger, at de har gennemført aktionen, fordi Tysklands regering har taget skridt mod PKK-foreninger og sympatisører, citerer Anatolian guvernøren for at sige. 
ritzau/Reuters

