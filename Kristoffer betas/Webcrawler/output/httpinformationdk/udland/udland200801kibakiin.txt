Kibaki inviterer til møde med oppositionen



 Kenyas præsident, Mwai Kibaki, inviterede i går oppositionslederen Raila Odinga til et møde fredag, hvor de to for første gang ansigt til ansigt kan diskutere det omstridte valg i landet. Meddelelsen kommer, efter at dødstallet i forbindelse med urolighederne i går nåede op på over 600. Kibakis beslutning om et møde sker i lyset af, at USA i går erklærede, at Kenyas befolkning med det officielle valgresultat var blevet "snydt af deres politiske ledelse og af deres institutioner", nærmere bestemt Kenyas valgkommission. Yderligere fem partiledere er inviteret med til møde. AFP 

