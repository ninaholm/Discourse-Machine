Rekordmange asylansøgere sætter kurs mod Sverige
Ifølge Migrationsverket har Sverige aldrig tidligere modtaget så mange asylansøgninger på en uge


 Antallet af mennesker, som søger asyl i Sverige, er steget drastisk over de seneste uger. Nu er der kommet et tal, der fortæller noget om omfanget. Migrationsverket, den svenske udlændingestyrelse, siger, at Sverige i den seneste uge har modtaget 6.400 asylansøgninger.
Ifølge Migrationsverket har Sverige aldrig tidligere modtaget så mange asylansøgninger på en uge.
For at finde noget lignende, skal Migrationsverket helt tilbage til krigen i Bosnien-Hercegovina i første halvdel af 1990’erne.
Det var også voldsomt dengang, men rekorden fra juni 1992 er alligevel faldet nu. Dengang var der en uge, hvor Sverige modtog 5060 asylansøgninger. I 1992 kom der hele året 84.000 asylansøgere til Sverige. Hidtil er der i år kommet omkring 60.000 asylansøgere til Sverige, siger Migrationsverket.
Ritzau/TT

