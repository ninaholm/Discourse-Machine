Utilfredse observatører



 Forud for præsidentvalget 2. marts har Moskva inviteret observatører fra OSCE, Organisationen for Sikkerhed og Samarbejde i Europa, men OSCE er stærkt utilfreds med de arbejdsbetingelser, som den russiske ledelse har opstillet. OSCE må kun sende 70 observatører til valget, og de må først ankomme fire dage før valget. Det er alt for få observatører, og de ankommer alt for sent til at kunne udføre et ordentligt arbejde, vurderer OSCE's valgeksperter. Ved præsidentvalget for fire år siden ankom en del af de dengang 400 udenlandske observatører måneder før valget, så de kunne følge valgkampen og ikke kun valget. 
ritzau/Reuters

