Præsidentvalg om to uger



 Pakistan holder præsidentvalg den 6. september for at vælge afløseren for Pervez Musharraf, meddelte den pakistanske valgkommission i går. De pakistanske vælgere skal dog ikke til valgurnerne. Præsidenten bliver valgt af parlamentets over- og underhus samt de fire provinsparlamenter. Pakistans Folkeparti (PPP) har nomineret Benazir Bhuttos enkemand, Asif Ali Zardari, som kandidat. Den Internationale Røde Kors Komité (ICRC) meddelte i går, at over 200.000 mennesker er flygtet fra kampe i det nordvestlige Pakistan i denne måned, og de har akut behov for hjælp. ICRC har iværksat en foreløbig hjælpeaktion. 

