Atom-tidsfrist overskredet



 USA's særlige udsending, Christopher Hill, opfordrede tirsdag Nordkorea til at komme med en fuldstændig redegørelse for landets atomprogrammer, da han ankom til Sydkorea for at indlede nye forhandlinger om afrustning. Nordkorea skulle have afviklet alle dets atomare faciliteter den 31. december og have redegjort for alle landets atomprogrammer i henhold til en aftale, som den kommunistiske stat indgik for et år siden med Kina, Japan, Sydkorea, Rusland og USA, men tidsfristen blev ikke overholdt af Pyongyang. Hill sagde, at der ikke er nogen grund til panik i forbindelse med relationerne til Pyongyang. 


