CDU får tærski Hessen



 Den tyske forbundskansler Angela Merkels konservative CDU ser ud til at ville beholde magten i delstatenNiedersachsen, mens partiet går tilbage i Hessen. Det viste valgstedsprognoser i forbindelse med gårsdagens valg til parlamenterne i de to delstater. I Niedersachsen har den lokale regeringschef, CDU's Christian Wulff, ifølge målingen sikret sig 42 procent af stemmerne. Det er nok til at beholde magten sammen med de frie demokrater, FDP. Derimod er det ikke klart, hvorvidt regeringschefen i Hessen, CDU's Roland Koch, kan beholde magten i denne delstat. Valgstedsprognoser fra tv-stationen ZDF viser, at CDU har fået 36,5 procent af stemmerne i Niedersachsen. Det er en tilbagegang fra de 49 procent, partiet sikrede sig her i 2003. Koch har op til delstatsvalget ført en valgkamp domineret af spørgsmål om kriminalitet og indvandring. Valgene i går til de to delstatsparlamenter var den første vigtige prøve for forbundskansler Angela Merkel, siden hun kom til magten i 2005. 
ritzau/Reuters

