Maoister fører ved det nepalesiske valg



 De foreløbige resultater fra det nepalesiske valg viser, at det maoistiske parti indtil videre har sikret sig 61 pladser i den nye lovgivende forsamling. 
Dermed fører de tidligere oprørere klart over det Nepalesiske Kongresparti, som ellers var spået sejren. 
Der er dog stadig langt endnu, da den nye lovgivende forsamling består af 601 medlemmer. Et endeligt resultatet ventes først om flere uger, fordi det tager lang tid at indsamle valgresultaterne i det bjergrige land. Internationale observatører har erklæret, at valget har været forholdsvis frit og fair. 
ritzau

