Bus-bomber dræber tre



 Mindst tre mennesker mistede livet, og 14 blev såret, da to eksplosioner om bord på passagerbusser i går ramte den kinesiske by Kunming i den sydvestlige provins Yunnan. Kort efter stemplede politiet i de statslige medier eksplosionerne som sabotage, og der blev iværksat øget kontrol med køretøjer i området.
Buseksplosionerne kommer mindre end tre uger før, De Olympiske Lege går i gang i den kinesiske hovedstad, Beijing, og myndighederne kobler gårsdagens bus-bomber til OL. For 14 dage siden oplyste kinesisk politi, at der alene det seneste halve år er blevet anholdt 82 personer, som gik med planer om terror mod OL. 

