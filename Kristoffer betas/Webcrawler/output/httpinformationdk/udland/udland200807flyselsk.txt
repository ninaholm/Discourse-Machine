Flyselskaber regnes med i CO2-kvoter



 Europarlamentet godkendte tirsdag med stort flertal en aftale, der betyder, at flyselskaber inddrages i EU's system for handel med CO2-kvoter, ETS. Aftalen betyder, at alle fly, der letter eller lander i Europa, inkluderes i ETS-systemet fra 2012. Flyselskaberne skal fra da af købe sig tilladelse til 15 procent af den drivhusgas, de ønsker at udlede, hvilket skal foregå på auktion. De resterende 85 procent af kvoterne får selskaberne foræret af EU.
ETS-systemet er centralt i kampen mod klimaforandring, og i Europaparlamentet stemte 640 for forslaget, mens 30 stemte i mod.
I det første år skal CO2 reduceres med tre procent, og udledningen skal derefter reduceres med fem procent mellem 2013 og 2020, sammenlignet med gennemsnitsudledningen i 2004-2006. 
Med afstemningen blev forslaget gjort til lov. ritzau/Reuters

