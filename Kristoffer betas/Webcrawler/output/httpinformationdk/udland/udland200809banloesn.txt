Ban: Vi skal have løsning i København



 Klima
Verden får en klimaaftale i København næste år. Og det må samtlige verdens politiske ledere kæmpe for, sagde FN's generalsekretær, Ban Ki-moon, på et pressemøde med blandt andre den danske statsminister Anders Fogh Rasmussen (V) i New York i går. "Jeg vil gøre alt, hvad jeg kan for, at vi får en aftale i København i december 2009. For at det kan ske må forhandlingerne foregå på det allerhøjeste politiske niveau," vurderede generalsekretæren. Han lovede, at han ville bruge samtlige møder med verdens ledere til at støtte en klimaaftale i København. "Videnskaben har talt. Vi må svare igen med handling," sagde Ban. 

