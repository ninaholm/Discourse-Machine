DF vil have indflydelse på EU-politikken



 Regeringens faste støtteparti vil nu også sidde med ved bordet, når den danske EU-politik skal fastlægges.Men Venstres politiske ordfører, Inger Støjberg, afviser, at Dansk Folkeparti kan få indflydelse på Danmarks linje over for EU. I kølvandet på den megen hjemlige opstandelse over EF-Domstolens afgørelse om opholdstilladelser, kræver Dansk Folkeparti nu at komme mere ind over, når den danske EU-politik skal udformes.
"Vi kan ikke fortsat have en situation, hvor regeringen laver indenrigspolitik med Dansk Folkeparti og sikrer sin EU-politik med opbakning fra venstrefløjen. Den nyligt afsagte dom viser, at en sådan opdeling ikke længere er mulig," siger gruppeformand Kristian Thulesen Dahl. 

