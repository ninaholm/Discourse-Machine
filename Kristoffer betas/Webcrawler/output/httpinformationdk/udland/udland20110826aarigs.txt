26-årig skudt under uro i London
En 26-årig mand blev fundet hårdt såret mandag aften i Croydon, og han døde kort efter på hospitalet


 LONDON – En 26-årig mand er blevet det første dødsoffer under urolighederne i London. Han blev skudt, mens han sad i en bil, oplyser politiet.
Manden var hårdt såret og døde kort efter på hospitalet.
Den 26-årige blev fundet sent mandag aften med skudsår i den sydlige forstad Croydon, hvor adskillige bygninger var stukket i brand.
For at dæmme op for urolighederne har premieminister David Cameron, der betragter optøjerne som 'simpel kriminalitet', beordret yderligere 10.000 politifolk indsat i London. Dermed når det samlede antal betjente i byen 16.000.
Reportere under angreb
Under nattens uroligheder blev reportere fra Sky News, ITN og CNN angrebet i Londonforstæderne Croydon og Clapham Junction, hvor flere TV-sendevogne blev smadret.
Det fik Sky News Mark Johnson, der selv er bosat tæt ved Clapham Junction, til at tage alternative metoder i brug. Udstyret med sin smartphone vandrede han ind i Clapham Junction, og lavede følgende indslag

 
 
   

