Olieprisen nu over 127 dollar pr. tønde



 I går passerede olieprisen 127 dollar pr. tønde og satte dermed på ny rekord. Analytikere nævner som én årsag jordskælvet i Kina, der også har ramt landets elproduktion og nødvendiggør ekstra olieimport til generatorer. En anden faktor er et nyt angreb på rørledninger i Nigeria, som indtil videre afskærer markedet fra 0,5 mio. tønder dagligt. En tredje faktor er en rapport fra Goldman Sachs, verdens største investeringsbank, der forudser forsyningsproblemer og mangel på nye kilder og derfor prisstigninger til 148 dollar pr. tønde olie i 2009. Samtidig steg prisen på soja, majs og hvede. 

