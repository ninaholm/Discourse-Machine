Lønforskelle er hovedårsag til østeuropæisk migration
Det er indkomstforskelle – og i mindre grad krise og arbejdsløshed – der gør, at EU-borgere fra de østeuropæiske lande migrerer til andre EU-lande, konkluderer tyske forskere i nyt studie


 Det er ikke hovedsageligt den økonomiske krise, der er årsag til den stigende migration fra Østeuropa, men snarere de lønforskelle, der hele tiden har været internt i EU. Det er konklusionen i et nyt studium fra Deutsches Institut für Wirtschaftsforschung, et uafhængigt tysk forskningsinsti- tut, der primært er offentligt finansieret.
Nina Neubecker, der er forsker hos instituttet, har sammen med to andre forskere lavet studiet: »Vores påstand er, at indkomstforskelle – i sammenhæng med ændret migrationslovgivning – sandsynligvis er den mest betydningsfulde faktor i forhold til at påvirke migrationen internt i EU,« skriver Nina Neubecker i en skriftlig kommentar til Information.
Med det udsagn henviser hun til de store lønforskelle, der er, når man eksempelvis sammenligner Danmark og Rumænien.
Passer ikke på alle lande
Studiet viser, at de såkaldte EU-15-lande, der tæller landene, fra før unionen blev udvidet betragteligt i 2004, oplever en øget immigration fra lande internt i EU. Og den største andel af migranterne er oprindeligt fra østeuropæiske lande, viser studiet. Eksempelvis lande som Polen og Rumænien.
»Da de østeuropæiske lande ikke er blevet ramt så hårdt af krisen som eksempelvis de sydeuropæiske, er det mest plausibelt, at indkomst- forskelle har spillet en større rollen, end krisen for borgerne i disse lande – selv om nogle af migrations- strømmene muligvis er blevet omdirigeret af krisen,« vurderer Nina Neubecker.
Desuden viser studiet, at borgerne i EU-landene kun i mindre grad reagerede på høj arbejdsløshed i deres hjemlande ved at flytte til et andet EU-land.
I rapporten er der ikke direkte anbefalinger til, om og i så fald hvordan disse indkomstforskelle internt i EU kan udjævnes.
»Men når det er sagt, så siger den økonomiske teori os, at migration i sig selv kan mindske indkomstforskelle, hvis arbejdsmarked- erne er fleksible forstået på den måde, at lønningerne i hjem- og modtagerlandene kan reagere på et fald i eller en forøgelse af arbejdsudbuddet,« skriver Nina Neubecker.
Hun gør opmærksom på, at forskernes konklusion har karakter af en »generel« konklusion, der er baseret på overordnet data, og at forskerne derfor ikke påstår, at deres konklusion nødvendigvis gælder alle lande i EU.
Forskerne påpeger også, at de eksempelvis ikke har haft data fra spørgeskemaer, hvor der direkte kunne være spurgt til, hvorfor en EU-borger er flyttet fra det ene land til det andet.

