Saakashvili vinder valget



 Georgiens præsident, Mikhail Saakashvili, har vundet præsidentvalget med 52,8 procent af stemmerne, oplyste landets valgkommission i aftes. Da Saakashvili dermed har sikret sig mindst halvdelen af stemmerne, skal han ikke ud i en anden valgrunde.
Resultatet bygger på optællingen af stemmer i samtlige valgkredse i Georgien bortset fra nogle få valgsteder i udlandet, der sandsynligvis ikke vil ændre ved det endelige resultat. 
Under optællingen af stemmerne fra lørdagens valg har oppositionen stået fast på, at Saakashvili har stået bag valgsvindel. 

