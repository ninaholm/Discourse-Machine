Ja til fred - nej til Annapolis



 Flertallet af palæstinenserne støtter fredsforhandlingerne med Israel, men det er kun en lille del af dem, som er optimistiske forud for fredskonferencen i Annapolis, der begynder i dag. Det viser de tre seneste uafhængige meningsmålinger om emnet foretaget i Gazastriben og på Vestbredden. Blandt andet af det uafhængige analysebureau Near East Consulting.
Målingerne viser også, at halvdelen af palæstinenserne ikke tror på, at Israels premierminister, Ehud Olmert, virkelig ønsker fred, og at mellem 30 og 50 procent mener, at en nedtur i Annapolis vil føre til uro i området. 
ritzau

