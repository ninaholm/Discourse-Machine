Moskva-kritisk journalist dræbt
Hjemmeside


 Ejeren af en oppositions-nyhedshjemmeside på internettet i Ruslands urohærgede region Ingusjetien blev i går fundet skudt og dræbt, efter at politiet havde tilbageholdt ham, oplyste hans kolleger.
Magomed Jevlojev, ejeren og grundlæggeren af hjemmesiden Ingushetiya.ru, var en markant kritiker af Kremls politik og den lokale regering, som beskyldes for at undertrykke al opposition og ytringsfrihed. Det russiske nyhedsbureau Interfax skrev, at den russiske anklagemyndighed har indledt en efterforskning af sagen. 
Grupper, der kæmper for ytringsfrihed, siger, at Rusland er et af de farligste lande for journalister. 

