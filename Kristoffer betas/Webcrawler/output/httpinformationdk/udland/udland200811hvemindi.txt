Hvem er Indiens terrorister?
Terrorangrebet i indien, der kostede 125 mennesker livet og kvæstede flere end 300 er af hidtil ukendte dimensioner, siger en indisk professor i international sikkerhed, på en og samme tid ekstremt ondskabsfuldt og begavet
Gæster og ansatte på det eksklusive Taj Mahal hotel i Mumbai hjælpes i sikkerhed af det indiske politi og brandvæsen. Hotellet er blot et af de mål, som terrorister har angrebet - angreb, der har koster over 100 mennesker livet.


 Skudvekslinger mellem 10-12 terrorister og indisk militær på to indiske luksushoteller i Mumbai fortsatte for 2. døgn siden terrorangrebets begyndelse onsdag aften. 11 terrorangreb, der op til deadline i går holdt flere hundrede som gidsler, sendte 125 i døden og kvæstede 300 mennesker.
Terrorgruppen kalder sig Deccan Mujahedin.
'Deccan', er et plateau i Sydindien, og leder tankerne henimod den indiske muslimske terrororganisation, De Indiske Mujahedeener, men ved sin sofistikerede koordination minder om internationale terrororganisationer som al Quada.
Andre peger på den Pakistan-fostrede militante gruppe, Lashkar-e-Taiba or Jaish-e-Mohammad, som fik skylden for angrebet på Indiens parlament i 2001. Lashkar-e-Taiba har dog taget afstand fra Mumbai-angrebet.
Pakistans forsvarsminister, Ahmed Mukhtar, afviste i går, at der skulle være pakistanere involveret i terrorhandlingerne i Mumbai.
Den indiske premierminister, Manmohan Singh sagde på indisk tv, at der er tegn på, at terroristerne har kontakter med terrorgrupper i andre lande.
"Der er sandsynligvis tale om internationale terrorister," mener inderen Sumit Ganguly, der er professor i sikkerhedspolitik ved University of Illinois.
De kom med skib 
Det var gummibåde, der ved 22.00-tiden indisk tid onsdag aften satte de 16-20 terrorister i land forskellige steder i Mumbais havn, kaldet Porten til Indien. 
Terroristerne splittede op i mindre grupper og bevæbnede med skydevåben, håndgranater og AK47 angreb en af de mindre gruppe umiddelbart efter luksushotellet Taj Mahal få hundrede meter fra kysten. Derefter slog grupperne til næsten samtidig ved 23.00-tiden mod jernbanestationen Chattrapati Shivaji, den jødiske kontorbygning Nariman House og Oberoi Hotellet, der også ligger tæt på vandet.
"Det er svært at gå rundt i Mumbay med en AK47 uden at nogen har bemærket det. Nogen har fragtet dem rundt, og angrebet er koordineret til mindste detalje, så de har fået hjælp fra land," siger Sumit Ganguly.
I løbet af det sidste døgn har flere end 300 gæster været gidsler på Taj Mahal Hotel i den jødiske kontorbygning Nariman House og flest på luksushotellet Oberoi Trident hotel. Heftige skudepisoder og brande skabte panik på hotellerne i løbet af døgnet, hvor særligt turister med amerikanske og engelske pas blev jaget.
"De var unge drenge klædt i jeans og T-shirts, som råbte på amerikanske og britiske statsborgere," sagde et frigivet gidsel Rakesh Patel til CNN.
En af gidseltagerne fra Oberoi-hotellet, der identificerede sig som Sahadullah, sagde:
 "Vi vil have alle hellige krigere i Indien løsladt, og først derefter vil vi frigive folk," fastslog han. I den jødiske kontorbygning, Nariman House, anklagede gidseltageren, der kaldte sig Imran, Indien for at begå overgreb på muslimer i den indiske del af Kashmir.
"Er I klar over, hvordan jeres hær har dræbt muslimer?" sagde han på urdu med en accent, der stammer fra Kashmir. 
 Fjendtlige naboer
Præcis koordination af Mumbais 11 næsten samtidige angreb med selvmordsbomber, håndgranater og tunge håndvåben fik i går flere eksperter til at hævde, at der er tale om angreb fra internationale terrorister. 
"Angrebet er af hidtil ukendte dimensioner i Indien," sagde Sumit Ganguly. "Vi ved fra den indiske efterretningstjeneste, at gruppen kom fra Karachi, men vi er endnu ikke sikre på, at den pakistanske regering er involveret." 
"Jeg tror, at der er tale om international terror, fordi det var premiereministerens udmelding i går," mener Sumit Ganguly.
"Terroristernes ærinde er at ødelægge Indiens fantastiske finansielle centrum, hvis man kan sprede frygt i Indiens finansielle centrum med 20 millioner indbyggere, der producerer 60 pct. af Indiens indtægt, så har man bragt landet i en tilstand af chok. Husk på, at byen også er Indiens kommercielle hjerte." 
Premierminister Manmohan Singh sagde, at angrebene var koordineret uden for landet, og at Indien ikke vil tolerere naboer, som er hjemsted for militante, der angriber landet. 
Indiens egen skyld
Indien har ikke været konsekvent overfor tidligere terroraktioner, mener Sumit Ganguly.
I 2006 dræbte syv bomber mod fem tog mindst 200 mennesker og kvæstede 661, i september sidste år dræbte fem bomber uskyldige civile og i maj måned var det den indiske by, Jaipur, der blev ramt af terror.
"Indiens regering har bevaret en engelsk stiff upper lipp efter tidligere angreb, og sagt, "vi lader ikke terrorister slå os ud, men fortsætter med vores liv". Men hvad med systematisk efterforskning af kilderne til disse angreb? Desværre havde jeg forudset det," siger Sumit Ganguly.


