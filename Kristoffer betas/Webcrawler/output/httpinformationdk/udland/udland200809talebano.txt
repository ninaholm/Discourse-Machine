Taleban-oprørere frigiver 118 gidsler



 Afghanske Taleban-oprørere har frigivet 118 afghanske arbejdere, der blev bortført i weekenden i det vestlige Afghanistan i en spektakulær aktion, siger en Taleban-kommandant i regionen. Oplysningen bekræftes af Rohul Amin, der er guvernør i den vestlige Farah-provins, hvor bortførelsen fandt sted. Ifølge guvernøren er de mange arbejdere frigivet efter intense forhandlinger med Taleban, som ældreråd har stået for. De mange bortførte arbejdere var i gang med at bygge en større militærbase for Afghanistans hær, da de altså sidste weekend blev bortført, mens de var på vej til arbejdet i busser. 
ritzau

