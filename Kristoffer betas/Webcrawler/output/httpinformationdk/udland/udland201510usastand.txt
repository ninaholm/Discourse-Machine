USA standser træning



 USA vil midlertidigt indstille det program, som indebærer at træne og bevæbne syriske oprørere til at kæmpe mod Islamisk Stat, oplyser det amerikanske forsvarsministerium, Pentagon.
I stedet vil amerikanerne fokusere på at sende våben til grupper, der allerede er på slagmarken i Syrien og har vist deres værd, siger højtstående regeringsembedsmænd.
New York Times skrev tidligere fredag, at præsident Barack Obama vil skrotte programmet, men Pentagon siger, at der vil blive tale om en »pause«.
Ritzau

