Enrico Letta skal danne italiensk regering
Det bliver Enrico Letta, der skal forsøge at få styr på Italiens politiske roderi


 Enrico Letta, næstformand for Italiens store centrumvenstreparti Partito Democratico, skal nu forsøge at danne regering i landet to måneder efter parlamentsvalget.
Landets nyvalgte præsident, Giorgio Napolitano, gav mandag Letta fuldt mandat til at danne regering. Letta indleder konsultationer med de politiske partier torsdag, men understregede, at »en ny regering ikke fødes for enhver pris.«
Regeringen bliver sandsynligvis en national samlingsregering, som foruden Lettas parti kommer til at omfatte Silvio Berlusconi og Mario Montis centrumhøjrepartier.
Det forventes, at den nye regering vil være på plads i løbet af få dage. I 1998 blev den nu 46-årige Letta Italiens yngste minister nogensinde, da Romani Prodi udnævnte ham til EU-minister. Lettas onkel er en af Berlusconis nærmeste medarbejdere og rådgivere, tidligere viceministerpræsident Gianni Letta.          
 

