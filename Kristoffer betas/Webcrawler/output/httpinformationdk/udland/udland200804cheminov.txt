Cheminova tjener på madkrisen



 Knapheden på mad skubber også prisen i vejret på de kemikalier, der kan øge udbyttet på verdens marker. Og her er den gamle danske kemivirksomhed Cheminova leveringsdygtig. Virksomhedens største enkeltprodukt Glyfosat - der i kemigiganten Monsantos varekatalog hedder Roundup - er alene i det forløbne år blevet 100 procent dyrere på mange centrale markeder. Virksomhedens moderselskab Auriga Industries steg tirsdag hele 10 procent på børsen efter et overraskende positivt kvartalsregnskab. 

