Dansk økonomi på nedtur



 Det danske bruttonationalprodukt (BNP) faldt i første kvartal med 0,6 procent, viser nye tal fra Danmarks Statistik. Da tallene for fjerde kvartal sidste år er revideret og BNP-tallet dermed også faldt, er Danmark havnet i en såkaldt teknisk recession. Og økonomerne ser mere dårligt nyt forude.
Ifølge de nye tal for første kvartal faldt det private forbrug med 1,1 procent, mens det offentlige forbrug faldt 1,4 procent og investeringerne gik ned med 0,6 procent. Lav efterspørgsel gav en importvækst på blot 0,4 procent, mens eksporten gik frem med 1,1 procent. 

