Sandheden findes derude -
Det britiske forsvarsministerium har offentliggjort tidligere hemmeligtstemplede dokumenter om UFO'er fra 1950'erne
UFO-er har altid været omgærdet af mystik og mistro. Er det bliklåg eller lamper, der kastes og bare fotograferes lidt uskarpt eller den ægte vare?


 Det var en tidlig morgen, det var diset i Surrey syd for London. Mændene var på vej til arbejde, da de pludselig så et lysende objekt på himlen. Det fløj hurtigt og havde grønne lys på siderne. En af mændene blev bange, han løb hen til telefonboksen - det var i 1952, så mobiltelefonen var endnu ikke opfundet - og ringede til politiet. 
De kom med det samme og optog en rapport. 
En af betjentene lavede en tegning. Politiet regnede ud, at 'objektet' fløj med over 3.000 kilometer i timen. Det er fire gange så hurtigt som et missil.
Der var ingen tvivl. De havde set en UFO.
Der har været mange historier - og konspirationsteorier - om UFO'er - eller unidentified flying objects, som forkortelsen står for. 
Men hidtil har disse dokumenter været klassificeret som militære, hemmeligheder. Det var helt ligesom i tv-serien X-files. 
Hemmelige er dokumenterne ikke længere. Nu kan man - hvis man søger herom - få lov til at se dokumenterne fra 1950'erne på det britiske nationalarkiv i Kew ved London. 
Nogle af filerne findes sågar på internettet. Hvis læseren er interesseret, kan de findes på: http://ufos.nationalarchives.gov.uk/ .
Nærkontakt og flyblink
"Det fascinerende og interessante er, at nogle af disse filer virker troværdige. Der er politifolk, der har bevidnet det," siger Nick Pope. Han var tidligere ansat som UFO-forsker i det britiske forsvarsministerium. Han er nu pensioneret, men har bibeholdt interessen for UFO'er.
Mange af de ting, som er blevet offentliggjort, minder meget som Spielberg-filmen Nærkontakt af tredje grad, siger han.
Pope afviser ikke, at nogle af oplysningerne er af tvivlsom sandhedsværdi.
"Der er f.eks. en rapport om tre mænd, der forlod en pub tidligt om morgenen og derefter så et flyvende objekt med røde og hvide lys. Da de blev spurgt, hvor objektet fløj hen, pegede de i retning af Gatwick lufthavn. Så måske er den mindre troværdig".
Han nævner også et andet eksempel, nemlig om en ældre mand, der hævdede, at han var blevet bortført, men han fik af vide af de kappeklædte kidnappere, at "han var for gammel". 
"Den slags kan have en naturlig forklaring," siger Pope.
Men han afviser, at observationerne er taget ud af den blå luft.
"Der er eksempler på detaljerede beskrivelser, og der er mange vidner. I nogle tilfælde endog fotografier. Disse kunne selvsagt være forfalskede, men de virker troværdige nok. Så hvem ved, måske er 'sandheden derude'. Nu kan folk selv bedømme det," siger UFO-eksperten Pope.


