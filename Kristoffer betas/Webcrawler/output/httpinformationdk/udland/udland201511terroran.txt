Terroranholdt i Sverige er løsladt



 Den tidligere terrormistænkte Mutar Muhanna Majid blev løsladt i går og vil ikke blive krævet fængslet, oplyser den svenske anklagemyndighed ifølge nyhedsbureauet TT.
»Mutar Muhanna Majid løslades. Manden er ikke længere mistænkt,« siger vicechefanklager Hans Ihrman. Men efterforskningen fortsætter, da der »fortsat er grund til at antage, at der har fundet forberedelser sted til en terrorforbrydelse«, skriver anklagemyndigheden.
Majid blev anholdt torsdag på et asylcenter i Boliden. Han var mistænkt for at have siddet i den svenske hovedstad, Stockholm, og forberedt et angreb.
Ritzau

