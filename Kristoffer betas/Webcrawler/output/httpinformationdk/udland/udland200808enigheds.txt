Enighed om at stoppe kampe



 Georgien og oprørere er enige om at gøre et forsøg på at stoppe kampene i området Sydossetien for at give plads til forhandlinger med Rusland som mægler. Det skriver det russiske nyhedsbureau Interfax. I går tilbød Georgiens præsident, Mikheil Saakashvili, en øjeblikkelig våbenhvile i Sydossetien efter flere dages kampe, som har udløst bekymring for, at det udvikler sig til regulær krig.
Han sagde, at han havde givet den georgiske hær ordre til ikke at skyde igen. Sydossetien er en del af Georgien, men de lokale magthavere anerkender ikke georgisk overherredømme og ønsker i stedet at være tættere knyttet til Rusland. 

