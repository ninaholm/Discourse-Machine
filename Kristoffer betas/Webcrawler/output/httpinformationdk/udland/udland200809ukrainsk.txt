Ukrainsk koalition brød sammen



 Ukraine
Ukraines pro-vestlige regeringskoalition, kaldet Orange-regeringen, blev i dag officielt opløst, meddeler det ukrainske parlaments formand, Arsenij Jatsenjuk. 
"Koalitionen af demokratiske kræfter er kollapset," sagde han. Parlamentet har nu 30 dage til at forme en ny regeringskoalition, ellers skal der udskrives nyvalg. "Jeg vil ikke kalde dette for en katastrofe. Det er en udfordring for vort demokrati, men jeg håber, vi kan komme gennem denne udfordring," siger Jatsenjuk. Krisen kommer, efter at præsident Viktor Jusjtjenko trak sit parti ud af koalitionen med premierminister Julia Timosjenkos blok.ritzau/Reuters

