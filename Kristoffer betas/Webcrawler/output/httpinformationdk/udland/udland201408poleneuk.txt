Polen: EU-Kommissionen er på vores side mod Danmark
Kommissionen er kritisk over for et dansk register, der er centralt i kampen mod social dumping. Det oplyser den polske regering, som samtidig skærper sin kritik af det såkaldte RUT-register. Landet forsøger at lægge maksimalt pres på Danmark, vurderer ekspert


 Nye oplysninger tyder på, at Danmark og beskæftigelsesminister Mette Frederiksen (S) er under hårdt pres i sagen om det danske RUT-register, der er et helt centralt element i regeringens kamp mod social dumping. Den polske regering oplyser således i en skrivelse til Information, at også EU-Kommissionen mener, at dele af det danske register er problematiske.Registret bruges af myndigheder og fagforeninger til at finde frem til og kontrollere udenlandske virksomheder, der arbejder i Danmark. I den polske skrivelse, der er sendt fra landets økonomiministerium, som ledes af vicepremierminister Janusz Piechociński, står der: »Kommissionen deler den opfattelse, at visse aspekter af RUT-systemets funktionsmåde er problematiske.«LÆS: Polen vil ikke ’undergrave det danske system’EU-Kommissionens holdning til sagen har ikke tidligere været kendt for offentligheden. Men en centralt placeret kilde i Bruxelles bekræfter uafhængigt af den polske udmelding, at EU-Kommissionen mener, at visse dele af det danske RUT-register er problematiske. Med erklæringen forsøger Polen at lægge »maksimalt pres« på Danmark, vurderer Dorte Sindbjerg Martinsen, professor ved Center for Europæisk Politik på Københavns Universitet.»Det udkrystalliserer også en konfliktlinje mellem, hvilke mål EU som sådan skal varetage: Er det først og fremmest det indre marked, der skal fungere – eller er det også sådan, at man berettiget kan lave nationale indsatser mod social dumping,« siger hun.Angriber vigtige redskaberEU-Kommissionen har som med den danske børnecheck mulighed for at indlede en egentlig sag mod Danmark, men der er endnu ingen offentligt tilgængelig information om, hvorvidt det skridt er taget eller ej. Mens det fortsat er uklart, hvilke dele af det danske RUT-register EU-Kommissionen finder problematiske, uddyber den polske vicepremierminister i skrivelsen landets egen kritik af RUT-registret. Ministeren nævner konkret, at registrets oplysninger om de udenlandske firmaer offentliggøres for andre end de danske myndigheder. Oplysninger, som indeholder adresser på arbejdssteder og kontaktpersoner, som den danske fagbevægelse anser for særdeles værdifulde.Finn Sørensen, Enhedslistens ordfører på området, kalder den polske reaktion for »stærkt bekymrende«: »De angriber lige præcis de redskaber i RUT-registret, som har gjort, at det er blevet et godt redskab for myndighederne og arbejdsmarkedets parter,« siger han.Det har ikke været muligt at få en kommentar fra Michel Barnier, vicepræsident for EU-Kommissionen og ansvarlig for det indre marked. Mette Frederiksen ønsker ikke at kommentere EU-Kommissionens standpunkt. 
