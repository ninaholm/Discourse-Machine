Krav om dødsstraf for 11. september-angreb



 USA's forsvarsministerium Pentagon vil tiltale den mand, der hævdes at stå bag terrorangrebene mod USA den 11. september 2001, for drab og sammensværgelse.
Forsvarsministeriet vil kræve, at den påståede bagmand, Khalid Sheikh Mohammed, og fem andre bliver idømt dødsstraf og henrettet, hvis de bliver fundet skyldige i anklagerne.
Pentagon skal have opbakning til anklageskriftet af den komité i Pentagon, der har ansvaret for krigsretten på den amerikanske Guantánamobase i Cuba. Det bliver i givet fald den første sag, hvor der kræves dødsstraf. 
Reuters

