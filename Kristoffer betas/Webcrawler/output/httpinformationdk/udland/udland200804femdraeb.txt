Fem dræbt i israelsk angreb



 Det israelske militær beskød i går et hus i den nordlige del af Gazastriben. Fire børn og en militant mand blev dræbt.
Det siger lægelige kilder og den palæstinensiske nødtjeneste. En israelsk militær talsmand bekræftede ikke det specifikke angreb, men meddelte, at der var operationer i grænsebyen Beit Hanoun.
Militante palæstinensere sender ofte kortrækkende raketter ind over grænsen fra Beit Hanoun mod Israel.
Hamas tilbød i sidste uge Israel en seks måneders våbenhvile i Gaza, hvis den israelske regering ophæver en boykot af området. Israel skærpede embargoen efter Hamas' magtovertagelse i juni i fjor. 
Reuters

