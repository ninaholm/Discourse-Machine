På med regnskovs-kondomerne



 Den brasilianske regering er begyndt at producere kondomer med gummi fra træerne i Amazonas. Initiativet vil ifølge det brasilianske sundhedsmini-sterium hjælpe til med at bevare verdens største regnskov. Og samtidig vil kondom-produktionen nedbringe afhængigheden af importerede præservativer. Den brasilianske regering uddeler nemlig anselige pakker gratis gummi i kampen mod aids. De sidste par år har landet indkøbt over en milliard stk. Den nye statsejede fabrik i den nordvestlige delstat Acre kommer til at spytte 100 millioner kondomer ud hvert år under navnet Natex. Fremstillingen er fornuftig på to fronter: Den skaber indtægter til indbyggerne i Amazones og skader ikke regnskoven, da der er rigelige mængder latex i Chico Mendes-reservatet. Fabrikken vil således brødføde mindst 500 familier og skaffe 150 job til byen Xapuri. Ifølge sundhedsministeriet vil kondomerne være verdens eneste produceret af regnskovslatex. Men ikke alle bryder sig om regeringens gummieventyr. Kondompolitikken møder nemlig konstant kritik fra de katolske biskopper, der mener, regeringen ansporer en seksuel løssluppenhed. 

