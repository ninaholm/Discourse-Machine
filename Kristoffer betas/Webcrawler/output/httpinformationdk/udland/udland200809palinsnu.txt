Palin snubler i tv-interview
I sit første interview efter udnævnelsen som Republikanernes vicepræsidenkandidat kom Sarah Palin på afveje flere gange. Faktuelle fejl kan forstærke kritikken af Palin som uerfaren  


 Det var under Ronald Reagan Den Kolde Krig blev afsluttet, og Georgiens præsident Mikhail Saakashvili er ikke noget statsoverhoved.
Så meget kunne man udlede af Sarah Palins første interview efter det republikanske konvent sidste uge. Palin sagde, at hun endnu ikke havde mødt et statsoverhoved, for senere at komme ind på sit møde med Saakashvili, Georgiens, nå ja, statsoverhoved! 
Måske mener Palin, at Reagan vandt Den Kolde Krig, men Sovjetunionen brød først sammen under Reagans efterfølger og tidligere vicepræsident George W. Bush Senior. 
Centrale rådgivere havde ifølge L.A. Times briefet Palin flere dage op til interviewet i World News Tonight på tv-kanalen ABC. Republikanerne frygter, at Palins manglende udenrigspolitiske erfaring vil blive et problem.
Det hjælper ikke på sagen, at Barack Obamas vicepræsidentkandidat, Joe Biden, er formand for Kongressens øverste udenrigspolitiske organ, Foreign Relations Committee.    
Del 1
Del 2

