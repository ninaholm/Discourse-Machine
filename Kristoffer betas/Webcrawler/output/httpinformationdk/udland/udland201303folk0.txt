Folk



 Barack Obama
’Mr. Netanyahu ... Tear down this wall’, ville være en flot og historisk klingende replik at fyre af. Mon ikke helvede først skal fryse til is, før vi kommer til at høre den falde under en amerikansk præsidents statsbesøg i Israel.
Tabstællere
Borgerkrigen i Syrien er nu blodigere end Irakkrigen, da den var værst. 4.000 syrere dræbes pr. måned imod 3.000 irakere pr. måned i 2006. Var Syrien og Irak lige store, svarede det til 8.000 dræbte irakere pr. måned.
Yoko Ono
Siden John Lennon blev skudt 8. december 1980, er over 1.057.000 amerikanere dræbt af skudsår. Det fremgår af en kampagne, som hans enke skød i gang i går. Ved samme lejlighed fremviste hun sin mands blodige briller.
Topchefer
De fede årsgager (med bonusmillioner) klinger stedse lifligere for f.eks. Calsbergs J. B. Rasmussen (17,3 mio. kr.) og Danske Banks E. Kolding (14,9 mio. kr.). Men i krisetider, er topchefers ansvar jo stort, så det er vel kun rimeligt?

