Brasiliens præsident er ked af VM-ydmygelse
Værtslandets 1-7-nederlag kan udløse nye demonstrationer, frygter en fodboldfan
 Mismod blandt brasilianske fodboldfans, efter Tyskland gennembankede det brasilianske landshold i semifinalen tirsdag. Der er nu frygt for reaktionerne i landet


 Brasiliens ydmygende 1-7-nederlag i VM-semifinalen mod Tyskland har gjort værtsnationens præsident, Dilma Rousseff, trist og ked af det.»Som enhver anden brasilianer er jeg meget, meget trist over dette nederlag. Jeg er meget ked af det på vegne af os alle. Fans og spillere,« skriver præsidenten på Twitter.Under kampen i Belo Horizonte råbte dele af publikum ukvemsord mod Dilma Rousseff, der ikke selv var til stede ved kampen. Hun har lidt store knæk i populariteten over det seneste år i forbindelse med forberedelserne til den dyre fodboldturnering.Assim como todos os brasileiros, estou muito, muito triste com a derrota.— Dilma Rousseff (@dilmabr) 8. juli 2014 Mange brasilianere gik i forløbet op til VM på gaden i til tider voldelige protester over, at pengene ikke i stedet gik til forbedringer i eksempelvis sundhedsvæsen og uddannelsessystem.Brasilien går til valg i oktober, hvor Dilma Rousseff forsøger at blive genvalgt til en ny fireårig periode.»Den eneste gode ting er, at jeg tror, at det vil påvirke præsident Dilma ved valget. Men alle vores politikere er endnu værre end holdet,« siger en fodboldfan, 24-årige Beth Araujo, der så semifinalekampen i Rio de Janeiro.Præsidenten ligger dog trods dalende popularitet fortsat i spidsen i meningsmålingerne.Nogle brasilianere frygter nu, at det svigende nederlag i semifinalen vil betyde nye protester.»Det er en katastrofe. Der kommer til at blive kaos. Folk vil ødelægge alt. De bliver rasende,« siger Karina Marques, der også så kampen i Rio. Brasil, “levanta, sacode a poeira e dá a volta por cima”— Dilma Rousseff (@dilmabr) 8. juli 2014  
