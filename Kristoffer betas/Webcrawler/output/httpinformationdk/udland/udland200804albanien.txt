Albanien og Kroatien fik billet til NATO



 Klapsalver brød ud, da ministre fra de 26 NATO-lande i går inviterede Albanien og Kroatien ind i alliancen - formentlig fra 2009. "At optage Albanien og Kroatien vil øge alliancens evne til at imødegå udfordringerne i dag og i fremtiden," lød det i en fra Nato-topmødet i Bukarest. Ifølge NATO's generalsekretær, Hoop Scheffer, har de to lande "god grund til at være stolte", men nærmest i samme åndedrag beklagede han, at Makedonien ikke kommer med nu pga. græsk veto. Landets statsminister Nikola Gruevski rasede utilsløret, da vetoet forhindrede landets NATO-entré. 

