Iran optrapper uranberigelse
Frankrig beskylder Iran for at bruge afpresningsmetoder, som udelukker forhandlinger. Også Rusland synes nu at overveje nye sanktioner mod Teheran



 Krisen omkring Irans omstridte atomprogram blev mandag skærpet med meldingen om berigelsen af uran i landet vil blive mere intens.
Meldingerne fra Teheran blev øjeblikkeligt fordømt fra stormagterne som nu har fået øget mistanke om, at Iran har planer om at udvikle atomvåben. Nogle iagttagere mener dog, at der er tale om forhandlingstaktik: »I dag har vi overrakt brevet«, erklærede Irans særlige udsending til Det Internationale Atomenergiagentur, IAEA, Ali Asghar Soltanieh, mandag med reference til, at 10 nye atomanlæg til berigelse af uran fra marts. Der er tale om en såkaldt 20 procents berigelse af uran, som vil blive udført på Natanz-anlægget i provinsen Isfahan. I Vesten er det opfattelsen, at Teherans atomprogram dækker over en plan om at udvikle atomvåben, og de nye iranske udmeldinger forværrer krisen mellem Iran og stormagterne.
Stormagter fordømmer
USA og Frankrig vil presse på for at få nye FN-sanktioner indført mod Iran. Frankrig har i denne måned det roterende formandskab i Sikkerhedsrådet og ventes at sætte meget ind på at få vedtaget en stærk resolution, der kræver handling over for Iran. Iranernes ’afpresning’ i striden om atomprogrammet betyder, at der kun er sanktioner tilbage, da »forhandlinger ikke er muligt«, sagde Frankrigs udenrigsminister, Bernard Kouchner.
 Fra London lød det, at der er behov for reel dialog efter »blandede signaler fra Iran«. I en tysk reaktion hedder det, at Irans beslutning er tegn på, at landet ikke samarbejder med det internationale samfund, som ønsker, at landets atomare brændsel skal beriges i udlandet. Ruslands udenrigsminister meldte ud, at Iran må leve op til aftaler om, at landets uran skal beriges på anlæg i udlandet. Ledende russiske politikere siger også, at nye sanktioner kan være vejen frem. 
Iransk bluff?
Irans vigtigste anlæg til berigelse af uran ligger i den centrale by Natanz, hvor iranske forskere i årevis har videreudviklet det omstridte atomprogram, der tre gange har ført til FN-sanktioner.  Salehi understregede imidlertid mandag, at Teheran vil indstille det nye program, hvis en længe forhandlet aftalte med verdens stormagter bliver afsluttet. Ifølge Soltanieh er FN-inspektører også velkomne til at følge den nye proces.
Eksperter tvivler dog på, at iranerne har de tekniske faciliteter til at opføre 10 nye atomanlæg så hurtigt, som Teheran siger. Iran er allerede underlagt visse sanktioner, som gør det vanskeligt for landet at få fat på visse vigtige komponenter.
Flere iagttagere vurderer, at der kan være tale om forhandlingstaktik, som skal forbedre Irans chancer for at få nukleart brændsel.
 idag@information.dk

