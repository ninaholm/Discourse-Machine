Chauffør og paparazzi skyld i Dianas død



 Prinsesse Diana og hendes kæreste, Dodi al-Fayed, blev dræbt på grund af chaufførens og paparazzi-fotografernes grove og uforsvarlige kørsel.
Den beslutning kom en jury i London frem til i går eftermiddag efter fire dages overvejelser.
Diana og Dodi mistede livet i august 1997, da deres Mercedes forulykkede i en tunnel i Paris. 
De blev forfulgt af paparazzi-fotografer, og det var fotografernes og chauffør Henri Pauls skyld, at bilen forulykkede, og Diana og Dodi blev dræbt, afgjorde juryen. 
Reuters

