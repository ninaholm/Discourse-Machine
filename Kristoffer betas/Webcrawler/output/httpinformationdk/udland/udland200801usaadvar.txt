USA advarer om risiko for 'farlig episode'



 Det Hvide Hus advarede i går Iran imod at foretage "provokerende handlinger, der kan føre til en farlig episode".
Talsmanden for Det Nationale Sikkerhedsråd under præsident George W. Bush kom med udtalelsen efter et sammenstød mellem amerikanske og iranske skibe i Hormuz Strædet nær den iranske kyst.
Fem både fra Den Iranske Revolutionsgarde chikanerede i weekenden tre skibe fra den amerikanske flåde, der er på patrulje i Hormuz Strædet.
USA har længe været i strid med Iran om det iranske atomprogram. AFP 

