Indisk politi dræber 13



 Indisk politi skød og dræbte tirsdag mindst 13 mennesker i landets Kashmir-region, og spændingerne mellem de indiske myndigheder og områdets muslimske indbyggere er nu forværret yderligere. De seneste sammenstød kom efter, at tusinder af mennesker trodsede et udgangsforbud og smed sten mod politiet, som svarede igen med skarpe skud. 
Den nuværende bølge af uro startede 23. juni, men muslimske separatister har i godt 20 år kæmpet for at løsrive Kashmir fra det hinduistiske Indien. Enten for at blive selvstændige, eller for at gøre Kashmir til en del af Pakistan. I den periode har 68.000 mennesker mistet livet. 
ritzau/AP

