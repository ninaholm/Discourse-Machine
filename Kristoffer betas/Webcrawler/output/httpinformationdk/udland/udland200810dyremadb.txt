Den dyre mad bliver billigere



 Mens den rige del af verden har ondt i finanserne, siger 60 procent af de adspurgte i 26 lande, at stigende priser på energi og fødevarer har påvirket dem 'meget'. Ifølge en ny rapport fra den britiske udviklingsorganisation Oxfam risikerer 900 millioner mennesker i dag sult. De stigende fødevarepriser det seneste år har kastet yderligere 119 millioner mennesker ud i sult. Men der er lys for enden tunnelen for de fattigste, mener flere økonomer. Det ventes nemlig, at de lavere oliepriser, som vil følge af udsigten til en global økonomisk opbremsning, vil betyde, at prisen på de basale fødevarer vil falde igen. 

