Castro over-vejer at skrive memoirer



 Cubas mangeårige leder, den 81-årige Fidel Castro, sagde i går, at han agter at skrive sine memoirer, "hvis tiden tillader det," fremgår det af en artikel offentliggjort i de cubanske statsmedier. Castro trådte tilbage i sidste måned, for at hans lillebror, Raul Castro, formelt kunne overtage posten som Cubas præsident. "Mens jeg skriver disse linjer søndag eftermiddag, vender ideen tilbage til mig om, at jeg, hvis tiden tillader det, burde skrive mine memoirer," står det. "Hvis nogen betaler mig for det, vil jeg donere det fulde beløb til optryk af lægebøger i Cuba, fortsætter Castro." 
ritzau/AFP

