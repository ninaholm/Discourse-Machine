Klar til flerebosættelser



 Den israelske regering fortsætter med jødiske bosættelser på den besatte Vestbred trods internationale opfordringer til at indstille dem. Boligministeriet indkaldte i går bud på at bygge 100 boliger i El Kana- og Ariel-bosættelserne, som begge ligger i den nordlige del af Vestbredden. I den internationale køreplan for fred mellem Israel og palæstinenserne pålægges Israel at fastfryse byggeriet på besat område. Den israelske regering fastholder, at den respekterer planen, fordi nybyggeriet ikke gælder nye bosættelser, men flere boliger i eksisterende bosættelser. Fred Nu-bevægelsen tager afstand fra regeringens beslutning. ritzau/AFP

