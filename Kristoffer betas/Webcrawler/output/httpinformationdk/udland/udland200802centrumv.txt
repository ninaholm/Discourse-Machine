Centrum-venstre haler ind på Berlusconi



 Opinionsmålingerne giver nu Silvio Berlusconi anledning til bekymring. Den regerende centrum-venstre-alliance haler kraftigt ind på Berlusconis centrum-højre-blok. 
I en måling i går i dagbladet La Repubblica får Det Demokratiske Parti, som er gået sammen med to mindre partier, 39 procent af stemmerne. Det er kun seks procentpoint efter Berlusconis blok. Tidligere var afstanden dobbelt så stor. Centrum-venstres fremmarch sættes i forbindelse med, at den tidligere Rom-borgmester Walter Veltroni er spidskandidat i stedet for regeringschef Romano Prodi.

