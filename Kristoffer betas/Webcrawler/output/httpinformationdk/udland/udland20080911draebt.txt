11 dræbt i skuddrama på skole



 Finland
11 personer er dræbt, efter at en ung mand i går trængte ind på en erhvervsskole i den lille by Kauhajoki i det sydvestlige Finland og begyndte at skyde vildt omkring sig. En af de døde er gerningsmanden selv. Det oplyser indenrigsminister Anne Holmlund. Alle ofre menes ifølge politiet at være elever på skolen. Den 22-årige gerningsmand, der selv var elev på skolen, skød sig selv i hovedet efter skolemassakren og blev indlagt på en intensivafdeling, hvor han senere døde af sine kvæstelser. Indenrigsminister Anne Holmlund siger, at politiet var blevet advaret om en massakre via internettet. De afhørte gerningsmanden dagen før massakren, men lod ham gå og traf ingen forholdsregler. 
ritzau
Holmlund oplyser videre, at gerningsmanden havde en tidsbestemt våbentilladelse. Våbnet var mandens første.
 Saari affyrede de første skud omkring klokken 11 og de sidste omkring 12.15. Da de første skud lød var der omkring 200 elever på skolen. Størstedelen af skolens elever er mellem 18 og 25 år.

