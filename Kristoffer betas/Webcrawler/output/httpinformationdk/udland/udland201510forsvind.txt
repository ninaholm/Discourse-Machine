De forsvinder ikke, selv om EU barrikaderer sig
Selv om vinteren er lige om hjørnet, er der intet, der tyder på, at antallet af flygtninge, der søger mod Europa, bliver mindre. Situationen i nærområderne er så presset, at flere flygtninge vil tage mod Europa, lyder det fra forskningschef
 En stor gruppe af flygtninge bevæger sig i disse dage igennem Slovenien på vej mod nord. De bliver eskorteret af det lokale politi til hest.


 Virkeligheden bliver i disse dage ved med at overhale de europæiske ledere. EU-Kommissionens formand Jean-Claude Juncker proklamerede i weekenden, at det skal være slut med at lade flygtninge passere fra det ene land til det andet uden at registrere dem. Alligevel strømmer tusindvis og atter tusindvis af flygtninge netop nu gennem Slovenien med retning vestpå.I sidste uge registrerede de græske myndigheder hele 48.000 nyankomne flygtninge på blot fem dage. Det er det hidtil største antal flygtninge, Grækenland har modtaget på så kort tid. Typisk ville flygtningestrømmen ellers stilne af hen mod efteråret og vinteren, hvor flugten bliver endnu farligere. Ifølge International Organization for Migration (IOM) har 18 flygtninge siden forrige mandag mistet livet i et forsøg på at nå de græske kyster.Den fortsatte strøm af flygtninge viser, hvor desperat situationen er ved at blive for de flygtninge, der hidtil har søgt tilflugt i Syriens nærområder. Det vurderer Thomas Gammeltoft-Hansen, der er forskningschef ved Institut for Menneskerettigheder.»Det, at de bliver ved med at komme på det her tidspunkt af året, reflekterer for det første, hvor stor den globale flygtningekrise er. For det andet siger det noget om, at forholdene i mange af nærområdelandene er blevet forværret,« siger han.Darko BandicNærområderne knækkerI takt med at Europa har mærket flygtningepresset stige, har EU’s topledere gang på gang mødtes for at diskutere, hvordan krisen skal håndteres. Mens de europæiske nationalstater har forsøgt at nå til enighed om fordelingen af 120.000 kvoteflygtninge, har Ungarn sat pigtrådshegn op for at bremse tilstrømningen over den ungarske grænse til Serbien.Efter et ekstraordinært EU-topmøde i Bruxelles i slutningen af september slog EU-præsident Donald Tusk fast, at den største bølge af flygtninge ikke er kommet endnu.»Derfor må vi korrigere ’åbne døre og vinduer’-politikken. Nu bør fokus være på ordentlig beskyttelse af vores ydre grænser og støtte til flygtninge i nærområderne,« sagde EU-præsidenten således ved mødet.Men ifølge Thomas Gammeltoft-Hansen vil flygtningene blive ved med at finde nye veje ind i Europa, så længe situationen i nærområderne ikke forbedres væsentligt. Lande som Libanon og Jordan har ikke ressourcerne til fortsat at beskytte de mange flygtninge. Der mangler penge, de politiske forhold bliver mere og mere anspændte, og der sker flere og flere overgreb, voldtægter og tilfælde af vold mod flygtninge.»Det betyder, at flere er presset til at tage videre,« siger Thomas Gammeltoft-Hansen.Læs også: Røde Kors: Nu må politikerne tage ansvarEuropa håndterer stadig kun en brøkdel af det antal flygtninge, nærområdelandene sidder med. Mens hele Europa forventes at modtage 1,5 millioner flygtninge i år, befinder samme antal sig lige nu i Libanon, som er et land med 4,8 millioner indbyggere på størrelse med Sjælland. Samtidig skønnes det, at omkring 7,6 millioner mennesker er internt fordrevne i Syrien.Ringe støtte til nærområderneMens EU’s toppolitikere er blevet enige om, at der skal ydes mere hjælp i nærområderne, mangler EU fortsat at opfylde 65 procent af behovet for finansiering i landene omkring Syrien.Ud over mere bistandshjælp, skal der en langt mere helhedsorienteret indsats til fra EU’s side, hvis man skal sikre nærområdernes evne til at yde beskyttelse, lyder det fra Gammeltoft-Hansen.»EU bliver i langt højere grad nødt til at forsøge at aflaste nærområdelandene i form af for eksempel genbosættelseskvoter til de mest sårbare. Det kan dels sikre samarbejde med de her lande, men også sende et signal til de flygtninge, der er i nærområderne, om at der er andre løsninger end at tage over Middelhavet eller forsøge at komme gennem Balkan,« siger Thomas Gammeltoft-Hansen, der også mener, at det er nødvendigt at sikre flygtningene et bedre livsgrundlag i nærområderne ved blandt andet at give dem adgang til arbejdsmarked. Ifølge Thomas Gammeltoft-Hansen kommer Tyrkiet, Jordan og Libanon næppe til at acceptere at blive ved med at være endestation for så mange flygtninge.Det vil Europa med al sandsynlighed komme til at mærke.»De her flygtninge forsvinder jo ikke. De vil blive ved med at have behov for beskyttelse, selv om Libanon pludselig smækker dørene i. Det vil med stor sikkerhed sende presset videre og dermed skabe endnu større pres på EU,« siger Thomas Gammeltoft-Hansen.Læs også: Venstre: Vi ændrer ikke strategiDokumentation: Strømmen mod EuropaDet interaktive kort nedenfor viser strømmen af asylansøgere mod Europa over tid. Hver lille prik, der bevæger sig svarer til 25 mennesker. Prikkerne repræsenterer antallet af mennesker, som har forladt eller ankommet til et land siden 2012. Linjediagrammet viser den totale hastighed af asylansøgere over tid. Hvis man kører musen henover diagrammet kan man se prikkerne bevæge sig på kortet nedenunder.FN skønner at EU har modtaget en halv million flygtninge fra Syrien. Det svarer til, at de ville fylde otte fodboldbaner, hvis de stod tæt sammen.Til sammenligning har FN registreret fire millioner syriske flygtninge i Tyrkiet, Libanon, Jordan, Irak, Egypten og Nordafrika. De fleste bor i flygtningeleje tæt på grænserne. Det svarer til, at de ville fylde 59 fodboldbaner, hvis de stod tæt sammen.Link til kort i fuld størrelse.
lucifyEmbed("lucify-E1u8xMbHe", "http://www.lucify.com/embed/the-flow-towards-europe-updating/") 
