DF afviser barbering af statsbudget



 Dansk Folkeparti afviser den besparelse eller opsparing på en milliard kroner, som regeringen har foreslået for finansloven for i år. Partiet vil ikke være med til at barbere statsbudgettet. Hjulene skal holdes i gang, og der er ikke brug for at spare på politiet, på uddannelse og på ældre, lyder det fra finanslovordfører, Kristian Thulesen Dahl, som regeringen regner med at aftale finansloven for 2008 sammen med. Regeringens støtteparti vil hæve ældrechecken, begrænse børnefamilieydelse til europæiske borgere og gradvis gøre bloktilskuddet til Grønland til et rente- og afdragsfrit lån. 
ritzau

