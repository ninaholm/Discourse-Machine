Premierminister træder tilbage



 Nepals premierminister meddelte i dag, at han træder tilbage. Dermed er der banet vej for en ny regering med maoister i spidsen i kølvandet på monarkiets ophævelse i landet. Meddelelsen om Girija Prasad Koiralas tilbagetræden løser det politiske dødvande om en magtdeling i landet, efter at Nepal den 28. maj blev erklæret republik. De tidligere maoistiske oprørere har kørt deres leder, Prachanda, i stilling. Premierministeren, hvis Nepalesiske Kongresparti blev slået af maoisterne ved valget til det parlamentet, opfordrede de venstreorienterede til at danne den næste regering.
ritzau

