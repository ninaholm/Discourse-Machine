Klima-kommissær overvejes



 EU får formentlig en ny kommissær for klimaspørgsmål, når den kommende EU-Kommission skal sammensættes næste år. Det erfarer nyhedsbrevet ENDS Europe Daily. Oprettelsen af en post som klimakommissær kan samle forskellige områder, som i dag håndteres af adskillige kommissærer. Det vil også styrke profilen for EU's klimapolitik i forhandlinger om en ny global klimaaftale for tiden efter 2012, når Kyoto-aftalens første trin udløber. "Meget af politikken vedrørende klimaforandringer er i virkeligheden ikke miljøpolitik i vore dage. Det drejer sig om at håndtere konkurrencespørgsmål og at fordele CO2-kvoter," siger en seniorembedsmand. 

