Rigsadvokaten overvejer forbud



 Justitsminister Lene Espersen (K) afventer rigsadvokatens anbefaling, før hun vil tage stilling til, om den islamistiske forening Hizb-ut-Tahrir skal forbydes. Kan det ske ved dom, så ønsker hun et forbud."Hvis det viser sig, at Hizb-ut-Tahrir virker ved vold og derved kan opløses ved domstolene, så mener jeg, det er den vej vi skal gå," siger hun til Ritzau.
Samtidig lægger hun vægt på, at et eventuelt forbud ikke kan stå alene. Ligesom det tidligere medlem af Hizb-ut-Tahrir, Muhammad Hee, der i går stod frem i Jyllands-Posten, mener hun, at såvel muslimer som ikke muslimer skal tage afstand fra foreningen for at isolere den. 
ritzau

