Brown får ny terrorlov vedtaget



 Premierminister Gordon Brown vandt sejr, da et snævert flertal i det britiske parlament onsdag aften godkendte et omstridt forslag om at forlænge den periode, som terrormistænkte kan tilbageholdes uden sigtelse. Afstemningen blev på forhånd betegnet som den største politiske udfordring i Gordon Browns tid som premierminister. Og Brown kunne glæde sig over, at den nye terrorlov trods en langvarig, heftig debat i Underhuset blev vedtaget med 315 stemmer for og 306 stemmer imod.

