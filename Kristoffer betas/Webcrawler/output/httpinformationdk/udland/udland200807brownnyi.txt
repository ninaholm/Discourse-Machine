Brown: Ny Irak-politik i starten af næste år



 Den britiske militære indsats i Irak kommer til at ændre indhold tidligt næste år, sagde den britiske premierminister, Gordon Brown, da han i dag holdt en tale til det britiske parlament. "Vi forventer en yderligere grundlæggende ændring af vores mission i de første måneder af 2009, mens vi ændrer vores forhold til Irak til et langsigtet bilateralt forhold på linje med det, vores militære styrker har med andre vigtige lande i regionen," sagde Brown. Han lagde vægt på den forbedrede sikkerhed i Irak, og det kan være tegn på, at briterne måske snart skærer ned på deres styrker. 

