Er rige filantroper ved at køre FN ud på et sidespor?
Mens FN står stadigt mere svækket, er verdens største private velgørenhedsfond Gates Foundation snart så magtfuld, at den kan diktere den globale sundhedsdagsorden. Flere advarer imidlertid mod at lægge de fattiges liv i de superriges hænder


 I USA har de allerede fået ord for det: filantropkapitalisme og ekstremhumanisme. Og der er god grund til at udvikle sproget, for indenfor fattigdoms- og sygdomsbekæmpelse er det nye folk, der sætter dagsordnerne: De superrige filantroper, der donorer deres formuer til velgørende formål og selv vil bestemme, hvordan de bruges. 
I dagens Information bringes et portræt af den absolut største private velgørende pengefond i verden: The Bill & Melinda Gates Foundation, startet og stadig drevet med hård hånd af Microsoft-grundlæggeren Bill Gates og frue, der ligger inde med svimlende 215 milliarder kroner. Og de skaber resultater. Blandt andet har fonden sikret vacciner til 250 millioner børn verden over. Men de sikrer sig også magt og finder sammen om den. Forrige uge fik Bill Gates og finanseventyreren Warren Buffet deres medrige til at gå sammen om at donere halvdelen af deres formuer til velgørenhed. 38 af verdens rigeste er indtil videre med, herunder New Yorks borgmester, Michael Bloomberg, der er god for 18 milliarder dollar og David Rockefeller, der har arvet og avlet 2,2 milliarder dollar. 
»Det er egentlig for at hjælpe folk i gang med, hvad de har lyst til. En af de vigtigste ting ved filantropi er, at folk er passionerede omkring det, de gør«, siger Melinda Gates, medbestyrelsesformand i The Bill & Melinda Gates Foundation.
Betydelig spiller
Lystdrevet eller ej. De såkaldte filantropkapitalister vinder magt i et sådan omfang, at de endda udfordrer de globale dagsordner på f.eks. sundhedsområdet, som FN traditionelt sætter og fører ud i livet med penge fra medlemslandene. »De private filantropister og deres fonde har bestemt fået en øget kontrol over den overordnede dagsorden,« fastslår Jens Ladefoged, lektor ved institut for Statskundskab på Københavns Universitet.
Ifølge Thomas Barnebeck Andersen, udviklingsøkonom ved Aalborg Universitet, er der tale om en markant trend. Ifølge Den Internationale Valutafond, IMF, udgør bidrag fra private 1/4 af det totale budget til sundhed. »De her private formuer er blevet en betydelig spiller. Ikke bare Bill Gates, men også markante filantroper som investeringsguruen Warren Buffet er blevet tunge spillere, når det kommer til fattigdoms- og sygdomsbekæmpelse,« siger Thomas Barnebeck Andersen. Lisa Ann Richey, forsker på Internationale Udviklingsstudier ved Roskilde Universitet, er enig.
I USA har de allerede fået ord for det: filantropkapitalisme og ekstremhumanisme.
Og der er god grund til at udvikle sproget, for indenfor fattigdoms- og sygdomsbekæmpelse er det nye folk, der sætter dagsordnerne:
De superrige filantroper, der donorer deres formuer til velgørende formål og selv vil bestemme, hvordan de bruges.
I dagens Information bringes et portræt af den absolut største private velgørende pengefond i verden: The Bill & Melinda Gates Foundation, startet og stadig drevet med hård hånd af Microsoft-grundlæggeren Bill Gates og frue, der ligger inde med svimlende 215 milliarder kroner. Og de skaber resultater. Blandt andet har fonden sikret vacciner til 250 millioner børn verden over. Men de sikrer sig også magt og finder sammen om den. Forrige uge fik Bill Gates og finanseventyreren Warren Buffet deres medrige til at gå sammen om at donere halvdelen af deres formuer til velgørenhed. 38 af verdens rigeste er indtil videre med, herunder New Yorks borgmester, Michael Bloomberg, der er god for 18 milliarder dollar og David Rockefeller, der har arvet og avlet 2,2 milliarder dollar.
»Det er egentlig for at hjælpe folk i gang med, hvad de har lyst til. En af de vigtigste ting ved filantropi er, at folk er passionerede omkring det, de gør«, siger Melinda Gates, medbestyrelsesformand i The Bill & Melinda Gates Foundation.
Betydelig spiller
Lystdrevet eller ej. De såkaldte filantropkapitalister vinder magt i et sådan omfang, at de endda udfordrer de globale dagsordner på f.eks. sundhedsområdet, som FN traditionelt sætter og fører ud i livet med penge fra medlemslandene. »De private filantropister og deres fonde har bestemt fået en øget kontrol over den overordnede dagsorden,« fastslår Jens Ladefoged, lektor ved institut for Statskundskab på Københavns Universitet.
Ifølge Thomas Barnebeck Andersen, udviklingsøkonom ved Aalborg Universitet, er der tale om en markant trend. Ifølge Den Internationale Valutafond, IMF, udgør bidrag fra private 1/4 af det totale budget til sundhed. »De her private formuer er blevet en betydelig spiller. Ikke bare Bill Gates, men også markante filantroper som investeringsguruen Warren Buffet er blevet tunge spillere, når det kommer til fattigdoms- og sygdomsbekæmpelse,« siger Thomas Barnebeck Andersen. Lisa Ann Richey, forsker på Internationale Udviklingsstudier ved Roskilde Universitet, er enig.
»De illustrerer godt, hvordan den politiske magt er rykket væk fra de klassiske institutioner og ind i det private rum. Til virksomhederne, forbrugere og for den sags skyld berømthederne,« Lisa Ann Richey.
Men ifølge Jens Ladefoged er det ikke kun et spørgsmål om, at rigmændene tiltusker sig magt på bekostning af andre. Faktisk kan deres vækst ses som et symptom på, at andre ikke gør deres arbejde godt nok. »I omkring de sidste 20 år har vi set en vækst i denne type filantropi, men det bliver tydeligt, jo mere FN svigter i folks øjne. FN opleves som en overpolitiserende og håbløst ineffektiv organisation, der samtidig bruges som et forum for angreb på blandt andet USA. Det ses derfor som meget mere formålstjenligt at klare tingene privat,« vurderer Jens Ladefoged.
Lisa Ann Richey finder det bekymrende, hvis de store private fonde kører sig i stilling som reelle konkurrenter til FN's udviklingsorganer. »Hvad folk end har af kritik mod FN for det tunge bureaukrati og begrænsninger, er det sikkert rigtigt. Men i de mindste er FN baseret på principper om en form for demokratisk repræsentation, gennemsigtighed og kan, vigtigst af alt, stilles til regnskab. Det kan rigmændene og deres private fonde ikke. Hvis vi ikke er tilfredse med DANIDAS prioriteringer og resultater, kan vi vælge nogle andre politikere, der beder dem om at gøre noget andet. Det er svært at stemme Bill Gates hjem,« konstaterer Lisa Ann Richey.
Nemme enkeltsager
Jens Ladefoged aner også en fare for, at prioriteringerne hos fondene bliver taget på forkert grundlag.
»Det bliver meget medie-styret, så det handler om at bruge penge på noget, der giver hurtige resultater og at holde sig fra dem, der kan være mere politisk besværlige,« siger Jens Ladefoged.
Selv om diarré dræber flere mennesker end f.eks. malaria, er det både mere 'sexet' for medierne og nemmere at vise resultater ved en ny vaccine. Det spiller igen tilbage på FN, mener Ladefoged.
»De andre og mere besværlige problemer står FN så tilbage med og kan høste kritik for ikke at have et effektivt svar på.«
Thomas Barnebeck Andersen mener faktisk, at det er godt, at Buffet og Gates er enkeltsagsorienterede og sætter nye dagsordner, der går imod det 'etablerede': »Hvis de tager sig af et område, kan donorlandene og FN jo flytte pengene over til andre områder - f.eks. at grave brønde. På den måde øges den samlede mængde af penge til udvikling.«
Et andet aspekt ved filantropisterne, som Ann Richey finder problematisk, er den store fokus på teknologiske løsninger på verdens problemer. »Det er jo helt oplagt, at man både kan profitere mere og fremvise tydeligere resultater af teknologi, men det afhjælper ikke nødvendigvis problemerne bedre.«
Thomas Barnebeck Andersen mener, at der er rigeligt af konkrete eksempler på, at de såkaldte teknologiske fix faktisk har udryddet flere sygdomme. Og filantropkapitalisterne kan være med til at føje flere til den liste. »Når de går ind med penge til forskning i f.eks. malaria, er det jo virkelig interessant for udviklingslandene, da der er tale om en af de sygdomme, som de profit-orienterede medicinalvirksomheder af gode grunde ikke har så stor interesse i,« siger Thomas Barnebeck Andersen, der faktisk mener, at personager som Gates og Buffet også kan levere nye indspark til en udviklingsindustri, der til tider står lidt i stampe. »Folk som Warren Buffet er nok lidt mindre tålmodige og vil se resultater. Det har han jo også vist i sit arbejde, at han kan skabe.«
Ikke oplagt i Danmark
Men kan vi også forvente, at tendensen kommer til Danmark? Ikke umiddelbart, mener eksperterne. Her har vi nemlig en stat, der ventes at tage sig af problemerne - også dem langt væk. »Vi havde jo engang et mæcenkultur, men den blev overhalet in-denom af velfærdsstaten,« siger Steen Valentin, lektor på Institut for Ledelse, Politik og Filosofi ved CBS.
Men hvordan kan man så være sikker på, at f.eks. Bill Gates ikke har bagvedliggende kommercielle interesser? Det kan man heller ikke, mener Jens Ladefoged.
»Det er jo i sidste instans umuligt at adskille de to interesser. Men det er ikke noget, der kun gælder for de private. Når DANIDA sender danske virksomheder til udviklingslande for at hjælpe, eller sælger medicin, som vi har patentet på og bekæmper de udviklingslande, der vil bryde det i WTO, passer Danmark jo også på egne interesser,« siger han.
Ifølge Steen Valentin er der en begrundet frygt for virksomhedernes bagvedliggende interesser.
»Mange vil nok sige, at det er fint, hvis der kommer nye penge og idéer, men er det de rigtige resultater, og hvad er prisen for manglende åbenhed og demokrati?« spørger Steen Valentin og slutter:
»Det er svært at drage dem til regnskab for, om de faktisk holder det, de lover, og om de faktisk også er der, når det bliver for besværligt på det lange sigt. Spørgsmålet er, om vi overhovedet kan tillade os at forvente det af en flok rigmænd.«


