USA vil afskrække Rusland
Udrustningen skal være tilstrækkelig til mellem 3.000 og 5.000 amerikanske soldater


 USA’s forsvarsministerium har planer om en fast udstationering af kampvogne, pansrede mandskabsvogne, andre tunge våben og infanterienheder i flere af de baltiske lande og i andre Natolande i det østlige Europa, skriver New York Times.
Udrustningen skal være tilstrækkelig til mellem 3.000 og 5.000 amerikanske soldater, og formålet med opstillingen er at afskrække Rusland fra mulige fremtidige aggressioner i området.
Letland, der er et af de lande, hvor våbnene skal opstilles, er positivt indstillet over for en udvidet amerikansk militær tilstedeværelse. Forsvarsminister Raimonds Vejonis sagde i forrige uge i et interview, at der er behov for mere udstyr.                                                     
Ritzau

