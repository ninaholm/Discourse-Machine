Kibaki saboterer mæglingsforsøg



 Formanden for Den Afrikanske Union (AU), Ghanas præsident, John Kufuor, mødtes i går med Kenyas præsident, Mwai Kibaki. Mødet blev beskrevet som "kortvarigt" og fandt sted, efter at den kenyanske regering i adskillige dage havde forhalet Kufuors mæglingsbestræbelser ved ikke at udstede en officiel invitation til, at Kufuor kunne besøge Kenya. Timer inden, at Kufuor omsider tirsdag aften landede i Nairobi, offentliggjorde Kibaki så en liste over 17 af de ministre, der skal indgå i Kenyas ny regering. Ingen af ministrene kommer fra oppositionen. 

