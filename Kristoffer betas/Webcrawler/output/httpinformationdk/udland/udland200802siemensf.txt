Siemens fyrer 6.800 ansatte



 Elektronikgiganten Siemens vil skille sig af med 6.800 medarbejdere i Siemens SEN-afdelingen. 3.800 job i koncernen skal helt fjernes, deraf op til 2.000 i Tyskland, skriver avisen Süddeutsche Zeitung. Yderligere 3.000 stillinger skal fjernes gennem frasalg og partnerskaber, det berører omkring 1.200 stillinger i Siemens' hjemland Tyskland, skriver Spiegel. Formålet er at strømline Siemens SEN, der er sat til salg. "Vi vil påbegynde ombygning af SEN og sanering under Siemens' kontrol og på denne måde sikre, at de personelle ændringer i forbindelse med saneringen sker på en så social acceptabel måde som mulig," siger Siemens' finansdirektør, Joe Käser, til Süddeutsche Zeitung. Børserne reagerede straks og aktiekursen steg. 

