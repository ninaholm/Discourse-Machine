Bland dig uden om, Bush



 USA's præsident, George W. Bush, skal ikke komme til Beijing og belære kineserne om, hvordan de skal gribe menneskerettigheder an. For ingen har ret til at blande sig i Kinas interne anliggender.
Sådan lyder reaktionen fra det kinesiske udenrigsministerium, efter at Bush i en tale i Bangkok har langet hårdt ud efter Kina for at have anholdt politiske dissidenter, menneskeretsforkæmpere og religiøse aktivister forud for De Olympiske Lege.
Den amerikanske præsident er på vej til Beijing, hvor han i morgen deltager i OL's åbningsceremoni og skal mødes med den kinesiske præsident, Hu Jintao. 

