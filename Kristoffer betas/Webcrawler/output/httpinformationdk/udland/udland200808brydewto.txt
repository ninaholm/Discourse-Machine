Vil bryde med WTO-aftaler



 Ruslands premierminister, Vladimir Putin er utilfreds med nogle af de aftaler, som Rusland har indgået i forhandlingerne om russisk optagelse i Verdenshandelsorganisationen, WTO. De er ikke i russisk interesse, mener han, og nu overvejer han at ophæve dem, skriver russiske nyhedsbureauer.
"Rusland agter at informere forskellige WTO-partnere om, at det trækker sig fra aftaler, der strider imod russiske interesser," sagde første vicepremierminister Igor Sjuvalov ifølge nyhedsbureauerne. "Det lyder fornuftigt," svarede Putin.
Rusland forhandler i øjeblikket om at blive optaget i WTO. 

