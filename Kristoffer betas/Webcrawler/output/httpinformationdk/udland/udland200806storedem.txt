Store demonstrationer i Bangkok



 Demonstrationerne imod Thailands regering blev i gårstørre og større. Demonstranter brød tidligt på dagen igennem politiets barrikader til premierminister Samak Sundaravejs kontor i Bangkok og krævede, at Samak og hans ministre øjeblikkeligt træder tilbage. Da demonstrationen begyndte, var der mindst 8000 på gaden, og i løbet af dagen sluttede flere sig til. Om aftenen hævdede oppositionen, at mere end 100.000 demonstranter var på gaden. Omkring 5100 politimænd forsøgte på et tidspunkt at holde demonstranterne fra Folkets Alliance for Demokrati tilbage. 

