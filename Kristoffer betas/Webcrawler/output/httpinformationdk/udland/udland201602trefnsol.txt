Tre FN-soldater dræbt i Mali



 Tre FN-soldater blev dræbt og 30 andre såret, da formodede militante islamister angreb en FN-base i det nordøstlige Mali i går, oplyste en talsmand for FN’s fredsbevarende operation i Mali, Minusma.
» Vores lejr i Kidal blev angrebet af terrorister tidligt i går morges. Vi kæmpede imod, men tre soldater fra den fredsbevarende styrke blev dræbt og 30 andre såret,« sagde FN-kilden.
Angrebet sker blot en uge efter, at mindst fire formodede jihadister og en malisk soldat blev dræbt i et angreb på en FN-militærlejr i Timbuktu.
Ritzau/AFP

