Domstol: NSA’s masseovervågning er ulovlig



 Den amerikanske appeldomstol afgjorde i går, at NSA’s systematiske masseindsamling af amerikanske statsborgeres telefondata er ulovlig. Ifølge The New York Times afgjorde appeldomstolens tre dommere, at den bestemmelse i USA Patriot Act, som giver efterretningstjenesten ret til at indsamle forretningsoplysninger, hvis det skønnes relevant for terrorbekæmpelsen, ikke kan »bære den vægt, som regeringen beder os om at tillægge den«. De fastslog, at »et sådan monumentalt skifte i vores tilgang til terrorbekæmpelse kræver et meget klarere signal fra kongressen«. Afgørelsen falder, netop som den amerikanske kongres diskuterer om indsamlingsprogrammet skal fortsætte eller erstattes.
Det var den britiske avis The Guardian, der med hjælp fra whistlebloweren Edward Snowden afslørede NSA’s såkaldte bulk-indsamling. Ifølge avisen baner appeldomstolens afgørelse vejen for egentlige retslige tiltag mod NSA. Det er borgerrettighedsorganisationen ACLU, der har klaget over NSA’s praksis. anbr

