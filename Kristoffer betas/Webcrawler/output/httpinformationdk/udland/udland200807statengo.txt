Staten skal godkende købesex



 Staten skal lave en særlig licens, som kun skal gives til de kvinder, der frivilligt har valgt at prostituere sig.
Samtidig skal det være forbudt og strafbart for kunder at gå til prostituerede uden licens, foreslår Institut for Menneskerettigheder i Politiken tirsdag.
Instituttet mener, at en sådan ordning kan være med til at forhindre, at menneskehandlere smugler udenlandske kvinder til Danmark og tvinger dem til at prostituere sig. 
"Det skal være op til den enkelte sexkunde at sikre sig, at den prostituerede har en licens og således ikke er tvunget ud i prostitutionen," siger vicedirektør Birgitte Kofod Olsen til Politiken. 

