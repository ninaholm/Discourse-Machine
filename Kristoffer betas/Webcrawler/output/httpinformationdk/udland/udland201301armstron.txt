Armstrong indrømmer: Jeg tog doping
Den pensionerede eks-cykelstjerne beder om tilgivelse for gennem mange år at have taget en cocktail af præstationsfremmende midler
Lance Armstrong vandt Tour de France syv gange, men fik sejrene erklæret ugyldige i 2012 af den Internationale Cykelunion. Foto: Scanpix


 Bloddoping, epo, testosteron.Lance Armstrong var pumpet med forbudte medikamenter, da han syv år i træk trådte op på sejrsskamlen i Paris som samlet vinder af verdens hårdeste cykelløb. Han kunne faktisk ikke have vundet Tour de France uden doping i kroppen.Sådan lød bekendelsen fra cykelsportens fallerede superikon i et længe ventet tv-interview med talkshowværten Oprah Winfrey, der løb over skærmen natten til fredag dansk tid.Her indrømmede 41-årige Armstrong for første gang sit årelange misbrug og fortalte, at han havde holdt cykelverdenen for nar ved hjælp af et højt sofistikeret dopingprogram med en større cocktail af ulovlige midler.»Jeg har fortalt en stor løgn, som jeg har gentaget adskillige gange,« sagde Lance Armstrong i interviewet med Oprah.»Jeg vil bruge resten af mit liv på at vinde min tillid tilbage og undskylde til folk,« tilføjede han.Den tidligere konge over Tour de France-feltet erkendte, at han har benyttet sig af en hel stribe af forskellige præstationsfremmende stoffer, og misbruget begyndte på et tidspunkt i midten af 1990'erne.»Jeg opfandt ikke kulturen, men jeg forsøgte heller ikke at stoppe kulturen,« sagde han om doping i professionel cykelsport, som han blev en altdominerende skikkelse i efter at have besejret sin kræftsygdom.Han hævdede dog at have stoppet dopingmisbruget i 2005, og påstod dermed samtidigt at have været ren under sin comeback-tour i 2009, hvor han blev en samlet nummer tre.Det samme gælder året efter, hvor amerikaneren blev nummer 23 i sit sidste Tour de France. Her kostede et styrt på første bjergetape ham muligheden for en topplacering.Men det var ikke den fulde og helt åbenhjertige dopingtilståelse, som Lance Armstrong diskede op med i tv-interviewet, hvor den fallerede cykelstjerne altså erkendte et årelangt misbrug af epo og andre præstationsfremmende stoffer.Det vurderer journalist Lars Werge, som i mange år har dækket Tour de France og beskæftiget sig indgående med dopinganklagerne mod Armstrong.»I en fuld tilståelse angiver man også, hvem man har fået dopingen af eller købt det hos, og hvem der puttede nålen i ens krop. Og det kan man ikke karakterisere det her som,« siger Lars Werge til Ritzau.»Hans indrømmelser har lidt samme karakter som Bjarne Riis. Han indrømmer sin egen brøde, men den går ikke meget længere end det. Han vil ikke fortælle om holdkammerater eller læger,« tilføjer den danske cykelsportskender.Det var USA's antidopingagentur, Usada, der i oktober sidste år fældede den tidligere mester i en 1000 sider lang rapport. Flere tidligere holdkammerater stod frem og fortalte, hvordan Armstrong brugte præstationsfremmende midler.Armstrong blev siden frataget sine syv Tour de France-sejre fra 1999 til 2005. Desuden blev han bandlyst fra cykelsporten for altid.Men tilståelserne er måske ikke helt ovre endnu: Oprah Winfreys tv-interview med Armstrong er delt op i to dele, og den anden omgang vises natten til lørdag dansk tid og kan blandt andet ses på talkshowværtens hjemmeside.Lance Armstrong indrømmer at have taget doping for at vinde Tour de France. Armstrong: »Det er en stor løgn, som jeg har gentaget igen og igen.« Armstrong omtaler den »cocktail« har brugte til at fremme sine præstationer. 
