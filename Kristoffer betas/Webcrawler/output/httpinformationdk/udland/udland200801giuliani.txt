Giuliani bagud - selv på hjemmebanen



 New Yorks tidligere borgmester Rudy Giuliani halter bagud i kapløbet om at blive republikanernes præsidentkandidat - selv i hans egen hjemstat, New York 
En meningsmåling offentliggjort i går af WNBC/Marist forud for primærvalget i New York 5. februar viser, at 34 procent af de registrerede republikanere støtter John McCain. 23 procent støtter Giuliani. Blandt de republikanske vælgere, der siger, at de antageligt vil stemme, støtter 34 procent McCain. På en delt andenplads med hver 19 procents opbakning kommer Giuliani og Mitt Romney. Reuters

