EU opfordrertil omvalg i Zimbabwe



 EU opfordrede i går til, at der gennemføres et snarligt omvalg i Zimbabwe, hvor den mangeårige præsident, Robert Mugabe, netop er blevet genindsat efter et stærkt kritiseret præsidentvalg. I en erklæring siger EU, at løsningen på den politiske krise i landet, "må være igen at spørge de zimbabwiske folk på en så fri, demokratisk og transparent måde så hurtigt som muligt."
Mugabe var den eneste opstillede ved anden valgrunde den 27. juni. Oppositionens leder, Morgan Tsvangirai, havde trukket sig på grund af politisk vold og chikane under præsidentvalgkampen. 

