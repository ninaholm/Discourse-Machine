34 dræbt under heftige kampe



 Den militære efterretningschef for separatistbevægelsen De Tamilske Tigre (LTTE) i Sri Lanka var blandt 34 LTTE-medlemmer, der lørdag blev dræbt under heftige kampe i det nordlige Sri Lanka. Det bekræfter såvel Sri Lankas militær som en pro-LTTE hjemmeside. Det sker på et tidspunkt, hvor der er tegn på, at den 25 år lange borgerkrig i landet er ved at eskalere. Oberst Charles blev dræbt under kampe i det nordvestlige Mannar-distrikt. Kampene og Charles' død kommer kun få dage efter, at Sri Lankas regering meddelte, at den formelt har opsagt våbenhvilen med LTTE. 

