Ny Korea-skandale på vej



 Et Sydkoreansk Universitet efterforsker arbejdet bag to højt profilerede forskningsartikler, som er publiceret i henholdsvis Science og Nature Chemical Biology. Man frygter en ny sag om forskningssvindel fra Sydkorea, og forskeren bag artiklerne er flygtet ud af landet. Det drejer sig om Tae Kook Kim, som er ansat ved Korea Advanced Institute of Science and Technology (KAIST) i Daejeon, skriver hjemmesiden forskning.no.
Kims to artikler handler om, hvordan man kan bruge nanopartikler til at undersøge, hvad der sker på det molekylære plan inde i en celle, og artiklernes konklusioner har vakt stor international opsigt. Nu tyder meget imidlertid på, at forskningen bag de to artikler ikke er helt fin i kanten: "Resultaterne fra vores foreløbige undersøgelser er klare nok til at overbevise os om, at de to artikler ikke indeholder videnskabelig sandhed," skal det Sydkoreanske universitetet have skrevet i en melding til Science. Tilbage i 2004 og 2005 bragte Science to artikler af den sydkoreanske kloningforsker Hwang Woo-Suk, som senere viste sig at være bygget på forfalskede data. Tidsskriftet lovede dengang at stramme op på procedurerne.

