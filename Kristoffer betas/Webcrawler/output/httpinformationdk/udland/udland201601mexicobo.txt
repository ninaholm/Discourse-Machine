Mexico: Borgmester myrdet efter én dag
Indbyggere i den mexicanske by Temixco nåede kun at have deres borgmester én dag, før hun blev brutalt myrdet


 Indbyggere i den mexicanske by Temixco nåede kun at have deres borgmester én dag, før hun blev brutalt myrdet. Borgmester Gisela Mota blev overmandet i sit hjem af en gruppe bevæbnede mænd, der slæbte hende ud til husets hoveddør, hvor de skød og dræbte hende. Temixco ligger små 100 kilometer fra Mexico City og er kun en af mange byer i landet, der har lidt under kidnapninger og drab på politikere, advokater og dommere gennem hele 2015. Nu har de voldelige narkogrupperinger krævet 2016’s første offer.
Ritzau

