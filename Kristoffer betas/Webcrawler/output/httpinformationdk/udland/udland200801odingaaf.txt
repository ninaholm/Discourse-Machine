Odinga afviser forsoningsmøde



 Kenyas oppositionsleder, Raila Odinga, afviste i går en invitation til at deltage i et forsoningsmøde med landets præsident, Mwai Kibaki. På mødet skulle parterne have diskuteret, hvordan den politiske krise kan afsluttes. Samtidig opstod ny uro i oppositionens højborg Kisumu i den vestlige del af Kenya og i hovedstaden Nairobis slumkvarterer. Utilfredse oppositionstilhængere protesterer over, at præsident Kibaki har udnævnt ministre til sin regering på et tidspunkt, hvor valgresultatet fortsat er omstridt. Odinga nægter at deltage i forsoningsmødet fredag, hvis ikke internationale mæglere får lov at være med. 

