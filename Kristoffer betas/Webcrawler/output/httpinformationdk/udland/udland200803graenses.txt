Grænsestrid bilagt ved møde



 Præsidenterne for Sudan og Tchad underskrev torsdag en aftale, der skal skabe mere fredelige relationer mellem de to afrikanske lande, men rebeller fra Chad undsage straks aftalen. 
Den blev indgået i Senegals hovedstad, Dakar, hvor lederne fra en række muslimske lande er samlet til møde i Den Islamiske Konferenceorganisation (OIC). FN's generalsekretær, Ban Ki-moon, har deltaget i forhandlingerne mellem Sudans Omar Hassan al-Bashir og hans kollega Idriss Deby fra Tchad. Aftalen skal sætte en stopper for oprørsgruppers angreb ind over grænsen til blandt andet Sudans uroplagede provins Darfur. 
ritzau/Reuters 

