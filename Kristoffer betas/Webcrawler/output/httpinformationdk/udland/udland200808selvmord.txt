Selvmord i miltbrandsag



 En videnskabsmand, som blandt andet arbejdede for det amerikanske forbundspoliti, FBI, har tilsyneladende begået selvmord, før han kunne nå at blive sigtet i sagen om miltbrandbrevene i USA for syv år siden. Brevene med det dødbringende miltbrandpulver blev sendt med det amerikanske postvæsen i tiden umiddelbart efter terrorangrebene 11. september 2001. Fem mennesker mistede livet, og 17 er stadig alvorligt syge efter at have været i kontakt med den farlige post, som lammede postvæsnet og skabte noget nær panik i hele USA. Den 62-årige videnskabsmand har arbejdet for USA's myndigheder i 18 år. 

