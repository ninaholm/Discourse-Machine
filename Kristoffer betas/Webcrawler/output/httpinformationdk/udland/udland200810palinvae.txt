Palin vil være præsident i 2012



 McCains kontroversielle vicepræsidentbud Sarah Palin mener tilsyneladende, at hun kan gøre det bedre end sin arbejdsgiver. Palin antydede i går, at hvis McCain med hende som makker taber valget i USA på tirsdag, og det tyder meningsmålingerne på, så Sarah Palin indstillet på at gøre et nyt forsøg i 2012. Og til den tid vil hun gå direkte efter præsidentembedet. Det lod Palin forstå i et interview med det amerikanske tv-selskab ABC. Palin blev spurgt til præsidentvalget i 2012 og det ubehagelige ved at blive udsat for daglige angreb i den igangværende valgkamp. Hun svarede, at det ikke afskrækker hende. Palin understreger dog, at hun er overbevist om, at den republikanske præsidentkandidat, John McCain, som hun er makker med, vinder præsidentvalget på tirsdag.
Ritzau

