Minister skal forklare sig



 Socialdemokraterne vil have en forklaring af danske borgeres rettigheder til sundhedsbehandling på tværs af grænserne i EU.Sundhedsminister Jakob Axel Nielsen kommer til at stå skoleret i Folketingets Sundhedsudvalg, fordi hans ministerium ikke har informeret danske borgere fuldstændigt om deres rettigheder til efter EU-reglerne at blive behandlet i andre EU-lande."Hvis regeringen tror, man kan holde borgernes rettigheder skjult ligesom i Sovjetunionen inden Murens fald, så tager de fejl," siger den socialdemokratiske sundhedsordfører, Jens Peter Vernersen. Sundhedsministeren vil i et åbent samråd blive afkrævet et svar på, hvilke rettigheder danske borgere har til grænseoverskridende sundhedsbehandling som følge af EF-domme siden 2001.ritzau

