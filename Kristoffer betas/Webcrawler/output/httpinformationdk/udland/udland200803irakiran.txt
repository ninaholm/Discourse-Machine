Irak og Iran indgår aftale om samarbejde



 Den iranske præsident, Mahmoud Ahmadinejad, har under sit besøg i nabolandet Irak indgået syv samarbejdsaftaler inden for blandt andet handel, industri og transport, siger han. Oplysningen kom mandag på et pressemøde i den irakiske hovedstad, Bagdad, hvor Ahmadinejad også rettede en skarp kritik imod udenlandske soldaters tilstedeværelse i Irak. "Vi mener, at stormagterne, der er rejst tusindvis af kilometer og er kommet til regionen, bør respektere nationernes vilje og forlade denne region. Det er den bedste tjeneste, de kan gøre regionen," sagde Ahmadinejad i. 
ritzau/AFP

