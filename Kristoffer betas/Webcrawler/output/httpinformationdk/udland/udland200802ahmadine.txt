Ahmadinejad til Bagdad



 Forholdet mellem de gamle fjender Irak og Iran bliver stedse varmere. En irakisk regeringstalsmand sagde i går, at den iranske præsident, Mahmoud Ahmadinejad, kommer på besøg i Bagdad den 2. marts. Det bliver det første besøg af en iransk leder i Irak nogensinde. De to lande var i krig med hinanden i 1980-1988, mens Saddam Hussein var Iraks præsident, og Irans leder var ayatollah Khomeini. Ahmadinejads besøg i Iran varer i to dage. Han skal mødes med den irakiske præsident, Jalal Talabani, og premierminister Nuri al-Maliki. Der vil være en række ministre med i Ahmadinejads følge. 
ritzau/Reuters

