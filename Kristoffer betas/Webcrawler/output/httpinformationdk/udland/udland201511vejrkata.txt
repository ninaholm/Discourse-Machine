Vejrkatastrofer har kostet 600.000 liv



 Vejrrelaterede katastrofer er blevet hyppigere over de seneste 20 år, hvor de har kostet 600.000 livet. Sådan lød det i går fra FN forud for COP21 i Paris. FN opfordrer lande til at blive enige om en vidtrækkende aftale om at dæmme op for klimaændringerne.
Det er FN’s kontor for begrænsning af naturkatastrofer (UNISDR), der har lavet den dystre statistik, som gør behovet for en klimaaftale mere presserende, lyder det. Oversvømmelser, storme og andre ekstreme vejrfænomener har dræbt 606.000 siden 1995 »med yderligere 4,1 milliarder mennesker såret, hjemløse eller med behov for nødhjælp«.
Ritzau

