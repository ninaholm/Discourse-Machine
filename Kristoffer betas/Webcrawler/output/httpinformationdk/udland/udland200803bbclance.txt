BBC lancerer arabisk tv-kanal i dag



 BBC lancerer i dag en ny arabisksproget kabel- og satellit tv-kanal i sit andet forsøg på at komme ind på det mellemøstlige marked. BBC Arabic television er stationens første offentligt finansierede internationale tv-kanal og kommer 11 år efter, at stationens første forsøg på at erobre det mellemøstlige marked mislykkedes. Den ny tv-kanal kan vente intens konkurrence fra regionens dominerende tv-stationer, Qatar-baserede al-Jazeera og den saudiarabisk-ejede Al-Arabia. BBC Arabic vil i starten sende 12 timers daglig tv, men vil senere på året sende døgnet rundt. 
ritzau/AFP

