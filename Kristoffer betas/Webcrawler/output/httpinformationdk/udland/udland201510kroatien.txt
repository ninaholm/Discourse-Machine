Kroatien åbner grænse for tusinder af flygtninge



 Kroatien slusede i går eftermiddags flere tusinde flygtninge og migranter ind i landet fra Serbien, hvor de var havnet i en låst situation i kulde og regn.
De mange mennesker var ’fanget’ ved grænsen, efter at kroaterne havde sænket tempoet i grænsepassagen dramatisk.
»De er alle sluppet igennem,« siger en AFP-fotograf ved grænsen nær landsbyen Berkasovo.
2.000-3.000 mennesker ventede ved grænsen i den kroatiske landsby, hvor det har været koldt, regnvådt og mudret de seneste dage.
Omkring 10.000 flygtninge menes at være strandet i Serbien ifølge et skøn mandag fra FN’s Flygtningehøjkommissariat, UNHCR.
Der er ifølge AFP ikke umiddelbart en forklaring på, hvorfor Kroatien har ændret procedure ved grænsen.
Ritzau/AFP

