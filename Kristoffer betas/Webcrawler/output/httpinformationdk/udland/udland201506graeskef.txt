Græske forhandlinger uden resultat
Hvis der ikke bliver fundet en løsning, kan det ende med, at Grækenland bliver nødt til at forlade eurozonen og indføre sin egen valuta


 Søndagens forhandlinger mellem Grækenland og landets kreditorer i form af EU og Den Internationale Valutafond (IMF) er endt uden en aftale. Der er stadig en betydelig afstand mellem parterne, siger en unavngiven talsmand for EU-Kommissionen til nyhedsbureauerne AFP og dpa.
Grækerne sad søndag til møde i Bruxelles sammen med repræsentanter for EU og IMF i et forsøg på at finde en løsning på Grækenlands gældskrise.
Hvis der ikke bliver fundet en løsning, kan det ende med, at Grækenland bliver nødt til at forlade eurozonen og indføre sin egen valuta.
Ritzau

