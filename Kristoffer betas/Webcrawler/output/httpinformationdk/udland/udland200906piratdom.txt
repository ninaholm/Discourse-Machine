Piratdom står ved magt



 Dommer Tomas Norström var med til at dømme i den principielle svenske Pirate Bay-sag, men efter dommen blev han anklaget for at være inhabil, fordi han er med i en ophavsretsforening. Nu har landsretten i Sverige set nærmere på sagen, og den er kommet frem til, at dommeren ikke er inhabil. Det betyder, at sagen ikke skal gå om, sådan som forsvarerne i sagen havde krævet. Dommen mod Pirate Bay faldt i april, da fire bagmænd blev idømt et års fængsel for at drive en ulovlig tjeneste, hvor millioner af mennesker hver dag kunne hente ulovlige kopier af film, bøger og musik på hjemmesiden uden at betale rettighedshaverne for kopierne.
ritzau/TT

