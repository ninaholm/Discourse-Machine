10 dræbt under sammenstød i indisk Kashmir



 Den indiske hær oplyser, at kampe mellem hæren og militante islamister i delstaten Kashmir har kostet mindst 10 personer livet i går. Mindst tre af de dræbte er civile, og en af de dræbte er en lokal fotograf.
Ifølge de indiske myndigheder mistede to indiske soldater livet.
Kampene foregik to steder i området. I det ene tilfælde kom militæret i ildkamp med de militante 350 kilometer syd for hovedbyen Srinagar, og i et andet tilfælde foregik kampene omkring 120 kilometer nord for hovedbyen.
Kashmir er delt mellem Indien og Pakistan, som begge mener, at have ret til området. Mere end 68.000 har mistet livet i kampene, og Indien og Pakistan har udkæmpet to krige om området.
