Professor: Atomaftale kan på sigt stabilisere Mellemøsten
Atomaftale mellem Iran og stormagter tvinger aktører i Mellemøsten til at tage Iran alvorligt, mener Ole Wæver
 Kort efter aftalen med Iran var indgået talte USA’s præsident Obama til den amerikanske befolkning.


 Saudi-Arabien og Golfstaterne bliver med en historisk atomaftale mellem Iran og seks stormagter tvunget til at tage Iran mere alvorligt og finde ud af at håndtere deres modsætninger.Læs også: Iran indgår atomaftale med stormagterSådan lyder ordene fra Ole Wæver, professor i international politik ved Københavns Universitet, tirsdag, hvor aftalen endelig vil falde på plads efter 18 dages intensive slutforhandlinger i den østrigske hovedstad, Wien.»Groft sagt kan man sige, at der kommer en kritisk overgangsperiode nu, hvor Saudi-Arabien og andre i Mellemøsten skal vænne sig til at tage Iran mere alvorligt. Og det bliver ikke nemt for dem, men det er en nødvendig udvikling,« siger han.Han mener, at aftalen på længere sigt vil være afgørende for at at få en regional, stabil orden i Mellemøsten.»Det er det helt afgørende ved den her aftale. Hvis Saudi-Arabien og ligesindede kunne få lov til at bestemme, ville man lige som Israel helst have, at Iran stadigvæk var uden for det gode selskab.«»Men i det øjeblik, hvor aftalen er indgået, vil man blive nødt til at få det bedste ud af det og blive tvunget til at tage hinanden mere alvorligt,« siger professor Ole Wæver.Læs også: Martin Lidegaard: Atomaftale kan forandre en hel regionIsraels premierminister, Benjamin Netanyahu, kalder aftalen for en historisk fejltagelse. Ole Wæver lægger da heller ikke skjul på, at Israel modsat andre mellemøstlige lande aldrig vil komme til at få et almindeligt forhold til Iran.»Israels bekymring er nok ikke, at iranerne vil snyde og få atomvåben, men snarere, at aftalen vil virke, og så vil der komme et mere normaliseret forhold mellem Iran og alle andre. Det vil Israel ikke have, for så bliver Iran en stærkere spiller i området,« siger han.Ifølge Wæver er Israel grundlæggende af den opfattelse, at Iran skal holdes så meget uden for som overhovedet muligt.Israel mener nemlig ifølge professoren, at Iran på alle punkter trækker i den modsatte retning af Israel ved at støtte mere eller mindre terroristiske grupper og konsekvent støtte palæstinenserne. Kort efter aftalen med Iran var indgået talte USA’s præsident Obama til den amerikanske befolkning.
PolfotoTirsdagens atomaftale med Iran afskærer det iranske regimes muligheder for at fremstille atomvåben, og det er en sejr for diplomatiet.Det siger præsident Barack Obama i en tale fra Det Hvide Hus, efter Iran og seks stormagter plus EU er blevet enige om en aftale, der skal begrænse Irans atomprogram. Til gengæld vil økonomiske sanktioner mod Iran blive hævet.- Denne aftale demonstrerer, at amerikansk diplomati kan medføre reelle og meningsfyldte forandringer, konstaterer Obama.Men USA vil sammen med stormagterne og FN vil gennem verifikation og inspektioner strengt kontrollere, at Iran holder sig til, hvad der er aftalt, herunder at reducere antallet af centrifuger til uranberigelse.Han advarer USA's kongres mod at bremse aftalen og siger, at han er klar til at nedlægge veto mod enhver form for lovgivning, der har det formål.I'm pleased to announce that after 23 months of negotiations this admin managed to reach a new point, a new chapter in history #IranDeal.— Hassan Rouhani (@HassanRouhani) July 14, 2015 Irans præsident, Hassan Rouhani, udtrykker glæde over, at aftalen er kommet i hus efter 20 måneders atomforhandlinger mellem Iran og seks stormagter.»Iran-aftalen viser, at konstruktivt engagement virker. Med denne unødvendige krise løst, dukker nye horisonter op med fokus på fælles udfordringer,« skriver Rouhani blandt andet på Twitter. 
