Ekspert: Tro ikke på Pakistan
Pakistan-ekspert advarer mod at tro alt for stærkt på Pakistans vilje til slå ned på terrorister. Indtil videre har landets antiterror-initiativer mest været for syns skyld, vurderer han


 Officielle pakistanske statskilder meddelte i dag, at landets militær søndag angreb en lejr i Kashmir-provinsen ejet af en underorganisation af Lashkar-e-Taiba, som Indien beskylder for at stå bag terroragrebene på Mumbai i november. 
Pakistanerne hævder at have pågrebet Zaki-ur-Rehman Lakhvi, som af den eneste terrorist, der blev tilfangetaget ved fra Mumbai-angrebene, Ajmal Amir Kasab, er blevet udpeget som aktionens arkitekt. 
Men militæraktionen søndag betyder ikke, at Pakistan har bøjet sig for det internationale pres til at bekæmpe den terrorisme, der finansieres og planlægges indenfor landets grænser. Det mener Burzine Daghmar, Pakistan-ekspert på School of Oriental and African Studies i London.
Fortsat støtte til terror
’Forandringen i Pakistans opførsel den seneste tid er kun tilsyneladende. Lashkar-e-Taiba er ikke ved at blive opløst. Så sent som for halvanden måned siden leverede Pakistans nyvalgte præsident Asif Ali Zardari et skudsikkert køretøj til Lashkar-e-Taibas leder’, siger Waghmar. 
Han advarer samtidig imod at tro på idéen om, at terrorangrebene i Indien havde én bestemt bagmand, som man kan pågribe. Han kalder Pakistans initiaver en form for ’damage control’, der skal afbløde kritikken fra Indien og det internationale samfund.
’Det viden, som vi får adgang til om grupper som Lashkar-e-Taiba og deres aktiviteter i Pakistan, er temmelig begrænset. Pakistan tager officielt afstand fra dem, men samtidig arbejder den internationale efterretningstjeneste ISI sammen med dem, og der er rebelske elementer i den pakistanske regering, som fortsat støtter organisationen’, siger Waghmar.

