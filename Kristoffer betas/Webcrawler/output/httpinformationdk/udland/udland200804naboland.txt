Nabolande får opsang



 Nabolandene vender det blinde øje til overgreb, som Zimbabwes præsident, Robert Mugabe, begår mod sin befolkning, mener Human Rights Watch.
Menneskeretsorganisationen retter en hård kritik mod det kriseramte lands naboer og langer ud efter Sydafrikas præsident, Thabo Mbeki, som den regionale samarbejdsorganisation SADC har bedt tale Mugabe til fornuft.
Human Rights Watch er ikke imponeret over de 15 SADC-ledere, som i dag på Mauritius indledte nok et topmøde, hvor situationen i Zimbabwe fylder det meste.
"SADC og præsident Mbeki har totalt svigtet." 
NTB

