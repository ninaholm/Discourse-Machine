Nyt blodigt selvmords-attentat



 En kvinde sprængte i dag sig selv i luften i den hellige shiamuslimske by Kerbala i Irak. Og hun tog mindst 36 andre mennesker med sig i døden. 54 andre blev såret i angrebet.
Kvinden begik selvmordsattentatet på en café nær en shiitisk helligdom i byens centrum. Hun var iført en vest med sprængstof.
Angrebet skete, mens USA's vicepræsident, Dick Cheney, var på besøg i Bagdad, den irakiske hovedstaad. Han mødtes med ledende irakere og amerikanske militærofficerer for at drøfte den generelle forbedring af sikkerheden flere steder i Irak i de seneste måneder. 
Reuters

