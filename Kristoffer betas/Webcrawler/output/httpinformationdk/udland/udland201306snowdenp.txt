Snowden er på vej til Ecuador
Edward Snowden er ifølge WikiLeaks på vej til Ecuador for at få asyl. USA vil ellers have ham udleveret


 
	Amerikaneren Edward Snowden er på vej til Ecuador fra Moskva, den russiske hovedstad.

	Det siger organisationen WikiLeaks på sin Twitterkonto.

	Det er ikke klart, hvordan han kommer dertil. Det sker, siger WikiLeaks, »via en sikker rute.«

	Snowden ankom søndag eftermiddag med fly til Moskva fra Hongkong, hvor han siden maj har opholdt sig.

	Snowden, der arbejdede for den amerikanske efterretningstjeneste, ankom i maj til Hongkong, hvor han opholdt sig, indtil han lørdag eftermiddag ankom med et fly fra Hongkong til Moskva.

	De amerikanske myndigheder har sigtet ham for blandt andet at have udleveret klassificerede oplysninger, idet han har fortalt flere medier, at USA i stor stil overvåger internettet over hele verden.

	Det har skaffet ham en amerikansk sigtelse på halsen. Han sigtes nu for blandt andet at have røbet klassificerede oplysninger, og USA forsøger at få ham udleveret.

	Kilder i Washington siger søndag aften, at USA også har annulleret hans pas.

	WikiLeaks er en organisation, der i de seneste år har offentliggjort mange tusinde hemmelige amerikanske dokumenter. Organisationen siger på Twitter, at Snowden eskorteres af diplomater og rådgivere fra WikiLeaks.

	I Moskva har kilder i flyselskabet Aeroflot sagt, at han mandag flyver til Venezuela via Cuba.

	Ecuadors udenrigsminister, Ricardo Patino, har på sin Twitter skrevet, at Snowden søger asyl i Ecuador.

