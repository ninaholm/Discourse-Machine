SF advarer Fogh mod euro-afstemning



 Statsminister Anders Fogh Rasmussen (V) risikerer et nej til euroen, hvis han får udskrevet en folkeafstemning til efteråret.
Det siger SF's formand, Villy Søvndal, som anbefaler et nej til euroen. Han peger på, at 47 pct. af vælgerne vil indføre euroen, mens 45 pct. vil beholde kronen ifølge en Gallup-måling i Berlingske Tidende.
Da Gallup målte for to uger siden, førte euroen 52-40. Det samme skete i 2000, før danskerne afviste at udskifte kronen med euroen, påpeger SF's formand. 

