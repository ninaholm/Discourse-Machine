Tyskland: Flygtninge lyver om nationalitet
Tyskland venter, at der vil komme mellem 800.000 og en millioner migranter og flygtninge til landet i år


 Tyskland anslår, at omkring 30 procent af de migranter og flygtninge, der hævder at komme fra det krigshærgede Syrien, reelt kommer fra andre lande, siger en talsmand for Indenrigsministeriet i Berlin.
»Det er en vurdering, som er baseret på embedsmænds iagttagelser – navnlig embedsfolk i det føderale politi, i EU’s grænseorgan Frontex og i departementet for Migration og Flygtninge,« sagde talsmanden.
Tyskland venter, at der vil komme mellem 800.000 og en millioner migranter og flygtninge til landet i år.
Flygtningestrømmen er taget mere og mere til, efter at Tyskland meddelte, at det vil tage imod syrere – uanset om disse i princippet skulle have søgt om flygtningestatus i det første EU-land, som de kom til på deres vej mod forbundsrepublikken.
Ritzau/AFP

