Hviderussisk præsident får ny valgsejr



 Hvideruslands præsident, Aleksander Lukasjenko, vandt søndagens præsidentvalg med 83,5 procent af stemmerne. Det oplyser chefen for landets valgkommission, Lidija Jermosjina, ifølge det russiske nyhedsbureau Tass. Dermed kan præsident Lukasjenko sætte sig til rette i embedet for femte gang. Den nærmeste forfølger i den hviderussiske præsidentkamp blev Tatjana Korotkevitj med 4,42 pct. opbakning blandt de hviderussiske vælgere. Stemmeprocenten lå ifølge Tass på 87,2. I alt 6,4 pct. af de hviderussiske vælgere stemte blankt, rapporterer Tass.
Ritzau/AFP
Læs også: Diktatoren, der kommer ind fra kulden

