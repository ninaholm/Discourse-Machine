Venstrepartiet smider Stasi-fortaler ud



 Det tyske Venstreparti, Die Linke, udelukkede mandag sit nyvalgte landdagsmedlem Christel Wegner af sin gruppe i Niedersachsens delstatsparlament.
Kommunisten Wegner vakte i sidste uge politisk harme i Tyskland, fordi hun i et tv-interview talte for at genindføre DDR's berygtede efterretningstjeneste Stasi og forsvarede byggeriet af Berlinmuren i 1961.
Wegners holdninger er uacceptable, meddelte partiets afdeling i Niedersachsen knap en uge før valget i nabodelstaten Hamburg, hvor Die Linke gør sig håb om at blive valgt ind i Senatet. 
dpa

