Ban kræver lederskab



 FN-generalforsamling
FN's generalsekretær, Ban Ki-moon, åbnede i går FN's 63. generalforsamling ved at appellere til verdens ledere om at droppe nationale interesser og udvise fælles fodslag for at få løst de globale kriser på fødevare- og finansområdet. "Hvis der nogensinde har været behov for globalt lederskab, så er det nu," sagde han i sin tale til de over 120 stats- og regeringschefer fra hele verden, som er rejst til New York for at deltage i FN-samlingen. Ban kaldte det farligt, "når lande mere kigger indad end fremad i retning af en fælles fremtid". Ban fokuserede bl.a. på den seneste uges turbulens på alverdens finansmarkeder. Ifølge Ban er der behov for et nyt internationalt finansregelsæt. ritzau

