228 flygtningebørn har fået ophold



 Danmark har siden 2002 givet asyl eller opholdstilladelse til 228 flygtningebørn, som er kommet alene til Danmark. Samtidig er 696 flygtningebørn forsvundet primært fra Center Gribskov, hvor langt de fleste børn anbringes. Det oplyser integrationsminister Birthe Rønn Hornbech (V) i et svar til Folketingets Udlændinge- og Integrationsudvalg. Ifølge Birthe Rønn Hornbech er kun 29 forsvundne børn tilbage i centret, 5 børn tilbageholdes, 57 har fået opholdstilladelse, mens myndighederne mener, at 605 børn er udrejst, skønnet udrejst eller stadig er registreret som udebleven. ritzau

