En tynd kop te
Med alvorlige miner, en stærk dominans af hvide og blå skjorter og absolut ingen slips, offentliggjorde republikanerne i et bygge-marked i Virginia i går deres 'løfte til Amerika'. Partiet står til sejr ved midtvejsvalget, men jublen lod vente på sig
Der var ikke meget Tea Party-energi over Republikanernes fremlæggelse af det nye politiske program i går - selvom de gjorde deres yderste for at efterligne retorikken fra den populær-konservative bevægelse.


 STERLING, VIRGINIA - Normalt drager man til det velassorterede byggemarked Tart Lumber Company i det nordlige Virginia, hvis man skal bruge nogle fliser, noget lim, lægge et nyt gulv eller bygge sig et redskabsskur. Men torsdag morgen var der andre byggeplaner på tapetet, genopbygningen af Amerika, intet mindre, og i rollen som dagens handymansås lederen af det republikanske parti i Repræsentanternes Hus, John Boehner fra Ohio.Republikanerne havde nemlig udset sig baglokalerne i Tart Lumber Company, som den scene, hvorfra partiet i går lancerede sit politiske program op til det forestående midtvejsvalg.Symbolsk byggemarkedDer var flere grunde til valget af location. For det første er Tart Lumber Company en kendt forretning med solidt overskud - over 10 millioner dollar sidste år - og nogle år på bagen; hele dagen i går hørte man beskrivelsen »en 59 år gammel virksomhed« i de amerikanske medier, hvilket signalerer ro, redelighed og orden i sagerne i den fortsat unge amerikanske nation; en metafor, man ikke ville komme så langt med i Danmark, hvor vi kan fodre svin med virksomheder, der i 250 år har været leverandører til kongehuset.For det andet er direktøren for Tart Lumber Company, Carl 'Craig' Fritsche og hans hustru Libby, gode lokale konservative, hvis virksomhed før har været brugt i republikanske kampagner til at illustrere erhvervslivets problemer.Og endelig var det umuligt at offentliggøre 'Pledge to America'i Washington DC. Sidst republikanerne var i opposition til en demokratisk præsident og lancerede en tilsvarende plan med megen fanfare var før midtvejsvalget i 1994, hvor partiet fremlagde sin 'Contract with America'med Newt Gingrich i spidsen. Da erobrede de konservative efterfølgende Kongressen med en jordskredssejr, og den dramatiske lancering fandt sted på trapperne af Capitol Hill.Det var der symbolkraft i. Dengang. Meningen var at signalere genrejsningen af en ny nation i republikanernes ånd.Alt andet end WashingtonMen nu er stemningen i amerikansk politik så giftig og anti-establishment, at intet kan annonceres i hovedstaden, og da slet ikke en plan fra et parti, som bakser med sin egen besværlige højrefløj i form af den vildtvoksende Tea Party-bevægelse. Her er det nordlige Virginia bekvemt til formålet - politikerne skal ikke anstrenge sig alt for meget, det er 50 minutters bilkørsel fra Kongressen, lige akkurat outside the Beltway, ringvejen rundt om Washington, der i politisk jargon ofte bliver brugt som et billede på alt, der er ondt og bureaukratisk ved hovedstaden.At republikanerne med det nye program ønsker at sætte sig tungt på den aktuelle bølge af anti-elite stod klart fra starten af pressemødet.Den republikanske leder, Boehner - i dagens folkelige anledning slipseløs og iklædt en dueblå skjorte, matchende de andre midaldrende mænd fra partiets ledelse bag ham, alle klædt i ren blå eller hvid - understregede fra starten af mødet, at det overordnede hovedformål med Pledge to Americaer at »genskabe fiskal fornuft og forstand i Washington«.Fiskal ansvarlighed»Republikanerne vil styre os tilbage mod en finanslov, der balancerer, og vi vil påbegynde tilbagebetalingen af Amerikas gæld,« lovede han og tilføjede, at »den føderale regering fylder for meget.«»Den bruger for mange penge, den er kort sagt ude af kontrol,« lød det alvorstungt. I det hele taget var der ikke et smil at spore under mødet, ingen konfetti, ingen balloner og slet, slet ingen stemning af den slags, som de mere farverige Tea Party-kandidater har stået for ved primærvalgene.Republikanerne ønsker at spare 100 milliarder dollar på offentlige agenturer og institutioner uden for militæret. Små og mellemstore virksomheder skal have mulighed for at fratrække 20 pct. af deres årsindkomst på selvangivelsen, og Pentagon skal have lov til hurtigere end nu at anskaffe sig langtrækkende ballistiske missiler til forsvarsbrug. Alle ubrugte midler fra den 814 milliarder dollar store stimuluspakke skal tilbageholdes, og der skal ikke iværksættes nye offentlige investeringsprogrammer.Af andre konkrete forslag nævnte Boehner ved pressemødet at republikanerne agter at tilbagerulle hele præsident Obamas sundhedsreform, hvis første fase i øvrigt trådte i kraft i går, og at en republikansk kontrolleret Kongres heller ikke vil udfase de skattelettelser, som præsident George W. Bush gav til de allerrigeste amerikanere i sin embedsperiode.Folket, kun folketDe tilstedeværende journalister, herunder Informations udsendte medarbejder, forsøgte forgæves at få Boehner til at forholde sig til, hvor der i givet fald skal skæres, ud over sundhedsreformen, hvis de ufinansierede skattelettelser til USA's rigeste, der vil koste 700 milliarder dollar, skal bibeholdes.Men her kom ingen svar udover, at lovgiverne agter at »lytte til befolkningen, gå i dialog med de kvikke amerikanske vælgere og sammen finde ansvarlige løsninger og tage de nødvendige beslutninger.«Ikke overraskende væltede kritikken ned over programmet fra demokraterne. »Uansvarligt«, »mere af det samme«, lød dommen og en talsmand for Det Hvide Hus mente, at »vælgerne har prøvet denne her vej under den tidligere præsident, og de ønsker sig ikke at vende tilbage til fortiden«.Der lød heller ikke milde ord fra højrefløjen, selv om det er tydeligt, at republikanerne har gjort deres bedste for at låne hele Tea Party-bevægelsens retorik i det ganske pompøse program, hvis stil bevidst er kopieret fra Den Amerikanske Uafhængighedserklæring.Skuffelsen fra flere Tea Party-bloggere handlede både om manglen på substans og om, at forfatterne til planen ikke havde adopteret de mere »værdikonservative« politikker på områder som immigration, religion, familie- og seksualpolitik.Brakvand og blødt brødErick Erikson fra den ledende konservative blog Red State, kalder det republikanske valgløfte for »affald, en børnesikret morgodkendt diæt ... proppet med kompromisser, blødt brød og sprogblomster, fordi Det Republikanske Parti i Repræsentanternes Hus ikke har styrken til at gå op imod Barack Obama og lede oppositionen.«Erikson sagde i går til New York Times, at han »stemmer republikansk til november, men jeg gider ikke bære rundt på deres brakvand.«De negative Tea Party-reaktioner er en perfekt illustration af det dilemma, partiet står i. På den ene side vil man gerne appellere til de værdikonservative segmenter af den populistiske græsrodsbevægelse; på den anden side vil man også række ud efter de mere besindige, uafhængige vælgere:»Det er de mennesker, dem, der i massevis stemte på Obama, men som ingen forandring har set, der ejer nøglen til valgsejren,« sluttede Boehner i tømmerhandlen, mens temperaturen nåede de 27 grader uden for. Hedt bliver også valget i november.

