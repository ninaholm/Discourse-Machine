Gates kritiserer allierede



 USA's forsvarsminister er helt galt afmarcheret, når han kritiserer NATO-styrkerne i det sydlige Afghanistan, mener Venstres forsvarsordfører, Karsten Nonbo. Alligevel ser han ingen grund til, at Danmark går i rette med kritikken, der blandt andet rammer de danske soldater i Afghanistan. Den amerikanske forsvarsminister, Robert Gates, har sagt, at styrkerne ikke er forberedt på at udkæmpe en oprørskrig og mangler uddannelse. Holland har indkaldt USA's ambassadør til konsultation for at få kritikken uddybet, og fordi hollænderne har taget opgaven på sig, behøver Danmark ikke gøre det samme, mener Karsten Nonbo. 

