HRW kritiserer Vesten



 Europa og USA tolererer i stigende grad enevældige og undertrykkende ledere, der udadtil lader, som om de er demokrater. Det skriver organisationen Human Rights Watch (HRW) i sin årsrapport. Det gælder blandt andet lande som Pakistan og Kenya, som vestlige lande har en eller anden interesse i. "I 2007 var der for mange regeringer, heriblandt Bahrain, Jordan, Nigeria, Rusland og Thailand, der lod, som om at afviklingen af et valg er tilstrækkeligt til at vise, at et land er 'demokratisk'. Og Washington, Bruxelles og de europæiske hovedstæder spillede med på den, lyder det fra Human Rights Watch.
ritzau/AFP

