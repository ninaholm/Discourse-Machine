Tsvangirai frygter mord



 Militæret står bag et hold af mordere, der afventer præsidentkandidaten Morgan Tsvangirais tilbagevenden til Zimbabwe, hævder oppositionspartiet Bevægelsen for Demokratisk Forandring (MDC): "Vi ved, at der er 18 snigskytter, og den militære efterretningstjeneste står bag," siger Tendai Biti, generalsekretær for MDC. Lederen af MDC, Tsvangirai, vandt sidste valg, men Zimbabwe skal have omvalg den 27. juni, fordi Tsvangirai ifølge en omdiskuteret valgkommission i første omgang ikke fik flertallet af stemmerne og dermed ikke nok til at vinde over den siddende præsident Robert Mugabe. 
ritzau/Reuters

