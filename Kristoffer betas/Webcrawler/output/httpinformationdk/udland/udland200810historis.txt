Historiske markedsdyk i Asien



 Faldende aktier i Sydkorea i de sidste to dage betyder, at det asiatiske aktiemarked har ramte sit værste lavpunkt i flere år. Samtidig får en række pessimistiske progoser og svigtende omsætningstal fra USA de globale økonomiske udsigter til at tegne endnu mørkere. 
Meldingen om, at USA vil indkalde til et G20-topmøde for at diskutere finanskrisen har dermed ikke kunne ikke berolige et nervøst asiatisk marked, noterer Financial Times.
FTSE All-World Asia Pacific Index faldt med 4,8 procent, mens det koreanske aktieindeks Kospi faldt med 9,1 procent. De bratte fald på Koreas aktiemarked satte ind til trods for, at landets regering netop har bebudet en hjælpepakke på 300 mia. dollar til sine banker og en yderligere hjælpepakke, der skal stimulere økonomien. 
I Shanghai faldt aktieindekset med 3,5 procent til 1,831.302 - det laveste niveau siden oktober 2006.
Også valutaerne i Asiens vækstøkonomier er blevet hårdt ramt, navnlig Sydkoreas møntfod, won'en, har på et halvt år mistet over 42 procent af sin værdi over for dollaren.	 

