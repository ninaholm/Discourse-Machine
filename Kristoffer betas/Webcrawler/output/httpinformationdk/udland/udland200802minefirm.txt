Minefirmaer i partnerskab



 To af Kinas største statslige virksomheder har indgået partnerskab med verdens største producent af aluminium, Rusal, og med minegiganten Anglo American. Målet med aftalen er at starte mineprojekter i Kina og Afrika. Aftalen markerer en ny offensiv strategi fra Kinas side, hvor kineserne i fremtiden vil være mere aggressive i kampen om verdens naturressourcer. Aftalen er kun et ud af flere kinesiske skridt i retning af større indflydelse på aluminiumindustrien. China Power og Rusal har bl.a. også indgået en aftale omkring konstruktionen af et aluminiumværk i Guinea. Det skriver The Independent. jhh

