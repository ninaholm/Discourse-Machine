Fem dræbt ved attentat



 En formodet selvmordsbombemand sprængte i går sig selv i luften ved en shiamuslimsk moské i Peshawar i det nordvestlige Pakistan. Ifølge politiet er mindst fem mennesker blevet dræbt og 20 andre såret. Bombeangrebet kommer, netop som det shiamuslimske mindretal forbereder sig på at indlede den religiøse fest ashoura, som i de forgangne år har udløst sekterisk vold. Qasim Baig-moskeen var fyldt med troende, da eksplosionen fandt sted. En ansat ved moskeen fortæller om mange lig og sårede inde i moskeen. Bomben eksploderede, da politiet stoppede en mand og ville kropsvisitere ham på vej ind i moskeen. 

