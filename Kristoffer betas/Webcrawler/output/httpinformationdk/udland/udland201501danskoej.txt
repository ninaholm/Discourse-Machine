Dansk øjenvidne: Egyptisk politi dræbte kvindelig demonstrant
Politiet skyder og dræber kvindelig egyptisk demonstrant op til fireårsdagen for den egyptiske revolution. De skød, som ville de dræbe, fortæller en dansk kvinde, der overværede episoden på tæt hold
 Shaimaa al-Sabagh bløder fra hovedet, efter hun er blevet skudt af egyptisk politi i det centrale Kairo. Hun døde senere af sine kvæstelser. Danske Sara Brandt, der var på stedet, fortæller, at politiet skød, som ville de dræbe.


 En kvindelig egyptisk aktivist blev her til eftermiddag skudt og dræbt af politiet i Kairo. Episoden kommer dagen før årsdagen for revolutionen i 2011.Danske Sara Brandt, der arbejder for den lokale kvinderettighedsorganisation Cewla, var til stede og så den kvindelige aktivist blive skudt på gaden. Hun fortæller, at politiet valgte at skyde med tåregas og hagl, såkaldt birdshot, da den blot 20-30 mand store demonstration fra partiet Den Socialistiske Folkealliance nærmede sig Talaat Harb-rundkørslen i det centrale Kairo.»Normalt står politiet på længere afstand, f.eks. 40 meter væk, når de skyder med tåregas eller birdshot. Men det her var kun på fem meters afstand. Det var, som om de skød for at slå ihjel.«Regimet i Egypten har siden militærkuppet i sommeren 2013 slået stadigt hårdere ned på kritiske stemmer fra både Det Muslimske Broderskab, civilsamfundet og de liberale demonstranter, der gik på Tahrirpladsen 25. januar 2011.KampråbI eftermiddags sad Sara Brandt selv på Café Riche, der ligger mellem Tahrirpladsen og Talaat Harb-rundkørslen, med sin farmor og farfar, som er på besøg fra Danmark.»Pludselig kommer en demonstration gående ude på gaden. De råber: ’brød, frihed og social retfærdighed’, som var det, mange demonstranter typisk råbte under revolutionen i 2011. Man kan se på deres bannere, at de kommer fra den socialistiske alliance, som er et af de partier, der blev oprettet efter revolutionen,« fortæller Sara Brandt.Gæsterne på cafeen går ud på gaden, og nogle af dem, heriblandt Sara Brandts egyptiske svigermor og dennes kæreste, følger med demonstrationen mod Talaat Harb.»Flere af dem, jeg er på cafeen med, nærmer sig demonstrationen for at tage billeder, da vi hører sirener fra politiet. Det, ved man, er et tegn på, at nu skyder de snart.«Caféen lukkedeSara Brandt står i døren til cafeen, mens hendes egyptiske kæreste henter sin mor og dennes kæreste, der er fulgt efter demonstrationen for at tage billeder.»Pludselig hører vi 7-10 skud, og vi løber ind på cafeen. Inde fra cafeen kan vi se, at en kvinde på den anden side af gaden bliver skudt.«»Nogle mænd forsøger at bære kvinden over på vores side af gaden og ind på cafeen. Men personalet lukker cafeen og sørger for, at ingen kommer ind«, fortæller Sara Brandt. Så mændene sætter sig med kvinden i en smal sidegade ved siden af cafeen.»Hun har blod i ansigtet og på halsen og er helt livløs. Politiet kommer over og taler med mændene, og lidt senere går de længere ned ad gaden med hende, inden de tager på hospitalet.«Advarsel: Videoen indeholder voldsomme billederAnother video of Shimaa Sabagh who was just shot dead by police in downtown #Cairo #Egypt http://t.co/g1bhupgXJk on eve of #jan25— Gigi Ibrahim (@Gsquare86) January 24, 2015 Efterfølgende er det blevet bekræftet, at kvinden, Shimaa al-Sabagh, har mistet livet.Sisis jerngrebDet har op til årsdagen for revolutionen været usikkert, hvor meget der ville blive demonstreret i Kairo, særligt fordi myndighederne har slået hårdt ned på demonstrationer, siden hærchef Abdel Fattah al-Sisi præsident Mohammed Mursi ved et militærkup i sommeren 2013.Ikke desto mindre har politiet været massivt til stede i på centrale pladser i Kairo i dagene op til årsdagen, fortæller Sara Brandt.»På Talaat Harb var der flere politivogne, der er specielt tilegnet demonstrationer, og rundt om dem stod kampklædt politi bevæbnet med haglgevær og tåregas.«Efter Hosni Mubarak blev væltet i 2011, har Egypten været præget af uro. Først blev Mohammed Mursi fra Det Muslimske Broderskab valgt som præsident, men efter kun ét år på posten med utallige demonstrationer og uroligheder, blev han væltet i et militærkup. Siden har Abdel Fatteh al-Sisi ledet landet med et stramt greb om civilsamfundet.Bland andet har Egypten under al-Sisi forbudt Det Muslimske Broderskab og presset civilsamfundsorganisationer til at registrere sig hos det såkaldte Ministerium for Social Solidaritet – og dermed dermed underlægge sig styrets kontrol.Indenrigsministeriet i Egypten benægter i en pressemeddelelse, at det var en politimand, der skød og dræbte Shaimaa al-Sabagh. 
