Voldsomme kampe



 Heftige kampe i det nordlige Sri Lanka kostede i går 38 soldater og 52 oprørere livet, oplyser det srilankanske militær. Dermed er gårsdagens sammenstød et af de blodigste, Sri Lankas hær har oplevet i de seneste år. Kampene mellem De Tamilske Tigre (LTTE) og regeringsstyrkerne er blevet optrappet på Jaffna-halvøen, siden regeringen for tre måneder siden droppede en seks år gammel våbenhvile, som ikke formåede at sætte en stopper for borgerkrigen i den nordlige del af østaten. Ifølge pro-LTTE-hjemmesiden tamilnet.com var det hæren, der indledte en offensiv, som blev slået tilbage af oprørerne. 

