Små banker er mere sikre end store



 Det bedste sted i landet at gemme sine penge er Hals Sparekasse, skarpt forfulgt af Fanø Sparekasse og Vinderup Bank. Det viser en analyse af de danske pengeinstitutters sikkerhed, som Børsen og analysefirmaet Niro Invest har lavet op til udløbet af indskydergarantien den 1. oktober, hvorefter staten kun garanterer for beløb op til 750.000 kroner.
Hele 17 små pengeinstitutter slår i testen de danske storbanker. For eksempel er både Møns Bank og Sønderhå-Hørsted Sparekasse mere sikre end Danske Bank, der som nummer 18 er den bedst placerede storbank. Nordea Bank er helt nede på en plads som nummer 75.
Småbankernes succes skyldes, at de kender deres kunder godt, mener Nicholas Rohde fra Niro Invest:
»Det er lidt det gamle kirketårnsprincip om, at man skal holde sig til kunder, man kan se fra kirketårnet. Så kender man dem godt, og så ved man næsten før kunderne, om de er ved at få det skidt,« siger han. Hebs

