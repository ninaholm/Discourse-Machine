25 PKK’ere dræbt
Ifølge de tyrkiske myndigheder deltager omkring 10.000 politifolk og soldater i en operation i de to byer nær grænsen til Syrien


 Mindst 25 medlemmer af oprørsbevægelsen Kurdistans Arbejderparti, PKK, er blevet dræbt under tyrkisk storoffensiv i byerne Cizre og Silopi de seneste to døgn, rapporterede det statslige nyhedsbureau i Tyrkiet i går.
Ifølge de tyrkiske myndigheder deltager omkring 10.000 politifolk og soldater i en operation i de to byer nær grænsen til Syrien. PKK har gennemført en række angreb mod tyrkiske sikkerhedsstyrker siden slutningen af juli, da en to år gammel våbenhvile mellem de to parter faldt fra hinanden.
Ritzau/Reuters

