Snagede i papirer om præsidentkandidater



 Ansatte i det amerikanske udenrigsministerium har stik mod reglerne snaget i pasoplysninger om de tre præsidentkandidater Barack Obama, Hillary Clinton og John McCain. Udenrigsminister Condoleezza Rice har undskyldt episoden og siger, at det kun er nysgerrighed, som ligger bag snuseriet. Barack Obamas lejr har krævet en komplet undersøgelse af sagen og også John McCain giver udtryk for, at han vil til bunds i sagen.
 To ansatte i ministeriet er allerede blevet fyret for at have kigget i oplysningerne, mens en tredje har fået en advarsel. 
Reuters 

