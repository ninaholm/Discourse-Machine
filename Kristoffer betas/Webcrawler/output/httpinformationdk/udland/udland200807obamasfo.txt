Obamas føring over McCain skrumper



 Vejen mod Det Hvide Hus er lang for den demokratiske præsidentkandidat Barack Obama til trods for hans rockstjernestatus udenlands. Meningsmålinger i amerikanske nøgledelstater viser, at der er et tæt løb mellem ham og republikanernes præsidentkandidat, John McCain. Mens Obama netop har talt til 200.000 begejstrede tilskuere i Berlin, viser målinger offentliggjort i USA, at tilslutningen blandt amerikanerne daler. Obama opretholder sin føring med mellem en og seks procentpoint i målingerne - men forspringet er begyndt at skrumpe ind. 

