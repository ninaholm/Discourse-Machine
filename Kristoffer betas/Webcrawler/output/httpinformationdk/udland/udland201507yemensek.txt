Yemens eksilregering erklærer havneby befriet
Aden har været centrum for voldsomme kampe, siden Houthi-bevægelsen indtog byen i marts


 Houthi-oprørere er presset ud af den sydlige havneby Aden, som nu er fuldt kontrolleret af en milits, der bakkes op af den saudiskledede koalition, oplyser vicepræsidenten i den yemenitiske regering. Indbyggere og lokale militser i havnebyen siger, at der i mindre omfang stadig er kampe i den vestlige del af byen, hvor Houthi-bevægelsen stadig forsøger at holde sig fast.
Aden har været centrum for voldsomme kampe, siden Houthi-bevægelsen indtog byen i marts. På det tidspunkt havde Yemens regering søgt tilflugt i Aden, men den flygtede til Saudi-Arabien, da houthierne rykkede ind.
Ritzau/Reuters

