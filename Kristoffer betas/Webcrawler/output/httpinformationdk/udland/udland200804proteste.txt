Protester mod prisstigningerpå mad



 Omkring 400 mennesker demonstrerede tirsdag i det østlige Afghanistan mod eksplosivt stigende fødevarepriser. Demonstrationen var den første i landet mod de prisstigninger på mad, som ses verden over. Demonstranterne blokerede for en vigtig vej, der forbinder den østlige by Jalalabad med hovedstaden Kabul. De stillede krav om, at regeringen griber ind og kontrollerer prisudviklingen.
"Vi har ikke råd til at købe mad. Vi ønsker, at regeringen skal kontrollere priserne på fødevaremarkedet," sagde en demonstrant, Rais Khan.
ritzau/AFP

