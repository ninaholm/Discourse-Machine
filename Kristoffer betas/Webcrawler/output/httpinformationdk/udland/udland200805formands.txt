Formandsvalgi regeringsparti



 Partitoppen i Israels regerende Kadima-parti afgør i den kommende uge, om den skal holde formandsvalg. Årsagen er regeringskrisen, der er en direkte udløber af korruptionsmistankerne mod premierminister og Kadima-leder Ehud Olmert. Korruptionssagen fik tidligere på ugen Kadimas koalitionspartner Arbejderpartiet til at opfordre Olmert til at gå af og true med at forlade regeringssamarbejdet, hvis han bliver. Uden Arbejderpartiet mister regeringen sit flertal. Olmert afviser at træde tilbage. En meningsmåling viser, at Kadimas næstformand, udenrigsminister Tzipi Livni, vil vinde et eventuelt formandsvalg i Kadima. 
ritzau/Reuters

