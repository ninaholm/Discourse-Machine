Snowden-dokumenter afslører britisk klimaspionage – COP15 blandt målene
Den britiske efterretningstjeneste GCHQ spionerer systematisk mod internationale klimaforhandlinger. Tjenesten benytter sig af både hacking og indhentning fra fiberkabler og servicerer blandt andre premierministerens kontor. Ved COP15-topmødet i december 2009 optrappede GCHQ sin indsats og sendte en medarbejder til København
 Den britiske efterretningstjeneste GCHQ spionerer systematisk mod internationale klimaforhandlinger. Ved COP15-topmødet i december 2009 optrappede GCHQ sin indsats og sendte en medarbejder til København. Her ses blandt andre daværende premierminister Gordon Brown, der var en del af den britiske delegation.


 Read this news report in EnglishMens delegationer fra hele verden i disse dage deltager i et stort anlagt møde for FN’s Klimapanel i København, kan Information nu fremlægge dokumentation for, at Storbritanniens elektroniske efterretningstjeneste, GCHQ, spionerer systematisk mod internationale klimaforhandlinger. Blandt andet har tjenesten spioneret mod den seneste store FN-klimakonference i København, COP15 i december 2009.Det er tidligere blevet afdækket af Information, at den amerikanske efterretningstjeneste NSA spionerede mod COP15. De nye dokumenter giver imidlertid indblik i en endnu mere systematisk og vidtrækkende klimaspionage fra britisk side, end hvad der hidtil er kommet frem om NSA.Klimaspionagen er endnu et eksempel på, at moderne efterretningstjenester som GCHQ og NSA bliver indsat for at skaffe deres regeringer fordele i forbindelse med internationale forhandlinger ved at indhente efterretninger om andre landes fortrolige forhandlingsstrategier. Blandt en række andre eksempler er GCHQ’s spionage mod deltagerne i den økonomisk betydningsfulde G20-konference i London i foråret 2009, som den britiske avis The Guardian har afdækket.De nye oplysninger om den britiske klimaspionage fremgår af en intern powerpoint-præsentation fra GCHQ samt en række andre klassificerede GCHQ-dokumenter, som er blevet lækket af Edward Snowden, og som Information har adgang til.Powerpointpræsentationen fra februar 2011 oplister FN’s årlige COP-konferencer fra 2007 til 2010 som mål for GCHQ’s spionage, herunder COP15 i København i december 2009. Dog fremgår det ikke entydigt, hvorvidt tjenesten spionerede mod COP14 i Polen i 2008. Ifølge præsentationen blev GCHQ også sat ind mod Major Economies Forum on Energy and Climate Change (MEF), der fandt sted i Paris i foråret 2009 som et forberedende møde blandt verdens førende økonomier forud for topmødet i København senere på året.Succes i KøbenhavnPræsentationen viser desuden, at GCHQ optrappede sin spionageindsats ved den afgørende COP15-konference, hvor verdens lande ifølge planen skulle have fundet sammen om en global aftale om reduktion af CO2-udledning. Som et nyt tiltag sendte tjenesten en forbindelsesofficer til København for hurtigst muligt at kunne fordele friske efterretninger – formentlig primært fra tjenestens hovedkvarter i det sydvestlige England – til de såkaldte »kunder«, altså til modtagerne af efterretningerne inden for det britiske statsapparat. Og noget kunne tyde på, at indsatsen gav gevinst. For selv om COP15 endte som en politisk fiasko, betegner GCHQ indsættelsen af forbindelsesofficeren i København som en »succes«.Det fremgår ikke af de GCHQ-dokumenter, Information har adgang til, hvem modtagerne af efterretninger om COP15 var. Forbindelsesofficerens tilstedeværelse i København tyder imidlertid på, at der primært må være tale om medlemmer af den britiske delegation, som blandt andre talte daværende premierminister Gordon Brown og daværende klimaminister Ed Miliband samt embedsmænd fra disses ministerier. Netop premierministerens kontor og det britiske klimaministerium står også anført blandt GCHQ’s kunder i forbindelse med det efterfølgende FN-klimatopmøde, COP16 i Mexico, der er mere udførligt beskrevet end COP15 i de dokumenter, Information har adgang til.Om den mexicanske konference fremgår det desuden, at GCHQ skulle indhente efterretninger om nogle af de mest fortrolige oplysninger fra andre landes regeringer, nemlig om disse regeringers interne aftaler om, hvor langt de var villige til at gå under forhandlingerne, og om hvad regeringerne kommunikerede med deres udsendte delegationer om.Noget lignende har formentlig været opgaven for GCHQ i forbindelse med topmødet i København.Fra fiberkabler og hackingSom beskrevet i dagens avis viser Informations gennemgang af statistiske oversigter fra GCHG, at tjenesten i halvåret op til COP15 indsamlede efterretninger på klimaområdet fra blandt andet fiberkabler indeholdende global telefon- og internettrafik. Desuden viser det sig nu, at tjenesten udnyttede det føromtalte britiske værtsskab for G20-mødet i London i april 2009 til at skaffe sig adgang til udenlandske ministre og embedsmænds mailkonti med henblik på at indsamle efterretninger om andre landes forhandlingspositioner forud for COP15 i København senere på året.Oplysningerne om den britiske spionage mod COP15 stemmer overens med oplysningerne i et klassificeret NSA-dokument, som Information tidligere har fremlagt. Dokumentet blev lagt ud på et internt netværk hos NSA den 7. december 2009, samme dag som COP15 begyndte i Bella Center i København. I dokumentet står der, at NSA »vil fortsætte med at forsyne beslutningstagere med enestående, betimelige og værdifulde indblik i nøglelandes forberedelser og mål for konferencen så vel som overvejelserne i landene om klimaforandringspolitikker og forhandlingsstrategier«.Og denne spionageindsats skulle ifølge dokumentet vel at mærke ske i samarbejde med NSA’s såkaldte andenpartspartnere blandt efterretningstjenesterne i Storbritannien, Canada, Australien og New Zealand.’Dybt uretfærdigt’John Nordbo, der er klimachef i Verdensnaturfonden WWF og igennem en årrække har deltaget i en lang række klimakonferencer verden over, er »chokeret over omfanget af overvågningen«. Han understreger, at det kan have afgørende betydning for forhandlinger, hvis et land eksempelvis kender til de interne aftale i andre landes regeringer om, hvor langt man er villig til at strække sig under forhandlingerne.»Det er guld værd,« siger John Nordbo. Klimachefen påpeger desuden, at spionage kan give rige lande en stor fordel i forhold til fattige lande: »Det er dybt uretfærdigt, at man kan tillade sig at gøre det, når man tænker på alle de lande, som er en del af forhandlingerne og dybt påvirket af klimaforandringerne, men som slet ikke har de her ressourcer.«Også klimarådgiver i Folkekirkens Nødhjælp, Mattias Söderberg, fremhæver dette problem.»Formålet med FN-forhandlinger er, at alle lande skal have en stemme, men hvis nogle lande kan bruge teknologi og spionage til at skaffe sig fordele ved forhandlingerne, så underminerer det systemet. U-landene har ikke de muligheder, som amerikanerne og englænderne og sikkert også kineserne benytter sig af. Det er ikke rent spil, og det er meget skuffende,« siger han.FE, PET og GCHQ: No commentsForsvarets Efterretningstjeneste, der er GCHQ’s samarbejdspartner i Danmark, har ingen kommentarer til denne artikel, ligesom det ikke har været muligt at få en kommentar fra Forsvarsministeriet. Politiets Efterretningstjeneste har heller ingen kommentarer til den konkrete sag.GCHQ skriver i en mail til Information, at det er »en mangeårig politik, at vi ikke kommenterer efterretningssager«. Tjenesten understreger desuden, at dens aktiviteter holder sig inden for gældende ret og er under »strengt opsyn« fra en række kontrolorganer i den britiske stat.Det har ikke været muligt at få en kommentar fra premierminister David Camerons kontor. 
