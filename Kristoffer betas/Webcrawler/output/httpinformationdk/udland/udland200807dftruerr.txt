DF truer regeringen på opbakning



 Hvis ikke regeringen sikrer den danske udlændingepolitik i EU, så forsvinder Dansk Folkepartis årsag til at fortsætte det fasttømrede samarbejde med VK-regeringen. Så markant lyder truslen fra Dansk Folkepartis Søren Espersen, der peger på, at Dansk Folkeparti i givet fald kan finde andre veje til at nå sine politiske mål.
"Den stramme udlændingepolitik er for os årsagen til, at vi støtter Anders Fogh Rasmussens regering. Der er ikke principielt andre årsager til det," siger Søren Espersen. 

