Senatsformand skal danne ny regering



 Italiens præsident, Giorgio Napolitano, anmodede i går formanden for Senatet, Franco Marini, om at danne en overgangsregering. Beslutningen kommer, efter at Napolitano i flere dage har haft konsultationer for at finde en løsning på den politiske krise i landet. I sidste uge måtte Italiens centrumvenstre-regering under premierminister Romano Prodi træde tilbage efter at have tabt en tillidsafstemning i Senatet. Napolitano blev tirsdag kraftigt opfordret til at udskrive nyvalg af den tidligere premierminister Silvio Berlusconi. Dette afviste præsidenten dog.  

