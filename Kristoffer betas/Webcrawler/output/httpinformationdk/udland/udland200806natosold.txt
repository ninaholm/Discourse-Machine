NATO-soldat dræbt i Helmand



 En NATO-soldat, hvis nationalitet endnu ikke er blevet oplyst, blev i går dræbt, da en hjemmelavet bombe eksploderede i Lashkar Gah, hovedstaden i den oprørske Helmand-provins, oplyser NATO. "En ISAF-soldat døde i en eksplosion under en sikkerhedspatruljering med en afghansk militærenhed, oplyser NATO. Med det seneste dødsfald er 109 internationale soldater blevet dræbt i Afghanistan i år. 42 af dem er døde siden begyndelsen af juni, den dødeligste måned for NATO siden 2001. Det er uklart, hvem der stod bag angrebet, men Taleban mistænkes for at stå bag. 

