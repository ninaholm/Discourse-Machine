Forhandlinger genoptages



 Præsident Robert Mugabe ventedes i går at fortsætte forhandlingerne med oppositionens ledere. Parterne skiltes i onsdags, uden at en aftale var kommet i hus, men i går var de tilsyneladende parate til at sætte sig til forhandlingsbordet igen. Anledningen er et møde i weekenden mellem landene i den økonomiske samarbejdsorganisation i det sydlige Afrika (SADC) i Johannesburg, Sydafrika. Oppositionslederen Morgan Tsvangirai ankom til Johannesburg i går på trods af, at hans pas i første omgang var blevet inddraget før afrejsen fra Zimbabwe. Tsvangirai har udtrykt håb om en afklaring af situationen hurtigst muligt. 
ritzau/AFP

