Folk



 
	Spindoktorer

	Den såkaldte spindoktorkommission offentliggjorde i går sit arbejde, som blandt andet viste, hvor regeringerne får deres spindoktorer fra. VK hyrede mest presse- og kommunikationsfolk. SRSF hentede dem i partiet. Og ved dj-pultene.

	Tim Dog

	14. februar døde rapperen af et slagtilfælde. Inden sin død nåede han at tabe en retssag og skylde knap 1 mio. kr. til en kvinde. Hun hævder nu, at han slet ikke er død. Men siden februar har ingen hverken set Tim Dog eller hans dødsattest.

	Bob Dylan

	Sangeren, der ufrivilligt har lagt navn til slangbegrebet Bob Dylan-syndromet, bliver 72. Syndromet beskriver ifølge Urban Dictionary, når ’man tilfældigt siger noget, som er inspirerende eller underligt, men på en betydningsfuld måde’.

	Tarjei Haaland

	Han var en af dem i OOA, der i 1970’erne og 80’erne sikrede det danske nej til atomkraft. Nu slås han på 20. år hos Greenpeace for klimaet – i disse dage for at bremse et dansk skifergaseventyr. Og i dag fylder han 70. Energisk mand.

	 

