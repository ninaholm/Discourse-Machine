Skrotter nationale CO2-mål



 Regeringspartiet Venstre smider det hidtidige pejlemærke for, hvor meget transportsektoren skal reducere sin udledning af CO2, i skraldespanden. Den konservative klimaminister, Connie Hedegaard, præsenterede sidste år en strategi for bæredygtig udvikling under navnet Grønt Ansvar. Her satte regeringen et pejlemærke for, at transportsektorens udledning af CO2 i 2030 skal være 25 procent lavere end udslippet i 1988. Den målsætning opgiver Venstre i et nyt oplæg, der skal begrænse CO2-udledning fra trafikken.
"Jeg mener, at det tidligere pejlemærke er overhalet af udviklingen, og nu går vi efter en koordineret indsats gennem EU," siger Venstres trafikordfører, Kristians Pihl Lorentzen.
Venstre vil i stedet bruge EU's målsætninger, hvor ambitionen for trafikken bliver en reduktion på 20 procent i forhold til 2005. 

