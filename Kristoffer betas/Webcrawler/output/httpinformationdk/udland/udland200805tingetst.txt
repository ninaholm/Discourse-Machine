Tinget strammer kravet til miljøsyndere



 Et enigt Folketing er klar til at stramme miljøreglerne.
Nye regler betyder, at der bliver stillet hårdere krav til de største forurenere om genopretning af ødelagt natur, vandmiljø og grundvand. 
Samtidig indføres et ubetinget ansvar for skader som følge af forureninger - også selv om der er tale om hændelige uheld.
To nye miljøansvarslove betyder, at der ved større forureninger stilles krav om, at miljøsynderen både skal rydde op og stille med en økonomisk sikkerhed for at undersøge, forebygge eller afhjælpe miljøskaden. ritzau

