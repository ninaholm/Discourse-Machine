Republikansk høg kritiserer McCains angreb
Dette års præsidentvalgkamp er mere beskidt end nogensinde før. Det fører til overraskende kritik fra Karl Rove. På nettet lanceres der en nyhedsgruppe, der gøre opmærksom på løgnehistorier i valgkampen  


 John McCains valgstab er gået over grænsen i dens angreb på Barack Obama. Det har mange kommentatorer været enige om de seneste dage. Mere overraskende er det, at Karl Rove, George W. Bushs chefstrateg ved præsidentvalget i 2004, nu siger det samme. 
Bushs valgkamp mod John Kerry i 2004 er gået over i historien som den måske mest beskidte valgkamp nogensinde. Det er derfor enormt tankevækkende, når netop Karl Rove mener, Republikanerne er gået over stregen. Det skriver Sam Stein på Huffington Post.   
Forkert kurs
På den anden side af de amerikanske partiskel er der også velmenende råd til kampagnestrategerne fra en gammel kending. Joe Trippi, strateg for demokratiske præsidentkandidater gennem 40 år, mener, at Obamas valgkamp er ved at køre af sporet. 
John McCain og Sarah Palin er lykkedes med at overtage Obamas budskab om fællesskab på tværs af partiskel. I stedet for at beskylde Republikanerne for at ligne George W. Bush, bør Obama vende tilbage til sit budskab fra primærvalgkampen om at overvinde partiskel, skriver Trippi på sin blog søndag.   
Afslør løgne
Dette års beskidte valgkamp har ført til en online nyhedsgruppe ved navn Spinewatch. Her linkes der til nyhedshistorier i mainstream-medierne, der går særligt langt i at afdække falske påstande i valgkampen. 
At skrive at kandidater lyver, ses normalt som ude af tråd med idéen om ”afbalanceret” journalistik. Men det er heldigvis ved at ændre sig på grund af de mange løgnehistorier i den aktuelle valgkamp, skriver det online nyhedsbureau Publishing 2.0, som står bag Spinewatch.

