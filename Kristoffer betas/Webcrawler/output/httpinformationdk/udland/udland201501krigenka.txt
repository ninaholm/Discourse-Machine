Krigen mod kalifatet begynder på nettet
Islamisk Stat har gigantisk succes med at sprede deres budskaber på internettet. Eksperter opfordrer myndigheder og forældre til at gå aktivt imod fortællingen om kalifatets lyksaligheder
 Et vidnesbyrd indefra
Her tager Islamisk Stat ansvar for terrorangrebet i Sydney, der dræbte to på St. Martins plads. Igen opfordrer bevægelsen tilhængere verden over til at udføre drab på vesterlændinge, når og hvor de kan.


 Glittede magasiner med lækkert layout. Film og videoer, der har et dokumentaristisk præg. Superavanceret brug af de sociale medier og et omfattende netværk af sympatisører, der er parate til at distribuere det seneste propagandamateriale på alt fra engelsk til filippinsk, dansk eller arabisk.Det er hovedingredienserne i Islamisk Stats (IS) mediemaskine, der konstant pumper nyheder ud, linker til IS-videoer på YouTube, genuploader slettet materiale, samt opretter nye pseudoprofiler på Facebook og falske twitter-konti. Eller ‘kidnapper’ toppopulære hashtags på Twitter som f.eks. #CharlieHebdo eller #WM15, der henviser til det igangværende håndbold-VM i Qatar, for at nå ud til nye grupper af unge, mulige tilhængere, finansielle støtter og rekrutter.Al Hayat Media center presents A visit to mosul " || https://t.co/iZTigf4Jl9 #CharlieHebdo http://t.co/SuEk4XUepr— شموخ فى زمن الهوان (@dr_khilafah) January 7, 2015Twitter lukkede i sidste uge ned for hundredevis af profiler fra IS-sympatisører,men nye profiler dukkede hurtigt op igen heriblandt @dr_Khilafah »Islamisk Stat forstår at bruge nettet på en topprofessionel måde, som vi aldrig før har set en terrororganisation gøre det,« siger Thomas Elkjer Nissen, der forsker i strategisk kommunikation på Forsvarsakemiets Institut for Militære Operationer.Han anslår, at IS’s medieafdeling, Al-Hayat Media Center, kan klare sig med en 20-30 mand, der producerer videoer, tager billeder, tweeter og skriver tekster til flagskibet, magasinet Dabiq, der udkommer på adskillige sprog, heriblandt engelsk. Men derudover har bevægelsen en ukendt hær af tilhængere rundtomkring i verden, som er klar til at distribuere alt fra henrettelsesvidoer og bombemanualer, til skønmalerier af livet i Mosul og religiøse opfordringer til at slutte sig til ’hellig krig’.»Islamisk Stat er meget dygtig til at binde de forskellige medieplatforme sammen, til at udnytte alle nettets muligheder for at distribuere, til at producere materiale, der ligner det, vi er vant til at se i TV, og til gradvist at drage brugerne ind i deres univers ved hjælp af links og videreføring,« siger han.»Du begynder måske med at se et klip med unge, der sidder og spiser pizza i et IS-kontrolleret område, men bliver så gradvist ført ind et klassisk IS-univers.«Et andet eksempel på, at Islamisk Stat benytter sig af populærkulturelle referencer for at nå en bredere målgruppe, er twitterprofilen Islamic State of Cats, hvor uniformerede og bevæbnede jihadister poserer med kattekillinger.My Mewjahid protectz me pic.twitter.com/t4Xci8Jfpi— Islamic State of Cat (@ISILCats) July 8, 2014  To formålDen svenske terrorforsker Magnus Ranstorp, der netop har fået til opgave at lede antiradikaliseringsindsatsen i København, er helt enig i, at de i IS er meget profesionelle og innovative, når det gælder propaganda.»De skaber rene Twitter-orkaner, får sympatisører verden over til at hænge sedler op i det offentlige rum med #weareallisis (Vi er alle ISIS, red.), får deres tilhængere til at producere og uploade masser af materiale, og ikke mindst er de dygtige til at springe på nyhedsstrømmen med deres version af sandheden,« siger han.Da Human Rights Watch sidste år offentliggjorde en rapport om overgreb i IS-områderne, var de f.eks. straks på banen med videoer og fotos, der skulle dokumentere, at det hele var løgn.IS’ propaganda er i det hele taget en meget vigtig del af deres kamp for at etablere deres såkaldte kalifat, understreger de to eksperter.»IS bruger først og fremmest nettet til at rekruttere unge mennesker til jihad. Men de bruger også nettet til at opretholde fortællingen om eksistensen af en Islamisk Stat og om en bevægelse, der er langt større og mere magtfuld, end den er i virkeligheden. Og det gavner så igen rekrutteringen,« siger Thomas Elkjer Nissen.De grundliggende budskaber i IS’ propadanda træder tydeligt frem, hvis man bladrer deres foreløbig seks Dibaq-magasiner igennem.Voldsomt universDet handler altsammen om dommedag, om at leve op til sit ansvar som muslim, om at bekende sig til én – og kun én – gud, om at emigrere (til den islamiske stat), om at deltage i det sidste slag (jihad), så man er sikker på at komme i himlen på den yderste dag.»Det er en meget voldsomt univers at komme ind i for et ungt menneske, og de formår at servere det på en måde, som vi er vant til fra vestlige medier, og dermed er det første panser væk,« siger Nissen og nævner de efterhånden berømte pseudodokumentaristiske videoer, som det britiske gidsel, fotojournalisten John Cantlie, har produceret sammen med Hayat Media Center.Her inviteres seerne f.eks. med på en rundtur i den af Islamisk Stat kontrollerede irakiske millionby Mosul, hvor livet angiveligt er godt, muntert og velordnet. Kan bremsesBåde Nissen og Ranstorp mener, at det er på tide at tage IS’ propagandaindsats alvorligt, simpelthen på grund af det enorme omfang, materialet har fået på nettet.»Man kan ikke blokere eller fjerne materialet fra internettet. Det dukker op med det samme igen,« siger Magnus Ranstorp.Så sent som i denne uge fjernede Twitter flere hundrede IS-konti, men de fleste af bevægelsens links, beskeder og videoer er allerede tilbage, postet af falske brugerprofiler som f.eks. Dr_Khalifah og Shahada Witness (Martyrvidnet, red.)Financial Times: "We have to understand that ISIS is a country now" pic.twitter.com/OZMNbKsSjz— Shahada Witness (س) (@dawla_muhajr) January 5, 2015@Shadada Witness tweeter at Financial Times kalder Islamisk Stat for et land »Men det, vi kan gøre, er at give vores unge redskaberne til at modstå IS’ indflydelse, øge modstandskraften – og det er først og fremmest en opgave for forældre og venner. Nøjagtig ligesom de fleste forældre vil reagere, hvis de opdager, at deres børn slår nøgenbilleder op på Facebook eller sætter et hampeblad på som profilbillede, bør forældre holde øje med og reagere, hvis de opdager, at deres børn begynder at interessere sig for IS, f.eks. på Facebook,« siger han.Thomas Elkjer Nissen mener også, at det er vigtigt at gå direkte til modangreb på IS’ propaganda, f.eks. ved at producere modvideoer, hvor unge krigere, der har set, hvordan livet virkelig er i Raqqa, Kobane og Mosul, fortæller om deres oplevelser. Men det er vigtigt, at det ikke er myndighederne, der står som afsender, for så har det ingen legitimitet.»Det skal være nogle af de unge, der selv fortæller, hvad de har set og oplevet. Hvis ikke der er troværdighed bag, kommer man ingen vegne. Men det er vigtigt, at vi ikke giver op og overlader nettet til IS, for så er det deres fortælling, der vinder.«Det er Magnus Ranstorp enig i.»Vi må skabe en anden fortælling, en modkultur og så i øvrigt kombinere det med at fjerne så meget som muligt af IS’ materiale. Vi må også gøre det klart for vores unge, at de risikerer at ryge i fængsel, hvis de er i besiddelse af materiale fra – eller i øvrigt propaganderer for – IS.«  
