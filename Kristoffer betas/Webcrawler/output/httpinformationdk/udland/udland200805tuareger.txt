Tuareger angriber Malis hær



 Ved et af de hidtil mest blodige angreb i det nordøstlige Mali er 32 mennesker blevet dræbt, da tuareg-oprørere gik til angreb på en af den maliske hærs lejre. 17 oprørere og 15 soldater blev dræbt ved angrebet, der fandt sted tirsdag og onsdag i Abebara ca. 150 kilometer nord for hovedbyen Kidal. Tuaregerne er et nomadefolk, der lever i bl.a. Mauretanien, Algeriet, Mali og Niger og ifølge forskeren Jeremy Keenan forsøger regeringen i Mali at portrættere dem, som om de falder ind under krigen mod terror. Dermed undlader regeringen at give tuaregerne politisk legitimitet. 
ritzau/Reuters 

