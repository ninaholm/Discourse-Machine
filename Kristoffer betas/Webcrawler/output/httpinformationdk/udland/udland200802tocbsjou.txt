To CBS-journalister bortført i Basra



 Sikkerhedsstyrker i Basra har iværksat en storstilet eftersøgning efter to journalister fra den amerikanske tv-station CBS, som er blevet bortført af en bevæbnet bande i den sydirakiske havneby. Øjenvidner fortæller, at de to mænd blev bortført af omkring 10 bevæbnede mænd foran deres hotel i Basra søndag. 
CBS bekræfter, at to af dets ansatte er savnet. Ifølge nyhedsbureauet dpa drejer det sig om en britisk journalist og dennes irakiske tolk, men tv-stationen skal have frabedt sig at gå i detaljer om deres identitet for ikke sætte de bortførtes liv på spil. 
AFP

