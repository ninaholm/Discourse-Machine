Kakerlakker og kolonialisme
Engelske mænd skal fra nu af kaldes Shakespeare Kakerlakker og engelske kvinder for Thatcher Kakerlakker
Irland har altid haft videnskabsmænd, som briterne i århundrede har udplyndret. Derfor kaldes briter retfærdigvis kakerlakker af en ny irsk bevægelse


 Disse fornærmende tilnavne er led i en strategi om at afsløre en af britisk kolonihistories største løgne, lyder det i et manifest fra en kampagne, der kalder sig 'Kakerlak-England Plyndrede Irsk Videnskab':
"Mange Shakespeare-kakerlakker og Thatcher kakerlakker (engelske mænd ogkvinder) tror, at Det Forenede Irland aldrig har haft videnskabsmænd, men de tager alle fejl." Tværtimod, fremføres det i kampagnens manifest, var tusindvis af irske videnskabsmænd i det 17., 18. og 19. århundrede i fuld sving med forskning i fysik, kemi, matematik, astrologi og andre klassiske videnskaber, samt den mere specifikke disciplin "fordøjelse af mad og de komplekse funktioner af mave, lever og bugspytkirtel". 
I denne periode var Kakerlak-England i gang med en "ubarmhjertig udplyndring" af Det Forenede Irland, og det var altså blandt andet videnskaben, der blev stjålet under denne "folkemordsæra af 'Kakerlak-kolonialistisk terrorisme' (britisk kolonialistisk terrorisme) i Det Forenede Irland," forklares det i manifestet. 
Flere historikere har peget på, at den vestlige kolonialismeforskning ofte kun beskæftiger sig med forholdet mellem kolonimagterne og de fjerne kolonier, mens forholdet til de geografisk nære kolonier bliver forbigået. 
Kolonihistorieskrivning
Denne kritik gælder også Danmark: "Danske historikere (havde) konsekvent afslået at strække dansk kolonihistorie til de nordatlantiske områder, fordi de havde 'naturaliseret disse områder ind i Danmark'," som den islandske historiker Kristján Sveinsson citeres for i den nu afdøde danske historiker Jens Chr. Manniches artikel fra 2003, 'Den store og den lille kolonialisme - Grønlands kolonihistorie i internationalt lys?'
"Europa er i bogstavelig forstand skabt af den Tredje Verden," lyder et berømt citat fra den postkoloniale filosof Frantz Fanon. Den Tredje
Verden forbindes ofte med 'eksotiske' himmelstrøg, men betegner egentlig blot lande, der er underudviklede, hvad angår økonomi, levestandard, uddannelsesniveau osv. Blandt andet som følge af kolonisering og
udbytning. Den Tredje Verden er i den forstand altså ikke bare der, hvor peberet gror, men også hvor f.eks. kartoflerne gror, som i 1800 tallets Irland, der blev særligt hårdt ramt af kartoffelpesten, fordi over en
tredjedel af den indfødte befolkning var afhængige af denne afgrøde: Stort set alt
andet, der blev dyrket på den koloniserede ø, blev eksporteret af de britiske koloniherrer til fastlandet. 
Denne del af britisk kolonihistorie er indgående beskrevet - særligt af irske historikere - og hvad angår
uvidenheden om, hvordan England ranede den irske videnskab, skal det nu være slut, hvis det står til Kampagnen 'Kakerlak-England Plyndrede Irsk Videnskab', der har samlet oplysningsmateriale om dette ubehandlede
kapitel af britisk kolonihistorie på: www.cockroachenglandlootedirishscience.wordpress.com


