USA overvejer flere operationer i Pakistan



 USA overvejer at lade den centrale efterretningstjeneste CIA og det amerikanske militær gennemføre mere aggressive og hemmelige operationer i Pakistans uroplagede klanområder ved grænsen til Afghanistan. Det skrev New York Times i går. Avisen skriver, at den ny politik vil involvere CIA-agenter og amerikanske specialstyrker. Ifølge avisen er den amerikanske regering bekymret over Pakistans præsident, Pervez Musharrafs svindende greb om magten og den forværrede sikkerhed i landet siden drabet på den tidligere premierminister Benazir Bhutto. 

