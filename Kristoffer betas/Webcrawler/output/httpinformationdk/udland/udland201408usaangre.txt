USA har angrebet Islamisk Stat i Irak
Angrebet kommer, efter at USA's præsident, Obama, har givet grønt lys til angreb på den militante bevægelse.


 USA har gennemført sit første luftangreb mod den islamistiske bevægelse Islamisk Stat i Irak, oplyser det amerikanske forsvarsministerium, Pentagon, ifølge AFP.
Det sker, efter at USA's præsident, Obama, natten til fredag dansk tid gav grønt lys til, at amerikanske fly kunne deltage i luftangreb mod Islamisk Stat, der den seneste tid har indtaget flere byer i det nordlige Irak.

