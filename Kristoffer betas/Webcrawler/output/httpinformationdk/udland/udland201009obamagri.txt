Obama griber ind i Sudankonflikt
Præsident Obama optrapper USA's engagement tre måneder inden en planlagt folkeafstemning om Sydsudans løsrivelse, som i værste fald kan få borgerkrigen mellem arabiske nordsudanesere og sorte sydsudanesere til at genopblusse


 BOSTON - Præsident Barack Obama vil på et topmøde i dag i New York sætte sin personlige prestige ind på at afværge en ny væbnet konflikt mellem centralregeringen i Sudan og det autonome styre i det sydlige Sudan.Foranledningen er en planlagt folkeafstemning 9. januar i Sydsudan, hvor befolkningen kan vælge mellem løsrivelse fra resten af Sudan eller fortsat autonomt styre. Afstemningen indgår i fredsaftalen fra 2005 mellem det muslimsk dominerede Sudan i nord og det overvejende kristne Sudan i syd. To mio. mennesker døde under borgerkrigen 1983-2005.Der hersker ikke alene stor nervøsitet i Sudan omkring en mulig opdeling af landet i to selvstændige stater. I hele Afrika, hvis grænser blev bestemt af kolonimagterne, frygter man, at løsrivelsen af Sydsudan bliver ekstremt svær at håndtere for centralregeringen i Khartoum og den autonome regering i den sydlige hovedstad Juba.»Hvis tingene løber ud af kontrol, kan det få negative konsekvenser for hele Afrika,« siger Fouad Hikmat, Sudanekspert for International Crisis Group over telefonen fra Nairobi, Kenya.»Derfor er det vigtigt, at vi på topmødet i FN får udstukket de generelle principper i en politisk rammeaftale. Hvis Obama kan få sudaneserne til at enes om en handlingsplan og en tidslinje, vokser chancerne for et fredeligt udkomme,« forudser Hikmat.Al-Bashir bliver vækFN's generalsekretær Ban Ki-moon bliver vært for topmødet. Sudan vil være repræsenteret af vicepræsident Ali Osman Mohammed Taha - som er arabisk sudaneser - mens den sorte vicepræsident Salva Kiir Mayardit fra Sydsudan har valgt at blive væk.Salva Kiir har i de seneste dage været i USA for at mobilisere støtte til folkeafstemningen og løsrivelse. De to sudanesiske vicepræsidenter forsøgte på et møde i New York onsdag at blive enige om et udkast til en politisk rammeaftale.Sudans præsident Omar al-Bashir deltager ikke i topmødet. Den Internationale Forbryderdomstol sigtede ham i 2008 for krigsforbrydelser i den vestlige delstat Darfur, og FN's medlemslande er forpligtede til at arrestere ham på deres territorium.Trods sigtelsen har Obama-regeringen for nylig tilbudt Bashir-styret en pakke af økonomiske og diplomatiske incitamenter, som man håber vil sikre et fredeligt udkomme af folkeafstemningen.USA's mæglerrolleDen sudanesiske centralregering modsætter sig ikke officielt folkeafstemningen, skønt landet efter en løsrivelse risikerer at miste suverænitet over de betydelige olieforekomster i Sydsudan. En af de største knaster er den fremtidige status for provinsen Abyei, der ligger på grænsen mellem Nord- og Sydsudan. De to parter kan ikke blive enige om en folkeafstemning.Et andet problem er manglen på indbyrdes tillid mellem Bashir-regeringen og Sydsudans præsident Salva Kiir, der også fungerer som vicepræsident i centralregeringen.»Sydsudaneserne stoler ikke på al-Bashirs gode intentioner,« siger Hikmat.Præsident Obamas særlige Sudan-udsending, general Scott Gration, har med et vist mål af succes søgt at spille en neutral mæglerrolle. Det er han imidlertid blevet heftigt kritiseret for af den stærke Sydsudan- og Darfur-lobby i USA, som ønsker at lægge mere pres på præsident al-Bashir. Sudan har siden 1990'erne været underlagt strenge økonomiske sanktioner af USA; der eksisterer ikke formelle diplomatiske forbindelser mellem de to lande.Obama-regeringen har tilbudt Khartoum en lettelse af de økonomiske sanktioner, hvis centralregeringen lader afstemningen finde sted i januar. Dersom de to parter når til enighed om den nye grænse, deling af olieindtægter, dobbelt statsborgerskab, græsningsrettigheder for millioner af hyrder - der hver vinter vandrer fra nord til syd - lover USA at sende en ambassadør til Khartoum.»Forløbet fra nu til afstemningen og videre er så kompliceret, at mange ting kan gå galt. Det er i sidste øjeblik, at præsident Obama intervenerer,« siger Fouad Hikmat.

