Fordømmer USA-angreb



 Det pakistanske militær fordømmer i dag det "totalt uprovokerede og feje" angreb, udført af USA-ledede koalitionsstyrker på grænsen mellem Pakistan og Afghanistan, hvor 11 pakistanske soldater mistede livet. 
Ifølge en meddelelse fra en talsmand for det pakistanske militær blev grænseposten "ødelagt af koalitionsstyrker i Afghanistan ved et luftangreb". I meddelelsen stod der, at "talsmanden fordømmer den totalt uprovokerede og feje gerning på grænsekorpset og beklager tabet af kostbare soldaters liv." 
Der var oprindeligt tale om militante angreb, men koalitionsstyrker menes nu at stå bag angrebet. 
AFP

