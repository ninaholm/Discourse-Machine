Video: Ny reklame skal vinde svingstater for Obama
Ingen klip, ingen billeder, ingen angreb. I to minutter lang reklame fremlægger Barack Obama sin plan for den amerikanske økonomi. Den skal vinde stemmer i svingstaterne


 Barack Obama forsøger at udnytte sin høje grad af troværdighed i sin seneste reklame. Siddende i en stue fremlægger han på to minutter hovedtrækkene i sin plan for den amerikanske økonomi. McCain/Palin nævnes ikke en eneste gang.
Obama siger blandt andet: "Bitre angreb og forældede idéer på venstre- og højrefløjen kan ikke løse de problemer, vi står overfor i dag". 
Obamas plan
– Flytte skattelettelser fra erhvervslivet til middelklassen
– Regulere finansmarkedet strammere
– Gøre USA selvforsynende med energi
– Bekæmpe lobbyisters indflydelse i Washington
– Afslutte krigen i Irak

