Strejkeramte siger nej til operation



 Strejkeramte patienter siger nej til at blive opereret, selv om de har stået på venteliste i flere måneder. 
Sygehusene ringer og skriver forgæves, fordi patienterne hellere vil holde ferie og derfor ønsker operationen udskudt.
På Hvidovre Hospitals ortopædkirurgiske afdeling sagde kun 23 ud af 53 patienter på venteliste til en knæ- eller hofteoperation ja til operation, da de i sidste uge blev kontaktet. 
De øvrige 30 ønskede at vente, siger overlæge Henrik Husted.
På ortopædkirurgisk afdeling på Sygehus Fyn Svendborg har næsten hver tredje af de 400 patienter på ventelisten afvist tilbuddet om operation. 

