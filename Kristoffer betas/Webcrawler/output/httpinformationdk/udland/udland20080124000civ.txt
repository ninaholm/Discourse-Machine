24.000 civile irakere dræbt i 2007



 Den kaotiske sikkerhedssituation i Irak fortsætter med at gå hårdt ud over landets befolkning. 
I 2007 mistede omkring 24.000 civile irakere livet på grund af volden. Det anslår den uafhængige britisk-amerikanske organisation The Iraq Body Count, IBC, der baserer estimatet på mediers rapportering, lighus- og hospitalsdata samt på oplysninger fra organisationer og andre kilder. Årsrapporten sætter antallet af døde til mellem 22.586 og 24.159. Gruppen beskriver den overordnede sikkerhed som værende på et "elendigt lavt niveau" i store dele af Irak. 

