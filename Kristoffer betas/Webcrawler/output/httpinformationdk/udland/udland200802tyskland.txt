Tyskland og Lichtenstein i bankstrid



 De tyske myndigheders forsøg på at opspore omkring 1.000 'prominente' skattesnydere truer nu med at endei en diplomatisk krise med miniputstaten Liechtenstein. 
Kronprins Alois, det fungerende statsoverhoved i Liechtenstein, anklagede Tyskland for at stå bag et "angreb" på hans land. Han mener, at det tyske efterretningsvæsen brugte illegale metoder, blandt andet ved at bestikke informanter i bankverdenen til at udlevere oversigter over deres tyske kunder. Det er ifølge kronprinsen en overtrædelse af bankhemmeligheden - Liechtensteins absolutte guldæg. Den rasende kronprins kaldte tyskernes fremgangsmåder "højst suspekte". "Tyskland er åbenbart storimportør af stjålne varer", sagde prins Alois. 
Tyskland afviser anklagerne: "Det er ikke et angreb på Liechtenstein. Det er et angreb på tyske kriminelle", sagde en talsmand for landets finansminister. Sagen menes at være den største skatteskandale i Tyskland. Mandag ransagede tysk politi omkring 100 'fornemme adresser' rundt omkring i Tyskland for at finde beviser på, at ejerne havde hemmelige bankkonti i udlandet.

