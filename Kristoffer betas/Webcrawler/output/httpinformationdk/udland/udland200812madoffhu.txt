Madoff i husarrest



 Wall Street-investoren, Bernard Madoff, der beskyldes for at stå bag et finansielt pyramidecirkus, blev sat i husarrest onsdag aften af en forbundsdommer i New York. Madoff skal bære elektronisk fodlænke og må kun forlade sin lejlighed, hvis myndighederne på forhånd accepterer det. 
Den 70-årige Madoff har i forvejen afleveret sit pas, og de nye bestemmelser siger, at hans kone, Ruth, skal aflevere sit pas torsdag. De skrappere kautionsbestemmelser blev indført, fordi Madoff ikke kunne opfylde centrale krav i de oprindelige bestemmelser, nemlig at præsentere fire personer, der kunne støtte hans sag. Ifølge retsdokumenter kunne han kun stille op med sin kone og sin bror. 
ritzau/Reuters

