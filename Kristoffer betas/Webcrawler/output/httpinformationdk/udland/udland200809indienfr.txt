Indien frygter terrorbølge efter bomber



 Indien frygter en terrorbølge fra en militant islamistisk gruppe, som i weekenden drænte mindst 20 mennesker ved bombeeksplosioner i landets hovedstad, New Delhi. Det indiske Mujahideen, som har påtaget sig skylden for bombeeksplosionerne i hovedstaden, har sagt, at den også stod bag bombeangreb i byerne Ahmedabad og Jaipur tidligere i år. I Jaipur blev 63 mennesker dræbt i maj, og i Ahmedabad blev 45 dræbt i juli. Ved eksplosionerne i New Delhi blev op mod 40 personer såret. Eksplosionerne - antageligt fem i alt - fandt sted i tætbefærdede forretningsområder. 
ritzau/AFP

