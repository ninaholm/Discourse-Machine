Tyrkiet har bedt Nato om krisemøde på grund af Syrien



 Nato indkalder efter ønske fra Tyrkiet alle 28 medlemmer til krisemøde på tirsdag i Bruxelles efter de seneste dages »afskyelige terrorangreb«, oplyser Nato i en pressemeddelelse. Mødet sker på baggrund af Tyrkiets ret til at indkalde til konsultationer i Nato i henhold til alliancens artikel fire. Den uhyre sjældent benyttede paragraf giver mulighed for at indkalde til krisemøde, hvis et medlem føler sig truet.
Ritzau

