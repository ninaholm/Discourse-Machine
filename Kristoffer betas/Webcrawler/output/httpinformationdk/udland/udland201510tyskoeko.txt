Tysk økonomi ryster kriser af sig



 Økonomiske analytikere har frygtet, at Europas økonomiske motor er ramt af VW-skandalens fusk med dieselmotorer, af den store strøm af migranter og flygtninge til Tyskland, og dertil af problemerne med at holde vækstdampen oppe i Kina. Men i går offentliggjorde tænketanken IFO sit seneste indeks over erhvervsklimaet. Her siger industriledere, om de venter stilstand eller fremgang i nærmeste fremtid. Samtidig siger den tyske forbundsbank, at de underliggende væksttendenser i tysk økonomi »forbliver robuste«.
» Det fremaddrivende momentum i den økonomiske aktivitet i Tyskland fortsætter i tredje kvartal,« siger banken, men »knapt så dynamisk«, som i de to foregående kvartaler.
Ritzau/AFP

