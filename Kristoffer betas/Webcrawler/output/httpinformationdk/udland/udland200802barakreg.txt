Barak bliver i regeringen på trods af rapport



 Lederen af det israelske arbejderparti, forsvarsminister Ehud Barak, agter ikke at træde ud af koalitionsregeringen. Barak har tygget sig igennem kommissionsrapporten om Israels krig imod Hizbollah i 2006, og selv om den retter hård kritik imod premierminister Olmert, bliver Barak. Forud for et regeringsmøde i dag sagde Barak, at han bliver, "fordi han kender de udfordringer, Israel står over for". Inden offentliggørelsen onsdag antydede Barak, at han ville forlade regeringen. Havde han trukket sig ud, ville regeringen formentlig være faldet og nyvalg mase sig på. 

