K skærper modstand imod SP



 SP-ordningen skal erstattes med andre forbrugsdæmpende tiltag, mener De Konservative, som ikke var informeret om genindførelsen, før den stod i avisen. De Konservative skærper modstanden imod regeringens plan om at genindføre den tvungne opsparing, SP, fra næste år. Partiet arbejder på at finde alternative måder at dæmpe forbruget på, som de kan foreslå i de kommende finanslovforhandlinger, siger K-skatteordfører Mike Legarth til Ritzau.

