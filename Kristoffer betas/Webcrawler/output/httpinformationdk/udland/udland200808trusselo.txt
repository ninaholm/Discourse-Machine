Trussel mod OL tvang fly til at vende om



 Et passagerfly fra det kinesiske luftfartsselskab Air China, der var lettet fra det centrale Japan, blev i går tvunget til at vende om, efter at luftfartsselskabet modtog en bombetrussel. I truslen, der kom i form af en e-mail, blev det også hævdet, at De Olympiske Lege i Beijing ville blive angrebet, oplyser japansk politi. Japanske medier oplyser, at e-mailen indeholdt en trussel om, at passagerflyet, der havde byen Chongqing, som destination, ville blive tvunget ned over OL-området i Beijing hvor det formodentlig skulle styrte ned under den omfattende åbningsceremoni.

