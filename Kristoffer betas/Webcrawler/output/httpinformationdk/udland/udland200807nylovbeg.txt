Ny lov begrænser CIA



 Medlemmerne af Repræsentanternes Hus i USA mener ikke, at efterretningstjenesten CIA skal have lov til at bruge kontraktansatte til forhør af terrormistænkte. Derfor stemte de onsdag for en lov, som skal sikre, at kun fastansatte CIA-agenter foretager forhør. 
USA's præsident, George W. Bush, truer imidlertid med at nedlægge veto.
Uviljen mod de kontraktansatte i efterretningstjenesten kommer efter, at det er kommet frem, at de har været involveret i særdeles voldsomme afhøringer af terrormistænkte og har brugt forhørsteknikken 'waterboarding', som flere mener, er tortur. 

