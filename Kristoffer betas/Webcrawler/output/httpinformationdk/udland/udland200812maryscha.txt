Mary Schapiro chef for SEC



 Den erfarne finansembedsmand Mary Schapiro bliver ny chef for den amerikanske tilsynsmyndighed for finans- og børsinstitutioner, SEC. Det siger kilder tæt på den kommende præsident, Barack Obama. 
Mary Schapiro har tidligere være ansat i SEC. Det var under præsident Ronald Reagan i 1980'erne, hvor hun var kommissionær. SEC er i efteråret blevet kraftigt kritiseret for at ikke at være effektiv nok til at føre tilsyn med penge og finansinstitutioner på Wall Street i New York, hvor adskillige opsigtvækkende krak har ført til den globale finanskrise. SEC er også blevet kritiseret for ikke at have grebet ind mod finanssvindleren Bernard Madoff, som anklages for at have svindlet 50 milliarder dollar, 280 milliarder danske kroner over de seneste 10 år. 	
ritzau/AFP

