EL kritiserer Bendtsens bilforbrug



 Økonomi- og Erhversministeriet frikender Bendtsens omstridte brug af sin ministerbil. Så er der noget galt med reglerne, mener Enhedslisten.
"En minister kan åbenbart bruge sin ministerbil til hvad som helst. Han kan jo altid hævde, at han sidder og tænker over tingene omme på bagsædet. Men det ser ud til, at det er den måde, regeringen vil administrere ordningen på, siger næstformanden for Enhedslistens folketingsgruppe, Per Clausen, der samtidig undrer sig over, at ministerchaufførerne er undtaget for de almindelige hviletidsbestemmelser. 

