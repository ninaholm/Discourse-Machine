EU's dilemma om regnskove



 Sukkerrør er for tiden den mest effektive afgrøde til at producere biobrændstof til biler. Men EU's miljøkommissær, Stavros Dimas, er bekymret for, at stigende brug af biobrændstof brændt af sukkerrør bringer den brasilianske regnskov i fare. "De seneste tal for skovrydning i Brasilien er ikke gode. De er faktisk meget, meget bekymrende," siger miljøkommissæren ifølge nyhedssiden EUobserver.com. Men EU-Kommissionen er splittet i spørgsmålet. Mens Dimas og hans miljøafdeling kan være bekymrede, er energiafdelingen helt rolig. "Vi ser ingen sammenhæng mellem biobrændstoffer og skovrydning," lyder kommentaren.

