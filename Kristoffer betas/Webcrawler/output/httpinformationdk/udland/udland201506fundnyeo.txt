Fund af nye oliefelter
Selskabet forudser, at felterne kan indeholde olie i en mængde, der svarer til op til 350 millioner tønder råolie


 Den mexicanske oliegigant Pemex, der er statsejet, har fundet nye oliefelter på relativt lavt vand i den sydlige del af Den Mexicanske Golf.
Ifølge Reuters er olieopdagelsen gjort fire forskellige steder. Pemex forventer, at olieproduktionen fra de nyopdagede felter kan gå i gang i løbet af 16 måneder. Herefter vil der ifølge direktørens forhåbninger ikke gå lang tid, før der kan udvindes omtrent 200.000 tønder råolie om dagen, skriver The Wall Street Journal. Selskabet selv forudser, at felterne kan indeholde olie i en mængde, der svarer til op til 350 millioner tønder råolie. Yderligere ventes det, at der fra de fire oliefelter kan udledes godt 4,8 millioner kubikmeter naturgas om dagen.
Ritzau

