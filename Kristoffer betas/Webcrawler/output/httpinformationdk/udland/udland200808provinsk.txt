Provinskommuner fryser København ud



 København bør melde sig ud af fællesskabet i Kommunernes Landsforening (KL), hvis kommunen vil se stort på den budgetaftale, KL og regeringen har lavet for 2009. Så kontant lyder udmeldingen fra Favrskovs borgmester, Anders G. Christensen (V), der samtidig er formand for Kommunekontakt Rådet (KKR) i Midtjylland. 
Landets 98 kommuner har i budgetaftalen med regeringen lovet at holde sig på måtten og kun bruge 15 mia. kr. på anlægsudgifter i valgåret 2009. Ud af det rådighedsbeløb vil hovedstaden bygge nye skoler, institutioner og handicapboliger for 3,9 mia. kr. og ikke kun de 1,5 mio. kr., aftalen åbner mulighed for. 

