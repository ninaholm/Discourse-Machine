NATO ekspert: Fogh er desperat
Fogh skal ikke vide sig sikker – der har aldrig tidligere været så megen usikkerhed om en NATO generalsekretær


 London – » Det virker som højt spil – og minder om desperation når Fogh Rasmussen melder sit «. 
Sådan siger den britiske NATO ekspert Bastian Giegerich fra det verdensberømte forsvarsanalyseinstituttet International Institute of Strategic Studies i London til Information.
»Der findes ingen eksempler på, at en succesfuld kandidat er blevet undsagt af et medlemsland. Den slags holdes normalt indenfor dørene. Får Fogh ikke posten i denne weekend mener jeg, at hans chancer er meget små. Og hvis Fogh ikke er udnævnt når Obama har været i Tyrkiet, ja så er hans chancer forduftet«, siger den britiske ekspert.
Det er især den tyrkiske regerings kritik af Muhammed tegningerne i Jyllands Posten, der er årsag til, at NATOs eneste muslimske land ikke støtter Fogh.
»Fogh har opbakning af alle. Men man kan ikke sidde Tyrkiets kritik overhørig, især ikke når en af alliancens største udfordringer er krigen i Afghanistan. Det kan blive et alvorligt problem for Fogh«, siger Giegerich. 
Han mener ikke, at »Foghs beslutning om at erklære sit kandidatur virker velovervejet«.
Giegerich mener dog ikke, at det vil være uproblematiske at udnævne de alternative kandidater.
»Polens udenrigsminister Sikorski og den canadiske forsvarsminister MacKay vil også være problematiske. Den første vil blive opfattet som en provokation af russerne og MacKay kan – efter den gældende politiske logik – ikke vælges, da NATOs generalsekretær ikke må være fra Nordamerika. Men det sidste kan givetvis hurtigt ændre sig«, siger den britiske ekspert.

