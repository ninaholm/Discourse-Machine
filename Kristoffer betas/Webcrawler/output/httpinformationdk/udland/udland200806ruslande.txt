Rusland og EU starter på en frisk



 Efter næsten to års politisk dødvande og skænderier for åbent tæppe tog EU og Rusland i går fat på de længe ventede forhandlinger om en ny partnerskabsaftale, som ifølge EU-Kommissionens formand, José Manuel Barroso, åbner "et helt nyt kapitel i vores relationer". Det var da også med et smil på læben, at Ruslands nye præsident, Dmitrij Medvedev, debuterede som vært ved topmødet i Khantij-Mansjisk i Sibirien. 
Det var især frygten for, at russerne lukker for gashanerne til Europa, som fik EU's forhold til Rusland til at køle ned under præsident, Vladimir Putin. dpa

