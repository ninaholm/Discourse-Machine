Dødsdømt sendt på hospitalet



 Den afghanske journaliststuderende Sayed Parwez Kambakhsh er sendt på hospitalet af en appeldomstol for at blive helbredsundersøgt. Det sker, efter at hans forsvarer har sagt, at den dødsdømte Kambakhsh er blevet udsat for tortur i politiets varetægt. Dommeren har samtidig udskudt sin beslutning i appelsagen. Den 24-årige Kambakhsh er dødsdømt for blasfemi. Anklagerne lød på, at han forstyrrede en undervisningstime ved at stille spørgsmål om kvinders rettigheder i islam. Ifølge anklagen har han også skrevet en artikel om sagen. Han blev anholdt den 27. oktober og dødsdømt uden at have en forsvarer i sagen. 
ritzau/AP

