Græsk politi affyrer chok-granater mod flygtninge



 Græsk politi har mandag affyret chokgranater mod migranter på grænsen til Makedonien. De fleste af de omkring 2.000 demonstranter, der protesterede, kommer fra Syrien og Afghanistan. De var frustrerede over, at Makedonien havde lukket grænsen i timevis i et forsøg på at kontrollere den store strøm af flygtninge og migranter, der har kurs mod Ungarn. Ingen kom til skade.
Ritzau/AFP

