Iran vil angribe 32 USA-baser



 Iran afviste lørdag spekulationer om et muligt amerikansk angreb på landet i forbindelse med dets atomprogram som "tåbelige" og truer med at angribe 32 amerikanske baser i Mellemøsten og mål i hjertet af Israel.
Det siger en talsmand for Irans øverste leder, Ayatollah Ali Khamenei.
"Hvis Amerika og Israel så meget som skyder en kugle eller raket mod vort land, vil Irans væbnede styrker angribe hjertet af Israel og 32 amerikanske baser i regionen, før støvet er faldet fra et sådan angreb," sagde talsmanden, Mojtaba Zol-noor. 

