Briter undersøges for krigsforbrydelser
LONDON  Et antal britiske soldater risikerer at blive anklaget for krigs- forbrydelser  for mishandling af irakiske fanger  efter at deres sager er blevet sendt videre til den såkaldte Director of Service Prosecutions (DSP), den instans, der forestår krigsretssager, i Storbritannien


 LONDON  Et antal britiske soldater risikerer at blive anklaget for krigs- forbrydelser  for mishandling af irakiske fanger  efter at deres sager er blevet sendt videre til den såkaldte Director of Service Prosecutions (DSP), den instans, der forestår krigsretssager, i Storbritannien.
Det menes, at tre mænd allerede er blevet henvist til DSP med »en henstilling om, at han overvejer at rejse sigtelse,« sagde forsvarsministeriets advokat,  Philip Havers, i den  britiske landsret i går på sidstedagen for en høring anlagt af Public Interest Lawyers (PIL) for 222 irakere.
PIL og de 222 irakere ønsker en samlet undersøgelse af det, de mener var systematisk tortur begået af den britiske hær i Irak mellem 2003 og 2008.
Men forsvarsministeriets advokat argumenterede i går for, at der allerede er mekanismer indbygget i forsvarets struktur, der  sikrer, at brud på regler og love undersøges og straffes.
»Vi kan dokumentere, at militærpolitiet er uafhængigt af kommandokæden, og at disse anklager vil blive efterforsket på rette vis,« sagde forsvarsministeriets advokat på høringens sidste dag.
Flere efterforskes
Philip Havers fortalte desuden i retten, at de tre soldater, der allerede er henvist til DSP, blev opdaget, fordi personer fra deres egen deling havde filmet dem, mens de truede og misbrugte irakiske fanger i et hemmeligt fængsel nær Basra.
En undersøgelse har allerede konkluderet, at de britiske soldater kan have brudt den Internationale Straffedomstols traktat, som forbyder krigsforbrydelser.
Philip Havers tilføjede, at artikel 8 i traktaten definerer  og forbyder  en række handlinger som krigsforbrydelser, inklusive det at krænke den »personlige værdighed, især ydmygende og nedværdigende behandling«.
Advokaten tilføjede desuden, at yderligere en række britiske soldater i øjeblikket efterforskes, og han brugte eksemplerne til at modsætte sig en offentlig høring med henvisning til, at det er unødvendigt og vil blive for dyrt. I stedet skal militærpolitiet fortsætte sine undersøgelser, mener Philip Havers.	               		                mrod

