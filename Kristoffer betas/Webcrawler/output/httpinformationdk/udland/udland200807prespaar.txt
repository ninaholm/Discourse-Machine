Pres på regering for valg i utide



 Østrigs socialdemokratiske kansler, Alfred Gusenberger, fik mandag trukket tæppet væk under sin regering, da koalitionspartneren Det Konservative Folkeparti opfordrede til nyvalg. Ifølge kilder i Socialdemokratiet sagde Gusenberger til partiets ledelse, at han ikke genopstiller som kansler. Han foreslog i stedet partiformand og transportminister, Werner Faymann, som ny spidskandidat.
Gusenberger og Faymann skabte i midten af juni vrede hos Det Konservative Folkeparti, da de meddelte, at de fremover vil arbejde for folkeafstemninger om kommende EU-traktater.
ritzau/dpa

