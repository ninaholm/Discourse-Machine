Serbien koblet på Ruslands ny gasledning



 Rusland og Serbien underskrev i går en ny stor energiaftale. Ifølge aftalen bliver Serbien koblet på Ruslands nye gasledning til Sydeuropa.
Gasforbindelsen South Stream er et projekt til mere end 70 mia. kr., og den skal transportere naturgas under Sortehavet, gennem Bulgarien og til Italien og Østrig. 
Den nye aftale giver samtidig den russiske energi-gigant Gazprom lov til at købe 51 pct. af det serbiske olieselskab NIS. Aftalen blev underskrevet i Moskva, og både den serbiske præsident, Boris Tadic og hans russiske kollega, Vladimir Putin, var til stede. 

