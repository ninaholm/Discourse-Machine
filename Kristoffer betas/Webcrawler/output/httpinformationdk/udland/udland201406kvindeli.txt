Kvindelige Lego-forskere skal rette op på kønsforskelle
LEGO har fået kritik for at befolke sit univers med for mange figurer i traditionelle kønsroller – nu udsender legetøjsfabrikanten en ny serie med videnskabskvinder
 Repræsentationen af de kvindelige figurer i LEGO-legesættene er i flere omgange blevet kritiseret for at være temmelig stereotyp. Detb skal der nu rettes op på


 Bestræbelserne på at opnå en højere grad af lighed mellem kønnene i videnskabens verden kunne i denne uge fejre en lille, men bemærkelsesværdig sejr, da legetøjsfabrikanten LEGO tirsdag kunne lancere en serie af minifigurer, som forestiller kvindelige forskere med tilhørende laboratorieudstyr.Videnskabstemaprojektet blev udvalgt til at være nyeste vinder i LEGOs idékonkurrence, LEGO Ideas, og ventes at komme på legetøjsbutikkernes hylder til august.Den nye serie, hvor farven lyserød glimrer ved sit fuldstændige fravær, tæller en astronom med et teleskop, en palæontolog med et dinosaurskelet og en kemiker i et laboratorium.Projektideen er foreslået af Ellen Kooijman, en geokemiker i Stockholm.I sit projektforslag skriver Kooij-man: »Mottoet for disse forskere er klart: Udforsk verden og det, der ligger i den!«LEGO er tidligere blevet skarpt kritiseret for at knytte an til traditionelle kønsforestillinger i sine produktserier og markedsføringstaktik.Navnlig en række samlesæt med byggeklodser til piger kaldet LEGO Friends med slanke kvindelige figurer, der færdes i pastelfarvede omgivelser, herunder i en skønhedssalon og et bageri, har stået for skud.Debatten fik endog en syvårig pige til at skrive et brev til LEGOs ledelse med et spørgsmål om, hvorfor »der er flest LEGO-drengemennesker og næsten ingen LEGO-pige-mennesker«.I brevet beklager brevskriver Charlotte Benjamin sig også over, at »alt, hvad pigerne foretager sig, er at sidde hjemme, gå på stranden eller shoppe – de har ikke nogen rigtige job«, hvorimod drengene i LEGOs universer »går på eventyr, arbejder, redder mennesker og har job«.Stereotyp kvindefigurKooijman, der selv er ivrig LEGO-hobbybygger, havde i længere tid hæftet sig ved markante kønsforskelle i LEGOs figurer.»Som kvindelig forsker havde jeg bemærket to ting i de tilgængelige LEGO-byggesæt: For det første, at der er langt flere mænd end kvinder blandt LEGOs minifigurer. For det andet, at repræsentationen af de kvindelige figurer er temmelig stereotyp. Derfor var det logisk at foreslå LEGO at tilføje nye kvindelige minifigurer med spændende job. På den måde kan LEGO-samfundet også blive mere mangfoldigt,« skriver Kooijman på sin blog.Når forslagene til nye koncepter har fået afprøvet deres stabilitet, legemuligheder, sikkerhed og markedsappel, udvælger LEGOs ledelse en idé, som bliver til det næste LEGO Ideas-produkt. Personen bag vinderkonceptet får anerkendelse for sit inspirerende forslag og tillige en lille andel af omsætningen.»Som vores næste LEGO Idea-sæt er vi meget glade for at kunne udsende Ellen Kooijmans kvindelige minifigursæt, der i temaet ’Forskningsinstitut’ byder på tre forskere,« skriver LEGO på sin hjemmeside. »Denne fantastiske model er et inspirerende sæt, der har meget at tilbyde børn såvel som voksne. Det endelige design, prissætning og tilgængelighed er stadig under afklaring, men vi forventer at kunne udsende det til august 2014, så hold øje med din legetøjsbutik.«Apropos LEGO og kvinder. Populærkulturmagasinet Feminist Frequency har taget et kritisk kig på LEGO gennem tiderne. Se med nedenfor.© The Guardian og Information. Oversat af Niels Ivar Larsen. 
