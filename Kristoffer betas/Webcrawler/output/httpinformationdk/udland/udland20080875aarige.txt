75-årige får nej til kreditkort



 Svenske bankkunder over 75 år må kigge forgæves efter et kreditkort hos den amerikanske bankgigant Citibank, skriver avisen Dagens Nyheter. Bankens kunde-tjeneste oplyser til avisen, at "man ikke ved, hvor længe man lever, når man er fyldt 75. Sådan er vores regler". Og Citibank Sveriges informationschef, Hampus Stenberg, kan ikke se noget galt i aldersgrænsen. "Det er en risikovurdering, som vi - ligesom mange andre banker - foretager, siger han. Direktør Lars Wettergren fra ældreorganisationen Pensionärernas Riksorganisation, PRO, mener til gengæld, at der er tale om aldersdiskriminering.


