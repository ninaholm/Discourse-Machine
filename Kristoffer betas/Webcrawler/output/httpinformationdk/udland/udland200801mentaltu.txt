Mentalt uegnede sendes ud på missioner



 Ifølge hjemvendte soldater fra Afghanistan, Kosovo og Irak er der for mange eksempler på, at soldater bliver sendt af sted, selv om de mentalt ikke er klar til at opholde sig i en militærlejr langt fra familien. Det fremgår af den såkaldte end of tour-rapport, som Hærens Konstabel og Korporalforening (HKKF) netop har færdiggjort. Rapporten bygger på tilbagemeldinger fra forbundets tillidsrepræsentanter hos de udsendte styrker, som vendte hjem i sommer. HKKF ser gerne, at screeningen af soldaterne styrkes ved eksempelvis at inddrage forsvarets psykologer. 
ritzau

