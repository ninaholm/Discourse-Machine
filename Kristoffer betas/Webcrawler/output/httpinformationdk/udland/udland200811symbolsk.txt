Symbolsk sejr for Obama i North Carolina
Barack Obama vandt lige præcis North Carolina. Det står nu klart efter flere dages omtælling i sydstaten, der med sin blakkede fortid og republikanske dominans er en symbolsk sejr for Demokraten


 Efter to dages omtælling af stemmerne, stod det i går amerikansk tid klart, at Barack Obama også vandt sydstaten North Carolina. Med en sejrsmargin på kun 0,4 procent, var valget så lige, at der måtte omtælling til for at finde en endelig vinder. 
North Carolina er en stor symbolsk sejr for Obama, fordi den mere end nogen anden stat, han har vundet, repræsenterer syden med dens blakkede fortid. 
Flere sorte stemte
North Carolina var blandt de sydsstater, der kæmpede for løsrivelse af føderalstaten USA under Den amerikanske borgerkrig, som nordstaterne anført af præsident Abraham Lincoln som bekendt vandt. 
Som et resultat tvang blev sydstaterme tvunget til at opløse slaveriet. Også derfor er Obamas sejr her stærkt symbolsk. Og blandt afroamerikanske vælgere steg stemmetallet da også fra 18,6 procent i 2004 til 22 procent i år.
De er en del af forklaringen på Obamas sejr i en stat, som George Bush vandt med hele 12 procent i 2004. Stort set alle afroamerikanske vælgere i North Carolina stemte på Barack Obama. 
Barack Obama vandt desuden sydstaten Virginia.

