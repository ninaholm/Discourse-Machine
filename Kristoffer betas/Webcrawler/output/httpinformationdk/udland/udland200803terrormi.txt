Terrormistænkt anholdt



 Hollandsk politi har anholdt en pakistansk mand, der mistænkes for at ville gennemføre terrorangreb i det vestlige Europa. 
Efterretningstjenesten har igennem længere tid overvåget den 26-årige pakistanske studerende, der siden i fjor har opholdt sig i landet.
Han blev anholdt i byen Breda natten til fredag. Han skal være medlem af samme organisation, som planlagde et selvmordsangreb i Barcelona, hvor 14 formodede islamister blev anholdt i januar. Ifølge spanske medier skulle terrorangrebet ramme den myrdede pakistanske ppolitiker Benazir Bhuttos tilhængere i Barcelona.
ritzau

