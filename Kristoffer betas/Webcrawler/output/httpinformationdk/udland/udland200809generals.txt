Generalstrejke fuser ud



 Thailand 
Langt de fleste af de henved 200.000 thailandske arbejdere, der havde varslet generalstrejke i går, gjorde ikke alvor af truslerne. Dermed blev landet alligevel ikke lammet af strømsvigt og manglende vandforsyninger. Samtidig blev truslerne om en omfattende strejke blandt jernbanearbejdere og ansatte ved luftfartsselskabet Thai Air heller ikke til noget. Flydriften var normal, og der var kun få togaflysninger. Den seneste halve snes dage har mange tusinde demonstranter været forskanset på græsplænen foran regeringsbygningen i hovedstaden Bangkok med det formål at tvinge premierminister Samak Sundaravej til at træde tilbage. Samak har erklæret, at han bliver på sin post.

