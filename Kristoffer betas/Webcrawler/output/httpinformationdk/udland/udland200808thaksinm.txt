Thaksin bliver måske i eksil



 Thailands tidligere premierminister Thaksin Shinawatra kom ikke som planlagt med et fly fra Beijing i Kina til den thailandske hovedstad, Bangkok, søndag. Det har omgående øget spekulationerne om, at Thaksin opgiver at kæmpe i retten mod en række korruptionsanklager. Samtidig påpeger iagttagere, at det vil lette betydeligt på den politiske krise, der i de seneste tre år har hvilet over Thailand, hvis den omstridte Thaksin vælger at blive væk permanent. Thaksin blev fjernet af militæret ved et kup i 2006 efter længere tids demonstrationer imod premierministeren, der blev beskyldt for omfattende korruption. ritzau/Reuters

