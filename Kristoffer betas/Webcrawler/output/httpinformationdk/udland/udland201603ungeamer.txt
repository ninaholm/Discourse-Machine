Unge amerikanere ser sig selv som arbejderklasse
Undersøgelser viser, at kun hver tredje amerikaner mellem 18 og 35 år opfatter sig selv som middelklasse. De fleste mener, de tilhører arbejderklassen


 Rekordmange blandt de generationer af amerikanere, der er vokset op i dette årtusind, opfatter sig selv som arbejderklasse. Det viser en undersøgelse, der er blevet gennemført over de seneste tre årtier.
Analyser af data fra de seneste 34 år viser, at kun hver tredje mellem 18 og 35 opfatter sig selv som en del af middelklassen i USA. 56,5 procent beskriver sig som arbejderklasse, mens 8 procent opfattede sig selv som underklasse, og færre end 1 procent kaldte sig overklasse.
I 2002 beskrev næsten halvdelen af Generation Y, som denne gruppe på omkring 80 millioner mennesker kaldes, sig som middelklasse. Dette tal var faldet til 34,8 procent i 2014.
Denne subjektive klasseopfattelse kan være en del af forklaringen på den overraskende medvind, den demokratiske kandidat Bernie Sanders har fået med sine løfter om at sløjfe college-gebyrer og hæve mindstelønnen.
Man skal helt tilbage til 1982 og generationen af babyboomere for at finde et lige så højt antal, der beskrev sig selv som arbejderklasse. Dengang var de ældste babyboomere i 30’erne, Ronald Reagan var to år inde i sin præsidentperiode, og Time Magazine fejrede opfindelsen af pc’en.
Bobby Duffy, global leder af Ipsos Social Research Institute, mener, at undersøgelsens resultater er overraskende:
