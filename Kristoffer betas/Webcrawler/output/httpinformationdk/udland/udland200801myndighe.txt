Myndigheder undersøgermilitær sikkerhedsbrist



 Den svenske avis Aftonbladet skrev i sidste uge, at den havde tilbageleveret en såkaldt memory stick til det svenske forsvar. USB-nøglen indeholdt fortrolige oplysninger om sikkerhedstrusler i Afghanistan - blandt andet om placering af miner og bomber. Avisen var kommet i besiddelse af oplysningerne, efter at en borger havde fundet nøglen tilsluttet en offentlig computer i Stockholm. Borgeren havde overladt nøglen til avisen, som valgte at tilbagelevere nøglen til forsvaret. En ansat har erkendt, at han har mistet nøglen, og han kan risikere seks måneders fængsel. Militæret tager sagen "meget alvorligt". AG

