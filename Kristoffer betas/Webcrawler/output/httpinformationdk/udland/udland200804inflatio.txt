Inflation stiger til 11,8 pct.



 For fjerde måned i træk stiger inflationen kraftigt i Island. I april var den 11,8 procent, viser de seneste tal i går.
Det er svækkelsen af den islandske krone, der har ført til et pres på priserne.
 Fra mart til april steg inflationen fra 8,7 procent til 11,8 procent.
"Det er et forfærdeligt tal, chokerende højt," siger Beat Siegenthaler fra finansieringsselskabet TD Securities.
Island er havnet i et alvorligt økonomisk uvejr som følge af den internationale finanskrise. Ifølge mange økonomer har Island og islandske erhvervsfolk levet ekstremt over evne og investeret for lånte penge. 
Reuters

