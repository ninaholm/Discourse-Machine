USA vil standse Kinesiske våben



 En talsmand for det amerikanske udenrigsministerium opfordrede tirsdag Kina til at standse våbentransport til Zimbabwe og beder samtidig Zimbabwes nabolande om ikke at tage imod et skib med våben fra Kina. Zimbabwe befinder sig i en politisk krise, efter oppositionen udråbte sig til vinder af præsidentvalget 29. marts. Zimbabwes aldrende præsident, Robert Mugabe, nægter at offentliggøre valgresultatet. Skibet med våben fra Kina er blevet nægtet adgang til havne i Sydafrika, Mozambique og Angola. Kina overvejer at lade skibet vende tilbage. 
ritzau/Reuters

