Luftangreb 'kostede 47 livet'



 Det var ikke oprørere, der søndag blev dræbt ved et amerikanskledet luftangreb i Afghanistan. Det var 47 civile bryllupsgæster, fastslår en officiel undersøgelseskomité. Hidtil har amerikanerne fastholdt, at luftangrebet var rettet mod oprørere og ikke kostede civile livet.
"De var alle civile og havde ingen forbindelser til hverken Taliban eller al-Qaeda," siger komitéens formand, Burhanullah Shinwari, der er næstformand i Afghanistans senat. Komiteen er nedsat af Afghanistans præsident Hamid Karzai. 
Lokale embedsfolk har tidligere forklaret, at luftangrebet ramte et optog af kvinder og børn. 
ritzau

