General Motors går i betalingsstandsning
General Motors søger om betalingsstandsning. Det er den tredje største betalingsstandsning i USA's historie. Der arbejdes stadig ihærdigt på at redde stumperne
Bilgiganten General Motors ansøgnign om at gå i betalingsstandsning var ventet - og der er stadig håb om at redde giganten.


 General Motors, GM, engang amerikansk erhvervsliv stolthed, søgte i dag om at gå i betalingsstandsning. Der er tale om den tredje største betalingsstandsning i USA's historie.
Begæringen om betalingsstandsningen blev afleveret til en erhvervsdomstol i Manhatten i New York. Ansøgningen om betalingsstandsningen var ventet. GM er i store problemer,.
GM var ved udgangen af marts værdisat til 82 milliarder dollar (433 milliarder kroner). GM er dermed det tredje største amerikanske firma, der går i betalingsstandsning efter Lehman Brothers og WorldCom.
Den amerikanske regering og kreditorerne arbejder fortsat i hærdigt på at redde stumperne ved hjælp af en større reorganisering af GM, så tabsgivende aktiviteter skæres fra, mens afdelinger, som anses for levedygtige, flyttes over i et ny firma.
Her bliver den amerikanske stat storaktionær sammen med GM's nuværende kreditorer, som er gået med til en aftale, der indebærer, at deres tilgodehavender bliver omsat til aktier i det nye GM.
"Vores mål er, at få GM på benene igen og hurtigt komme ud af det igen," sagde Obama.
Præsidenten sagde videre, at planen, som er blevet mødt med heftig kritik af Det Republikanske Parti, vil sætte "et nyt" GM i stand til at komme på banen hurtigt
Fiat overtager Chrysler
Samtidig blev det klart, at den kriseramte bilproducent Chrysler, der i en måned har været i betalingsstandsning, kan nu sælges til en gruppe investorer med italienske Fiat i spidsen. Det besluttede en dommer ved en erhvervsdomstol i New York i går. Chrysler gik i betalingsstandsning 30. april.
Fiat overtog straks 20 procent af aktierne i Chrysler med mulighed for at overtage flere. Som modydelse skal Fiat hjælpe Chrysler med at bygge mindre og mere energieffektive biler.
Det ventes, at Chrysler i løbet af kort tid vil være reorganiseret og dermed træde ud af betalingsstandsningen


