Olmert vil gå som partileder



 Israels premierminister, Ehud Olmert, sagde i går, at han vil trække sig som leder af Kadima-partiet, så snart der bliver fundet en ny leder. Det sker ved et internt valg i partiet den 17. september, hvor Olmerts navn ikke vil være at finde på stemmesedlen. "Jeg vil forlade min post," sagde han og baner dermed vejen for, at en af hans partikammerater forsøger sig med at danne en ny regering. Olmerts udmelding kan spænde ben for fredsforhandlingerne i Mellemøsten. Premierministeren står over for alvorlige anklager om korruption. Han afviser at have gjort noget forkert, men har lovet at træde tilbage, hvis der bliver rejst tiltale mod ham. ritzau/AP

