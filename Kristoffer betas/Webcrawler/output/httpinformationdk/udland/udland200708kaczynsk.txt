Kaczynski står til nederlag ved valg



 Det største borgerligt-liberale oppositionsparti i Polen står til at vinde det bebudede nyvalg. Borgerplatformen fører med 32 procent over den nationalkonservative premierminister Jaroslaw Kaczynskis Lov og Retfærdighedsparti, der får 24 procents opbakning i en ny meningsmåling, som avisen Dziennik offentliggjorde torsdag. Ifølge rundspørgen er Borgerplatformen tæt på at opnå absolut flertal i parlamentet med 230 ud af de 460 pladser i Underhuset. Premierministeren opfordre præsident Lech Kaczynski, til nyvalg 21. oktober eller senest den 18. november. 
ritzau

