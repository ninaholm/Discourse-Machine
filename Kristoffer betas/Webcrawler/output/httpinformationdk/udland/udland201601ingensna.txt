Ingen snarlig udlevering af El Chapo



 En udlevering af den berygtede narkobaron og udbryderkonge Joaquin ’El Chapo’ Guzman til USA kan ikke ekspederes med et snuptag. Guzman blev fredag anholdt af mexicanske elitesoldater efter et halvt år på fri fod. Han flygtede fra det topsikrede Altiplano-fængsel i juli.
USA ønsker Guzman udleveret til retsforfølgelse. En mexicansk anklager siger til en national radiostation, at dette kan tage fra et til seks år, selv om den mexicanske regering er parat til at efterleve det amerikanske ønske.
Guzman havde sidste sommer held til at flygte fra fængslet via en lang tunnel, der førte op til hans celle. Det skete få uger efter USA’s krav om udlevering. Ritzau
/ritzau

