Kvindelig selvmordsbomber dræber 13



 En kvinde, som sprængte sig selv i luften med en bombe, dræbte i dag mindst 13 andre mennesker i den irakiske by Baquba. Yderligere 35 blev såret. Kvinden foretog angrebet på en menneskefyldt gade uden for en retsbygning i Baquba, nord for Bagdad. Militante oprørerer med mulig forbindelse til al-Qaeda har længe forsøgt at skabe spændinger i området. Flere kvinder med selvmordsbomber har foretaget angreb det seneste halve år - især i Diyala-provinsen, som har Baquba som hovedstad. Trods angrebene fra militante aktivister er volden i Irak generelt faldende i denne tid. 
ritzau

