Makedonske EU-drømme på standby



 Kroaterne blev stemt egnet til EU, mens makedonerne blev stemt hjem, da Europaparlamentet torsdag skulle tage stilling til landenes fremtid som medlemmer af den Europæiske Union.
 Mens betænkningen, der skal bane Kroatiens vej mod EU, blev vedtaget, blev afstemningen om samme betænkning for Makedonien udsat til sidst i april. Grækenland er nemlig rasende over, at den unge stat har valgt at kalde sig netop Makedonien, som også er navnet på en græsk region. Derfor blokerer grækerne hårdnakket for makedonsk medlemskab af både EU og Nato. 

