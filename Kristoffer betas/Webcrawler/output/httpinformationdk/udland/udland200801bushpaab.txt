Bush på besøg hos arabiske allierede



 USA's præsident, George W. Bush, ankom i går til Kuwait, som er det første af fire stop på hans rundrejse blandt USA's arabiske allierede i Mellemøsten. Det amerikanske præsidentfly Air Force One kom til Kuwait fra Israel, hvor det ikke kom til noget gennembrud i den israelsk-palæstinensiske konflikt under Bushs besøg. I Kuwait vil Bush forsøge at vinde støtte til sin politik om at isolere ærkefjenden Iran. Han blev modtaget af emiratets emir, Sabah al-Ahmad al-Sabah. Kuwaits statslige tv bragte kommentarer om det vigtige 'strategiske' forhold mellem USA og Kuwait.
ritzau/Reuters

