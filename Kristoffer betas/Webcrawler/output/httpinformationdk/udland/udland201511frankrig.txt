Frankrig i undtagelsestilstand - grænserne lukkes
Hollande erklærer Frankrig i undtagelsestilstand og lukker samtlige grænser efter flere angreb i Paris


 Den franske præsident, François Hollande, erklærer Frankrig i undtagelsestilstand. Det meddeler han i en kort tv-optræden, umiddelbart inden han har indkaldt sin regering til krisemøde ved midnat.
Grænserne bliver samtidig lukket.
Det oplyser Reuters.
Præsidenten kalder angrebene for et terrorangreb, hvor politiet ifølge nyhedsbureauet AFP foreløbig har bekræftet, at der er 39 døde ved angreb flere forskellige steder i Paris. Flere medier taler om, at der kan være betydeligt flere dræbte.

