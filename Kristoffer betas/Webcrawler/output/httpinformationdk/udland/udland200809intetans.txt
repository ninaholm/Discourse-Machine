Intet ansvar for massakre
Holland


 Holland kan ikke drages til ansvar for massakren i Srebrenica, fastslog en domstol i Haag i går. Overlevende fra den lille by i Bosnien havde anlagt sag mod den hollandske stat i et forsøg på at placere ansvaret for massakren på Holland, hvis soldater ikke formåede at beskytte de bosniere, der havde søgt tilflugt i FN's 'sikre zone' i krigens sidste år i 1995. De overlevende bosniere hævder, at de hollandske soldater udleverede muslimske flygtninge til de bosnisk-serbiske styrker, som efterfølgende dræbte omkring 8.000 af dem. Men domstolen lagde vægt på, at soldaterne var udsendt under FN's flag, og at den hollandske stat derfor ikke kan holdes ansvarlig. 

