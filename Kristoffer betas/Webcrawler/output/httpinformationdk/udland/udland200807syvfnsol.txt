Syv FN-soldater dræbt



 Væbnede militsfolk i Darfur i det vestlige Sudan dræbte syv FN-soldater og sårede mindst 22 ved et bagholdsangreb onsdag, oplyser en FN-talsmand i Sudans hovedstad, Khartoum. Læger siger, at mindst tre af de sårede har livstruende kvæstelser.
 FN's generalsekretær, Ban ki-Moon, har via en talskvinde fordømt angrebet kraftigt .
Soldaterne var en del af en fællesstyrke mellem FN og Den Afrikanske Union (AU), som er udstationeret i området. Såkaldte Janjaweed-militser formodes at stå bag angrebet. De arabiske Janjaweed-militser er støttet af Sudans regering, som i flere år har ført krig mod oprørsgrupper i Darfur. 
ritzau/AFP 

