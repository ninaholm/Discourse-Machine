Danmark i krig – Dag 217



 Ifølge den seneste opgørelse fra Værnsfælles Forsvarskommando om Danmarks deltagelse i den amerikanskledede væbnede aktion mod Islamisk Stat (IS) i Irak og Syrien har de danske F-16-fly siden den 28. april fløjet 12 missioner og kastet 14 bomber.
’Missionerne, som de danske fly har deltaget i, har været offensive, og de danske fly har i den forløbne periode primært deltaget i missioner i Salah al Din og Al Anbar, oplyser VFK.
De danske F-16-fly har siden den 16. oktober i alt fløjet 316 missioner og kastet 264 bomber, hedder det videre.
Ifølge Combined Joint Task Force har koalitionen siden den 8. august udført i alt 3.636 luftangreb, heraf 2.170 i Irak og 1.466 i Syrien.

