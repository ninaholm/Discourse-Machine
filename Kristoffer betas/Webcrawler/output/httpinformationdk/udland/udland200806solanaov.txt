Solana skal overtale Iran



 EU's udenrigspolitiske chef, Javier Solana, kommer på en vanskelig opgave, når han i weekenden drager til Irans hovedstad, Teheran, for at overtale Iran til at indstille landets atomprogram.
Irans præsident, Mahmoud Ahmadinejad, sagde i går ifølge nyhedsbureauet ISNA, at Iran ikke vil sælge ud af sin ære i forbindelse med atomprogrammet.
Tirsdag advarede USA og EU-ledere om, at sanktionerne imod Iran kan få et tand ekstra, hvis Iran ikke indstiller programmet med berigelse af uran. Senest har Tysklands forbundskansler Angela Merkel truet med at indføre flere sanktioner, hvis ikke Iran samarbejder. 
AFP

