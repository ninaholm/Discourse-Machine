L’Oreal efterforsker sag om børnearbejde



 
	Efter beskyldninger om brug af børnearbejde indleder kosmetikgiganten L’Oreal nu en efterforskning af sagen.

	Det oplyser virksomhedens pressemedarbejder, Sonja Christensen, i en mail til Information.

	Som omtalt i fredagens Information konkluderer en ny rapport fra non­profit­mediet DanWatch, at der sandsynligvis er børnearbejde bag flere af L’Oreals makeup­produkter.

LÆS: Børn knokler i dødsminer for at udvinde makeup-ingrediens

	Det skyldes, at en kinesisk underleverandør, som selv har oplyst at handle med L’Oreal, aftager mineraler fra ulovlige miner i Indiens Jharkhand­provins, hvor børnearbejde er udbredt. Ifølge flere indiske mellemhandlere stiller det kinesiske firma ikke krav til dem om fravær af børnearbejde.

	L’Oreal oplyser nu, at man ikke kan genkende oplysningen om, at man samarbejder med det pågældende kinesiske firma.

	»Men som følge af rapporten vil vi nu undersøge de beskyldninger, der fremsættes, for at sikre at vi heller ikke indirekte eller gennem vores underleverandører har nogen forbindelse til denne leverandør,« lyder det fra L’Oreal.

Red Barnet: Vi må acceptere børnearbejde

