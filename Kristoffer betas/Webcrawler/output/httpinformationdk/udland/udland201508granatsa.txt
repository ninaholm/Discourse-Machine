Granat sårer op mod 100 foran parlament i Ukraine



 En eksplosion uden for Ukraines parlament sårede mandag 90 politibetjente, soldater og medlemmer af den ukrainske nationalgarde under voldsomme sammenstød mellem politi og demonstranter. En granat blev kastet fra en gruppe nationalister, som demonstrerede mod et lovforslag om at give særlig status til separatistiske regioner. »Omkring 100 vagter og sikkerhedsfol,blev såret under voldsomme sammenstød uden for bygningen,« oplyser indenrigsministeriet. Et medlem af den ukrainske nationalgarde døde kort efter af skudsår, han pådrog sig uden for parlamentet, skriver en af den ukrainske indenrigsministers rådgivere på Facebook. »Ud over at bruge granater anvendte provokatørerne også skydevåben, som de affyrede i smug,« skriver rådgiveren.
Ritzau/Reuters

