Stormagter enige om Iran-resolution



 Irans atomprogram er atter på dagsordenen i FN's Sikkerhedsråd. De permanente medlemmer af Sikkerhedsrådet samt Tyskland nåede fredag til enighed om udkastet til en ny resolution om Iran, siger flere kilder. Men det er ikke umiddelbart klart, om der er nye elementer i resolutionen. Vestlige diplomater siger, at resolutionen bekræfter de tre runder sanktioner, der tidligere er vedtaget imod Iran, for at gøre det klart, at processen ikke er indstillet. Sikkerhedsrådet kræver, at Iran skal samarbejde med IAEA, Det Internationale Atomenergiagentur, for at sikre, at Iran ikke udvikler atomvåben. 
ritzau

