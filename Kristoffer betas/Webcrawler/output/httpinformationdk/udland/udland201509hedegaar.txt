Hedegaard i spidsen for grøn tænketank
Connie Hedegaard siger, at hun vil »få klimatænkningen til at være en integreret del af den økonomiske tænkning«


 Medlemmerne i den uafhængige, grønne tænketank, Concito, har i går valgt tidligere EU-kommissær og minister Connie Hedegaard som ny bestyrelsesformand. Hun afløser den forhenværende direktør i DONG, Anders Eldrup, der dog bliver i tænketanken som næstformand og ser frem til samarbejdet med den klimapolitiske profil.
»Connie Hedegaard er en af Danmarks vigtigste stemmer på klima- og energiområdet. Hun kender det politiske system indefra og har et unikt kendskab til klima- og bæredygtighedsdagsordenen i Danmark og internationalt,« siger Anders Eldrup.
Connie Hedegaard siger, at hun vil »få klimatænkningen til at være en integreret del af den økonomiske tænkning«.
Ritzau

