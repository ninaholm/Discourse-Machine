Afslutningen på en epoke
Richard Holbrooke, den amerikanske særlige udsending i Pakistan og Afghanistan, var en fredsforhandler, der ikke selv var fredelig. Han var sitrende i sit utrættelige engagement og sin klare overbevisning om egne evner. En intellektuel, en stridsmand og en af de sidste kæmper  i det amerikanske diplomati
Hvis Hillary Clinton var blevet pr©°sident stod den h©jtprofilerede diplomatiske veteran Richard Holbrooke til posten som udenrigs°©minister. Efter pr©°sident Obamas valgsejr og udn©°vnel°©se af Hillary Clinton som udenrigs°©minister i 2008, var valget af den Clinton-tro Holbrooke som ny s©°rlig udsending i Afghani°©stan og Pakistan ikke en overraskelse. Men valget var ikke nogen ubetinget succes. Hans utr©°ttelige energi og k©°mpe arbejdsindsats imponerede godt nok, men hans aggressive og til tider pomp©se stil samt hans tendens til bel©°rende enetaler gjorde ham aldrig til en popul©°r forhandler i hverken Pakistan eller Afghanistan, hvor is©°r hans forhold til pr©°si°©dent Karzai var anstrengt. °ØHan er den mest selvglade skiderik, jeg kender ... men m?ske er han den rette til jobbet,°Ø siges vicepr©°sident Joe Biden at have udbrudt, da valget af Hol°©brooke blev kendt. Ikke desto mindre anses det i Washington DC for et problem, at regerin°©gens chefforhandler nu mangler, netop i den uge, hvor Det Hvide Hus afslutter sin ?rlige rappor°©tering om tilstanden i Afghanistan. P? billedet ses amerikanske soldater betale en lokal afghansk imam erstatning for skader p? hans mosk?.


 WASHINGTON DC - Richard Holbrooke, der døde på George Washington University Hospital i den amerikanske hovedstad natten til mandag efter en 21 timer lang hjerteoperation, havde overskud til nogle få ord, før han kom under fuld narkose:
»Det er nødvendigt at få stoppet den krig i Afghanistan,« sagde han til sin pakistanske hjertekirurg.
At dette blev den erfarne diplomat og fredsforhandlers sidste ord var passende. For var der noget Holbrooke var, så var det optaget af sagen. Uanset om sagen var Vietnam, Bosnien, Europa eller senest Pakistan og krigen i Afghanistan.
Som kronen på sit livsværk lykkedes han med Dayton-aftalen, der afsluttede krigen i det tidligere Jugoslavien. Men faktisk - og langt mindre kendt - var han også den afgørende forhandler, da han to år senere som speciel udsending under Bill Clinton medvirkede til at forhindre en åben krig mellem Grækenland og Tyrkiet i striden om Cypern.
Onde tunger i og omkring det amerikanske udenrigsministerium og Pentagon mente nok, at sagen også ofte handlede om ham selv. Om Richard Holbrookes syn på egne evner.
Noget var der givetvis om snakken. Man skulle ikke se Richard Holbrooke i aktion mange gange, før man fik et godt indtryk af hans sitrende energi og aldrig svigtende engagement.
Han syntes i øvrigt lige så hjemmevant ved forhandlingsbordet og på slagmarken som ved de utallige diplomatiske cocktailparties og receptioner, Washington er så rig på, og som Holbrooke også manøvrerede rundt i med gusto.
Man kunne argumentere for, at hans ego til en vis grad blot var proportionalt med det aftryk, han har efterladt sig på den globale udenrigspolitiske scene. Richard Holbrooke tilhørte en lille og eksklusiv, og muligvis uddøende, skare af amerikanske diplomater, hvis kendetegn er og var, at de skaber historie, nøjagtigt som de største stats- og regeringsledere, eller udenrigsministre.
Som sådan er Holbrooke  - som Jonathan Alter skriver i sine mindeord på hjemmesiden The Daily Beast i går  - endt i samme kategori som diplomaterne George Kennan og Charles Bohlen, der begge var ambassadører i Moskva, og som regnes for de diplomatiske hovedarkitekter bag USA's politik under Den Kolde Krig, herunder den berømte inddæmningspolitik.
Nej fra New York Times
Richard Holbrooke blev født i New York City i 1941 af jødiske immigrantforældre med rødder i Tyskland og Polen. Hans far var læge og døde, da Holbrooke var blot 16 år. Gode venner af familien tog sig dog af den unge mand, som i 1962 afsluttede sine studier i historie ved Brown University.
Egentlig ville han have været udenrigsjournalist, men da en jobansøgning til New York Times ikke førte til noget, søgte han i stedet ind i diplomatiet. Det førte til mange succeser, hvilket man ikke entydigt kan sige om hans privatliv, hvor hans to første ægteskaber med henholdsvis advokat Larrine Sullivan og tv-producer Blythe Babyak endte i skilsmisse.
Hans sidste ægteskab fra 1995 med forfatter Kati Marton var dog efter sigende harmonisk og lykkeligt. Marton rejste af og til rundt med den travle diplomat (hun ville så heller ikke have haft nogen tid af betydning sammen med ham, hvis hun altid var blevet hjemme). Og hun blev i Holbrookes enorme og vidtforgrenede omgangskreds, der talte mennesker fra hele verden og fra alle samfundslag, ofte rosende omtalt som en kvinde, der formåede at forlene den ofte lidt pompøse og meget direkte Holbrooke med lidt mere blødhed og omtanke.
Ven med Clinton
Efter en perlerække af demokratiske diplomatiske udnævnelser som henholdsvis viceudenrigsminister for først Asien og Stillehavsområdet og senere Canada og Europa, hvor han forhandlede Dayton-aftalen på plads, udnævnte Bill Clinton i 1999 Richard Holbrooke til FN-ambassadør (under de republikanske regeringer arbejdede han for en række tænketanke og konsulentfirmaer, ligesom han i 1972 grundlagde det respekterede udenrigspolitiske magasin Foreign Affairs, hvor han fungerede som chefredaktør i fem år).
Og ikke så snart var Hillary Clinton blevet valgt som senator for staten New York i 2000 før Holbrooke stod ved hendes side som selvudnævnt udenrigspolitisk seniorrådgiver. De to havde en formidabel kemi, hvorimod Holbrooke aldrig udviklede noget varmt eller personligt forhold til den mere rationelt kølige Barack Obama.
Ikke desto mindre havde Obama ingen forbehold over for at udnævne Holbrooke til regeringens specielle udsending i Pakistan og Afghanistan i 2009. Præsidenten sagde mandag, at Holbrookes utrættelige arbejde havde »reddet og beriget millioner af menneskers liv over hele verden«.
En mesterdiplomat
Hillary Clinton kaldte i sine mindeord i går Holbrooke for en »sand statsmand« og »den klassiske mesterlige diplomat, som kan nedstirre en diktator, og som kan stå fast og kæmpe for amerikanske værdier og interesser selv under de vanskeligste omstændigheder«.
Det mente Holbrooke også selv var et af hans kendetegn. I et interview med Informations Martin Burcharth i 2001 sagde han:
»Jeg plejede at sige til Carl Bildt (FN's tidligere kommissær i Bosnien, red): 'Carl, dit problem er, at du er alt for svensk!' Hermed mente jeg, at svenskerne er rationelle  - ligesom danskerne. De er afbalancerede og besindige mennesker, så når Radovan Karadzic og Ratko Mladic lovede Carl noget, stolede han på dem. I Sverige kan man slet ikke forestille sig, at nogen sidder og lyver én lige op i ansigtet under diplomatiske forhandlinger.«

Leder på bagsiden

