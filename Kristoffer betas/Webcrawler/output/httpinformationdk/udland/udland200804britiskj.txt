Britisk journalist fri efter to måneder



 En britisk journalist, som blev bortført i Basra i februar, er atter en fri mand efter en befrielsesaktion.
"Den irakiske hær har befriet den britiske journalist Richard Butler," hed det i en erklæring fra det irakiske forsvarsministerium.
Butler og hans tolk blev bortført fra et hotel i Basra den 10. februar af 10 bevæbnede og maskerede mænd, da de var på opgave for det amerikanske tv-selskab CBS. 
Tolken blev sat fri få dage efter.
Ifølge en talsmand for forsvarsministeriet blev Butler befriet ved en militær operation i går morges. 
Reuters

