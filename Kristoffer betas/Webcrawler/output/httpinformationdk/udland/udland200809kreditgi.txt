Kreditgigant vakler



 Den amerikanske finanskrise bredte sig i går til Storbritannien, hvor landets største realkreditinstitut, HBOS, var i forhandlinger om at lade sig overtage af det rivaliserende Lloyds. Kursen på HBOS-aktier har svinget kraftigt i denne uge, fordi der opstod tvivl om kreditselskabets finansielle styrke efter den amerikanske investeringsbank Lehman Brothers' kollaps. Mens fokus i finanskrisen er flyttet fra USA til Storbritannien, var den amerikanske forsikringsgigant AIG ved at gøre status efter løftet om et lån på hele 85 milliarder dollar (446 milliarder kroner) fra den amerikanske forbundsbank. AIG's nye chef, Edward Liddy, overvejede at sælge ud af koncernens aktiver. 
ritzau/AFP

