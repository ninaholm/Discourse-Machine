Regeringshær ind i Sadr City



 Iraks hær indledte i går en større operation mod den shiamuslimske milits Mehdihæren, der længe har kontrolleret slumbydelen Sadr City i Bagdad, hvorfra den blandt andet har affyret raketter mod den velbeskyttede Grønne Zone i den irakiske hovedstad. 
Et stort antal svært bevæbnede irakiske soldater strømmede ind i bydelen for første gang siden blodige kampe brød ud i marts mellem hæren og militsen, som ledes af den anti-amerikanske præst Moqtada al-Sadr. Regeringenhærenss operation sker i overensstemmelse med en våbenvileaftale med Mehdi-militsen indgået 10. maj. ritzau/AFP

