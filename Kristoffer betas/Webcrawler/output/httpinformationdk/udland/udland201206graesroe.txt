Græsrødder i oprør
Rio+20-aftale teksten er alt for indholdsløs, mener flere ngo'er og civilsamfundsaktører, der i et brev revser verdensledere for mangel på politisk vilje og vision


 De internationale ngo’er og en række af civilsamfundets grønne nøgleskikkelser er i oprør over den omfangsrige, men indholdssvage deklaration fra Rio+20-topmødet om bæredygtig udvikling, som slutter i Rio de Janeiro i dag.
Torsdag eftermiddag afleverede en bred kreds af organisationer og personer en protestskrivelse til FN og de deltagende stats- og regeringschefer, hvori de und- siger topmødets resultat. Forin- den blokerede unge aktivister en af ’hovedvejene’ i det enorme Rio Centro-kongrescenter, hvor top- mødet finder sted.
»For 20 år siden var Rio scenen for ægte og oprigtigt håb, men på dette tidspunkt er det mest hum- bug og paradeforestilling. Vi er i alvorligt ved at tabe kampen for planeten – dagens data viser, at den arktiske havis er på rekordlavt niveau for denne tid på året – og intet i denne udvandede tekst vil gøre det mindste for at vende den udvikling. Hvis vi skal gøre frem- skridt, må det ske uden for, ved at opbygge en ægte bevægelse,« hedder det i ngo’ernes brev under overskriften ’Det Rio+20 vi ikke vil have’ og med personunderskrifter fra veteraner fra miljødebatten.
»Vi ankom her til Rio til en kon- ference, som vi håbede handlede om livet, om vore børn og børne- børns fremtid, om skovene, flo- derne og havet, som vi alle er af- hængige af. Det har været en toårig proces, men med meget ringe po- litisk vilje og ingen visioner, og nu er vi landet med et resultatet, som ikke vil give os andet end mere fat- tigdom, flere konflikter og forstær- ket miljømæssig ødelæggelse. Det her er et meget trist sted at være,« siger Lasse Gustavsson, direktør for WWF International.

