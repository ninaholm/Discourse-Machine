USA-ambassadør: Karzai duer ikke
USA's ambassadør i Afghanistan mener ikke, at den afghanske præsident, Hamid Karzai, er en partner, som Vesten skal satse på. Han er en "upassende" partner


 Afghanistans præsident, Hamid Karzai, er ikke en mand, som USA og andre vestlige lande skal satse på i et længere perspektiv. Det har USA's ambassadør i Afghanistan, Karl Eikenberry, skrevet i diplomatiske indberetninger hjem til det amerikanske udenrigsministerium.
- Præsident Karzai er ikke nogen passende strategiske partner, skriver Eikenberry direkte i sin vurdering og fortsætter:
- Offensiven mod oprørerne forudsætter, at den politiske ledelse i Afghanistan er i stand til at tage ansvar og udøve sin magt i retning af målet om et sikkert, stabilt og fredeligt Afghanistan. Men Karzai fortsætter med at fralægge sig ansvaret, skriver Eikenberry.
Han vurderer, at Karzai og de folk, han arbejder sammen med i regeringen i Kabul, slet ikke er interesseret i, at USA og andre vestlige lande forlader Afghanistan.
Oplysningerne bliver offentliggjort før første gang i avisen The New York Times tirsdag. Mindre dele af ambassadørens vurderinger af Karzai og situationen i Afghanistan, der er indberettet 6. november, har tidligere været lækket til pressen.
Ambassadør Karl Eikenberry er desuden imod, at USA sender flere soldater til Afghanistan, sådan som chefen for de amerikanske styrker, Stanley McChrystal, foreslog i efteråret i fjor og fik igennem.
- Flere soldater fører til, at det var endnu længere, før Afghanistan selv kan klare sikkerheden. Desuden bliver det meget svært, om ikke helt umuligt at få vore styrker hjem inden for en rimelig tid, hedder det i Eikenberrys indberetning.
Han skriver, at flere udenlandske soldater blot vil gøre Afghanistan endnu mere afhængig andre lande.

