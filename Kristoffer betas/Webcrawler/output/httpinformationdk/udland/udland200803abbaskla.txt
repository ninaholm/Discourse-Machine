Abbas klar til at forhandle fred



 Det palæstinensiske selvstyres præsident, Mahmoud Abbas, bekræfter, at han vil genoptage fredsforhandlingerne med Israel. I går sagde USA's udenrigsminister, Condoleezza Rice, at de to parter havde indvilliget i at sætte sig tilbage til forhandlingsbordet i næste uge. "Jeg er blevet informeret af parterne om, at de vil genoptage forhandlingerne," sagde Rice i går efter et møde med Israels udenrigsminister, Tzipi Livni, i Jerusalem. En uges kampe mellem palæstinensere i Gazastriben og Israel har kostet over 120 palæstinensere og to israelske soldater livet, hvilket søndag fik Abbas til at lægge fredsforhandlingerne på is. 

