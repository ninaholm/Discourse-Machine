McCain på diplomatisk visit



 Den republikanske præsidentkandidat John McCain landede søndag i Bagdad til et lynvisit på omkring et døgn, hvor han skulle mødes med amerikanske og irakiske embeds- og militærfolk, skriver flere medier.
McCain, som står til at vinde republikanernes primærvalg, og som har været en stærk støtte af Irak-krigen og præsident Bush's nuværende strategi med indsættelse af flere soldater, har udnævnt Irak til det dominerende succeskriterium for sin eventuelle periode som præsident.
Senere på ugen skal McCain videre til møder i London, Paris , Jordan og Israel. 

