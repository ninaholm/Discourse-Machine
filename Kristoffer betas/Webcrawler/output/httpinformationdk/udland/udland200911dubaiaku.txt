Dubai i akutte pengeproblemer
Verdens finansmarkeder reagerede i går med bekymring, efter emiratet Dubai er kommet i svære økonomiske problemer. Dubai har chokeret finansverden ved onsdag at meddele, at det søger henstand i et halvt år med at afdrage på en 300 milliarder kroner stor gæld... 


 Verdens finansmarkeder reagerede i går med bekymring, efter emiratet Dubai er kommet i svære økonomiske problemer. Dubai har chokeret finansverden ved onsdag at meddele, at det søger henstand i et halvt år med at afdrage på en 300 milliarder kroner stor gæld.
Det har fået emiratet ved Den Persiske Bugt til at vakle. Dubai er kendt for et afsindigt omfattende byggeboom og har været spået en stor fremtid som hovedcenter for internationale selskaber og finansvirksomheder.
Det fik i går børserne i Europa til at vige. Midt på dagen var kurserne faldet med omkring to procent. Også de  asiatiske børser reagerede negativt på nyheden. Den amerikanske børs er helligdagslukket.
Dubai har anmodet kreditorerne om at give henstand til holdingselskabet Dubai World og ejendomsselskabet Nakheel, som sidder på den store gæld.
ritzau

