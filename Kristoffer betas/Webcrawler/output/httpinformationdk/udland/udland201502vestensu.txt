Vestens ubekvemme alliance med de kurdiske krigere
Det krævede to års tophemmelige forhandlinger, før den internationale koalition kunne indlede det samarbejde med de kurdiske krigere i Kobane, der nu har drevet Islamisk Stat ud af byen. Man frygtede at vække Tyrkiets vrede


 Borgerkrigen i Syrien og især Islamisk Stats (IS) indtog på Mellemøsten-kortet har skubbet grænserne for, hvem Vesten vil samarbejde med. Og når krigskoalitionen mod Islamisk Stat var villige til at komme de belejrede kurdere i Kobane til undsætning med bomber fra kampfly, er en række hemmelige møder mellem USA og de syriske kurdere en væsentlig del af forklaringen.Den 12. oktober sidste år mødtes Daniel Rubinstein, USA’s særlige Syrien-udsending, med Salih Muslim, lederen af det Demokratiske Unions Parti, PYD. Mødet blev holdt for at »diskutere implementeringen af militær koordination mellem Folkets Forsvarsenheder og den samlede arabiske og internationale koalition mod terrorisme,« siger PYD-talsmanden Nawaf Khalil til avisen Asharq Al-Awsat. Dialogen foregik i det skjulte for at undgå at »gøre Tyrkiet vred«, siger Nawaf Khalil, talsmand for det syrisk-kurdiske parti, PYD.Mødet, der er bekræftet af USA’s udenrigsministerium, er opsigtsvækkende, fordi PYD og dets militære gren, YPG, udspringer af Kurdistans Arbejderparti – bedre kendt som PKK, der foruden Tyrkiet er på både EU og USA’s lister over terrororganisationer.I dag er samarbejdet med PKK’s søsterparti dog et faktum, og netop efter mødet den 12. oktober steg antallet af luftangreb i Kobane. Koalitionen har nu smidt langt flere bomber i Kobane end noget andet sted i Syrien og Irak. Det viser Informations egen opgørelse, der er baseret på daglige pressemeddelelser fra USA’s militær.Udviklingen af bombeangrebene mod Kobane over tid. Det lysegrå område viser alle bombeangreb for både Syrien og Irak, det mørkegrå angrebene i Kobane. De røde prikker markerer vigtige begivenheder. Datavisualisering: Morten WulffKnap to uger efter mødet i Paris var Masoud Barzani, præsidenten for det delvist uafhængige Irakisk Kurdistan, vært for forhandlinger mellem de to modstridende fløje i Rojava, Syrisk Kurdistan, i byen Dohuk i Irak.Samarbejde trods uenighederDe syriske kurdere kan i grove træk opdeles i dem, der sværger troskab til PYD samt tyrkiske PKK og dem, der støtter Barzanis selvstyreregering i Irak – som tidligere har modarbejdet PKK og er mere på linje med regeringen i Ankara.Truslen fra IS fik parterne til at enes om at nedsætte et råd, der skal koordinere de tre kantoner – de kurdiske regioner i Syrien – både politisk og militært. Rådet har 30 medlemmer, hvor de seks af uafhængige, og de to fløje har fået 12 pladser hver.Som en del af Dohuk-aftalen, hvor USA ifølge kurdiske medier også var til stede under forhandlingerne, rejste 150 irakiske peshmergaer via Tyrkiet til Kobane og sluttede sig til kampen på YPG’s side.»De fungerer som koalitionens mellemled til YPG,« forklarer en vestlig diplomat.»De indgår bl.a. i den fælles kommandocentral og danner ramme for koalitionens nærstøtte (med kampfly, red.) til kurderne, herunder udpegning af mål og levering af ammunition,« siger diplomaten.Selv om samarbejdet med kurderne har givet en af de største sejre i krigen mod Islamisk Stat, er alliancen fortsat ubekvem for Vesten. Da USA’s militære centralkommando den 26. januar i en pressemeddelelse bekræftede kurdernes sejr over Islamisk Stat, nævnte de ikke YPG (Folkets Forsvarsenheder, den militære gren af PYD, red.) eller PYD, men skrev uspecifikt, at »anti-ISIL-styrker nu kontrollerer 90 procent af byen Kobane«.Lidegaard: Vi støtter PYDInformation har udspurgt udenrigsminister Martin Lidegaard (R) om dilemmaet vedrørende PYD og dens væbnede gren YPG, som ministeren fremhæver som »kerneindsatsen« i forbindelse med befrielsen af Kobane.»Vi har sådan set støttet PYD’s kamp mod ISIL hele tiden. Vi må skelne ret skarpt mellem PYD og PKK. PKK er på EU’s antiterrorliste, men det er PYD ikke. Det, vi har sagt, er, at det er helt afgørende for vores mulighed for både at slippe af med Assad og ISIL, at den moderate opposition i Syrien står sammen. Og det gælder altså også kurderne,« siger Martin Lidegaard.– Hvad mener du mere konkret med, at I har støttet PYD? Du har jo afvist Enhedslistens forslag om at sende våben.»Ja, men koalitionen har jo støttet dem. Og det var ikke lykkedes at stoppe ISIL, hvis ikke den amerikanskledede koalition, som vi er med i, massivt havde støttet PYD og YPG,« siger Martin Lidegaard.Udenrigsministerens opfordring til at skelne skarpt mellem PYD og PKK står i skærende kontrast til Tyrkiets præsident Recep Tayyip Erdogan, der mener, at »PYD er lig med PKK.«»Det er en terrororganisation,« har præsidenten sagt af flere omgange. Derfor lader Tyrkiet heller ikke krigere fra PKK rejse til frontlinjen i Kobane, uanset om byen er belejret af Islamisk Stat eller ej. De 150 peshmergaer fik kun lov til at krydse grænsen, fordi de kom fra Nordirak og dermed Masoud Barzanis regionalregering, som Ankara samarbejder med.Martin Lidegaard medgiver, at der er store uenigheder med Vestens tyrkiske allierede.»Det er klart, at der er en indenrigspolitisk virkelighed i Tyrkiet, som spiller ind på deres holdning. Men vi har en interesse i at fastholde samarbejdet med Tyrkiet, fordi det er utroligt vigtigt for os for at kunne kontrollere tilgangen af fremmedkrigere og bekæmpe den militante islamisme generelt,« siger ministeren. 
