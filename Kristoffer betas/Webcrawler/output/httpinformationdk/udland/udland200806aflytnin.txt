Aflytningslov udskudt efter protester



 Efter at medlemmer af den svenske Riksdag er blevet bombarderet med protester, og efter uenighed i den borgerlige regeringsalliance, besluttede et flertal i Riksdagen i går at udskyde vedtagelsen af en ny efterretningslov, der ville give svenske efterretningstjenester næsten ubegrænset mulighed for at aflytte telefoner og tjekke mail og sms-beskeder. Efterretningsloven er stærkt omdiskuteret. Jurister, journalister, politikere og mange borgere har i skarpe vendinger protesteret mod den nye lov, som bliver anset for at være et alvorligt indgreb i den personlige integritet. 
TT

