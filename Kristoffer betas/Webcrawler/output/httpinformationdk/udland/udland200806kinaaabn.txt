Kina åbner atter Tibet for vestlige turister



 Tibet bliver igen åbent land for vestlige bjergbestigere og nysgerrige journalister. Ifølge Kinas statslige nyhedsbureau ophævede myndighederne i går det forbud, som i tre måneder har forhindret indrejse i den annekterede region, hvor vrede tibetanere demonstrerede mod Kina i foråret. Kina tillod i slutningen af april indrejse til Tibet for kinesere, og i maj blev regionen åbnet op for borgere fra Macau, Hongkong og Taiwan. Kina opretholdt indtil nu forbuddet over for udlændinge. Regionen var, ifølge centralregeringen, farlig at opholde sig i pga. af vold fra tibetanske separatister. 
ritzau

