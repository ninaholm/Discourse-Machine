Rekordlav opbakning til de borgerlige



 Sveriges konservative statsminister, Fredrik Reinfeldt, og hans højreorienterede firepartiregering har det ikke let for tiden. Regeringspartierne er lidet populære blandt de svenske vælgere, og alle fire partier har mindre opbakning end ved valget for halvandet år siden. Det viser den seneste meningsmåling foretaget af instituttet Sifo, som blev offentliggjort i weekenden i flere svenske aviser. De fire regeringspartier bakkes op af 39,9 pct. af vælgerne, mens den socialdemokratiske ledede opposition støttes af 56,3 pct. Socialdemokraterna har alene 43,1 pct. af vælgerne bag sig. ritzau

