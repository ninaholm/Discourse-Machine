SAS kan vente en stor bøde



 SAS står over for en træls uge. Luftfartsselskabet står nemlig til at indkassere en kæmpestor kartelbøde fra EU, som kan løbe helt op i 10 procent af SAS omsætning. Det svarer til 3,5 milliarder kroner.
Så meget kommer virksomheden dog næppe til at bøde. Chefanalytiker i LD Invest Markets, Brian Børsting, vurderer over for Børsen, at bøden kommer til at ligge et sted mellem en halv og en hel milliard svenske kroner.
Kartelsagen, der er en af de største nogensinde i Europa, drejer sig om 20 af verdens største luftfartsselskaber, herunder SAS, der i perioden 2001-2006 skal have aftalt priser på luftfragt.

