EU overvejer suspension af Schengen
Muligheden skal diskuteres på EU’s justits- og indenrigsministermøde i Bruxelles fredag


 Presset fra flygtninge og migranter, der søger mod Europa, er nu så voldsomt, at EU-landene overvejer at suspendere Schengen-samarbejdets åbne indre grænser for et eller flere medlemslande i op til to år.
Muligheden skal diskuteres på EU’s justits- og indenrigsministermøde i Bruxelles fredag.
En EU-kilde siger til Ritzau, at det først og fremmest handler om at sende et stærkt signal til Grækenland om, at de risikerer at blive suspenderet fra Schengen-samarbejdet, med mindre de strammer op på den ydre grænsekontrol.
Det handler dermed om at lægge så stort pres på Grækenland, at EU undgår at gribe til den mest vidtgående mulighed og suspendere de åbne indre grænser.
Ritzau

