Frøbank indviet på Svalbard



 En frøbank, som skal beskytte millioner af fødevarer mod klimaændringer, krige og naturkatastrofer, blev tirsdag indviet inde i et bjerg på Svalbard.
Til stede ved åbningen var den norske statsminister, Jens Stoltenberg, EU-Kommissionens formand, José Manuel Barroso, og en række andre prominente personer.
"Norge er stolt af at spille en central rolle i at skabe et anlæg, som er i stand til at beskytte, hvad der ikke kun er frø, men de grundlæggende byggesten til den menneskelige civilisation," sagde Stoltenberg. Frøbanken skal fungere som en slags centralbank for flere hundrede andre frøbanker. 
ritzau

