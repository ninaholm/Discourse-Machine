Medicinalfirmaer i Irak-skandale



 De globale medicinalgiganter GlaxoSmithKline og AstraZeneca er blevet bedt om at overdrage interne papirer i en sag om mulig bestikkelse af Iraks eks-diktator, Saddam Hussein. Det britiske Serious Fraud Office undersøger anklager om, at de to firmaer har været indblandet i korruption i perioden 1996 til 2003 i forbindelse med det såkaldte oil-for-food program, hvor Irak trods sanktioner fik lov til at købe mad og medicin for olie. En FN-kommission undersøgte efterfølgende anklager mod 2,200 firmaer i 66 lande. 

