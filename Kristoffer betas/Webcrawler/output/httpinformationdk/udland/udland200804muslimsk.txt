Muslimske brødre fængsles



 En egyptisk militærdomstol har idømt 25 medlemmer af den islamistiske bevægelse Det Muslimske Broderskab fængselsstraffe på helt op til 10 år. 15 andre medlemmer blev ved samme lejlighed frikendt. Dommene faldt tirsdag for hvidvaskning af penge og terrorisme, og blandt de dømte var organisationens tredje højst placerede medlem, Khairat el-Shatir.
Broderskabet arbejder for en islamisk stat og er formelt set forbudt i Egypten, selv om nogle af dets aktiviteter bliver tolereret til en vis grad.
Egyptens militære domstol, som afsagde dommene, er kendt for sine strenge afgørelser, som ikke kan appelleres. 
ritzau/AP

