Spinkelt håb for klimaforhandlinger i FN
Krise i klimaforhandlingerne inden topmødet i København. Eksperter fra amerikansk tænke-tank efterlyser, at de store lande kommer på banen i FN-forhandlinger
Eksperter fra miljøtænketanken World Resource Institute (WRI) i Washington mener, at der er behov for gennembrud for klima-forhandlingerne på mødet for stats- og regeringschefer i FN i morgen, hvis en aftale i København skal lykkes.


 NEW YORK - Stats- og regeringschefer fra hele verden samles i morgen i FN i New York, for at diskutere de kriseramte klimaforhandlinger. Målet er at bane vejen for en ambitiøs klimaaftale for hele verden på topmødet i København til december. Det har banet vejen for en alternativ fremgangsmåde - rundbordspædagogiken har fået sin debut i FN.
Normalt er FN-møder for regeringschefer og præsidenter en næsten endeløs række af taler af svingende kvalitet. Men når verdensorganisationens generalsekretær, Ban Ki-moon, tirsdag indleder det særlige klimamøde, han har indkaldt til, er planen at fordele deltagerne ved en række borde, hvor statsminister Lars Løkke Rasmussen og alle de andre værsgo får lov at diskutere, hvordan man bremser den globale opvarmning.
For der er behov for noget ekstraordinært, hvis klimaforhandlingerne skal lykkes, mener en række  førende eksperter fra miljø-tænketanken World Resource Institute (WRI) i Washington. Processen frem mod København er i krise.
»Der er behov for et gennembrud,« siger Jennifer Morgan, der er chef for WRI's klima- og energiprogram, der ser fire mulige scenarier for topmødet i København: 1) Et helt igennem vellykket topmøde, hvor landenes bidrag giver en optimal løsning. 2) Der skabes et fundament, som sikrer forudsigelige mekanismer i klimareguleringen. 3) At landene kommer med tilbud, og det sælges som en aftale, uden det i virkeligheden går fremad. 4) Et sammenbrud af forhandlingerne i København. Personligt vurderer hun dog at et sammenbrud er højest usandsynligt.
»Lige nu er vi mellem 2 og 3,« siger hun.
USA er stopklodsen
Et af de store problemer er, at USA endnu ikke har vedtaget den klimalov, der skal bane vej for en aftale. Den er strandet i det amerikanske senat efter modstand fra republikanere og en lille gruppe demokrater, og det er med til at stoppe processen frem mod København, siger Jennifer Morgan.
»Kina gør sig klar. Men de kinesiske ledere venter på at se, hvad det amerikanske senat gør. De vil se, at det er troværdigt, siger hun.
Et andet problem er, at tilliden mellem de store lande mangler, siger Jennifer Morgan. Hun hører fra Mexico, Sydafrika og andre lande, at de er villige til at åbne op og indgå kompromisser. Men de sidder fast i forhandlingsblokke - G77-lande, afrikanske lande osv. - som har fælles politik, så længe de store lande ikke bevæger sig.Zou Ji, der tidligere har arbejdet for den kinesiske regering og deltaget ved klimaforhandlinger, er i dag tilknyttet WRI. Han siger, at et afgørende stadie er nået, og at det er vigtigt, at de lande, som skal bære en aftale igennem i København, finder ud af at tale sig til rette.
- Jeg håber, at der vil komme en udveksling mellem Kina, Indien og USA, siger han.
Alligevel er Jennifer Morgan ikke helt opgivende. det ikke at ende.
»Tingene kan nogen gange udvikle sig på forbløffende vis,« siger hun.


