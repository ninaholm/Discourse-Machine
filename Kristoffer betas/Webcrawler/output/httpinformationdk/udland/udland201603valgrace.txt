Et valg om race
Vrede, hvide mænd raser over deres bristede amerikanske drøm til Donald Trumps vælgermøder. En drøm, der hviler på en historisk udplyndring af sorte. USA’s valgkamp er blevet en kamp mellem racer


 Den hvide arbejderklassemand føler sig ikke længere som en del af den amerikanske drøm. De midaldrende amerikanere uden uddannelse begyndte allerede at miste deres job i industrien i 1990’erne.
Deres lønninger har ikke rokket sig ud af stedet i flere årtier, og under finanskrisen er milliarder af dollar sivet ud af deres husholdninger.
Læs også: Den perfekte drøm krakelerer
Deres selvmordsrate er stigende, og narkoproblemet er ikke længere udelukkende sort. Ifølge flere rapporter er 90 procent af de amerikanere, der i løbet af det seneste årti har prøvet heroin for første gang, hvide amerikanere uden for de store byer og blandt middelklassen.
USA’s heroinepidemi er hvid.
Det er blandt disse vælgere, republikaneren Donald Trump høster støtte i primærvalgkampen. Men den amerikanske drøm, som Trump lover at genskabe med sin Make America Great again-retorik, har aldrig været for alle.
Læs også: USA’s sorte kroppe er under beskydning
