Tasken oplader pc og telefon
Den britiske solpanelproducent, G24i, sætter sammen med Mascotte Industrial Associates en produktion af  tasker og rygsække med integrerede solceller igang. Ideen er, at solcellerne skal kunne oplade den bærbare pc, kamera og mobiltelefon, som man har i tasken, mens man opholder sig udendørs


 Den britiske solpanelproducent, G24i, sætter sammen med Mascotte Industrial Associates en produktion af  tasker og rygsække med integrerede solceller igang. Ideen er, at solcellerne skal kunne oplade den bærbare pc, kamera og mobiltelefon, som man har i tasken, mens man opholder sig udendørs.
»Vores moduler kan integreres i mange forskellige forbrugerprodukter og giver brugeren mulighed for at spare penge på strøm og reducere sit CO2-aftryk,« siger direktør i G24i, John Hartnett.
Det er ikke første gang, en virksomhed fremstiller solceller, der kan bæres af brugeren. Voltaic Systems har tidligere fremstillet en ’generatortaske’, og Mascotte har også udviklet  forskellige elektroniske tasker. Det nye ved G24i’s solcelletasker er, at den gør brug af den såkaldte DSSC teknik, som gør solcellerne mere robuste, mere fleksible og billigere at fremstille.
Bo Hertzberg, som har startet G24i, har tidligere sagt, at forbedringer i batteriers levetid og brug af letvægts- og tyndfilmsolceller om få år kan give os bærbar elektronik, der aldrig behøver opladning.
	lan

