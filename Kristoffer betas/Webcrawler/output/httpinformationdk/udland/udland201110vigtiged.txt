Vigtige datoer i det libyske oprør



  
Midt i februar udbryder der oprør flere steder i Libyen mod Muammar Gaddafis styre. Oprørerne etabler et hovedkvarter i Benghazi i den østlige del af landet.
* 17. marts: Under truslen om Gaddafi-styrkers stormløb på Benghazi vedtager FN's Sikkerhedsråd resolution 1973, som bemyndiger et flyveforbud over Libyen, en våbenembargo og militære aktioner til at forhindre overgreb på civilbefolkningen.
* 19. marts: En koalition af lande med Frankrig, Storbritannien og USA i spidsen iværksætter et angreb med missiler og fly på Gaddafis styrker. Danmark bidrager med seks F-16-fly.
* 31. marts: Nato overtager kommandoen for operationen.
* 14. august: Oprørere erobrer centrum af byen Zawiyah nær Tripoli og kontrollerer dermed kystvejen til Tripoli.
* 21. august: Oprørere fra Nafusa-bjergene indtager Tripoli.
19. oktober: Nato oplyser, at det siden 31. marts har gennemført 9602 angreb med fly mod mål, der truer sikkerheden for civile.
* 20 oktober: Det libyske overgangsråds styrker nedkæmper den sidste modstand i Gaddafis fødeby Sirte. Den sidste by, som er under det tidligere regimes kontrol.
* 20: oktober: Overgangsrådet rapporterer, at Gaddafi dør i Sirte som følge af skudskader.
