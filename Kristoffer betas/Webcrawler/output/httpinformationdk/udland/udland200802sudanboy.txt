Sudan vil boykotte Danmark



 Sudans præsident, Omar al-Bashir, truer med at smide danske organisationer ud af landet i protest mod, at danske medier har genoptrykt Kurt Westergaards karikaturtegning af profet Muhammed med en bombe i turbanen.
"Præsidenten har givet ordre til, at danske embedsmænd og diplomater ikke skal modtages af sudanesiske embedsmænd, og at alle danske organisationer bør udvises. Desuden opfordrer præsidenten til boykot af danske produkter," hedder det i en erklæring fra præsidentpaladset. 

