Hvilken betydning får Rohani?

 
Hamraz Bayan
	Kunstner af iransk oprindelse, bosat i Danmark. Hun brevstemte på Rohani


 
Rouzbeh Parsi: ’En præsident har altid magt’
- Hvilken reel magt får Hassan Rohani?

	»Det undrer mig, at folk allerede nu siger, at Hassan Rohani som præsident af Iran ikke kommer til at have nogen magt. Da det var Ahmadinejad, som sad ved magten, havde folk meget travlt med at fortælle, hvor fatal hans opførsel var for landet, og hvor magtfuld han var. Det er, som om en reformvenlig præsident ikke har magt, men en konservativ præsident har. Det er ikke fair og heller ikke sandt. Når man ser på det historisk, kan man se, at tidligere præsidenter har haft reel indflydelse, på trods af at den virkelige leder af Iran naturligvis er den øverste leder, ayatollah Khamenei. Men præsidenter har gennem tiden sat både politiske, sociale og kulturelle aftryk på landet.«

- Hvilke forandringer kan Rohani gennemføre internt i Iran?

	»Jeg vil formode, at økonomien bliver førsteprioritet. Der må ske nogle strukturelle forandringer med subsidierne og med ledelsesstilen. Med Ahmadinejad ved magten har det hele været meget uigennemskueligt. Der skal en helt anden ledelsesstil til for at styre et land på en kompetent måde. Med sin store erfaring regner jeg med, at Hassan Rohani er en kompetent leder. Allerede nu har han dog næsten helt urimelige forventninger hængende over hovedet, så det bliver spændende at se, hvor hurtigt og hvor langt han kan nå.«

- Hvilke forandringer kan Rohani skabe, hvad angår Irans forhold til resten af verden?

	»Det længste, EU er kommet i atomforhandlinger med Iran, var med Rohani som chefforhandler. Det giver forhåbninger om, at man måske kan nå til en løsning med atomforhandlingerne.«

	Janne Bjerre Christensen: ’Håbet er tilbage’

- Hvilken reel magt har den nye præsident Hassan Rohani?

	»Magtopbygningen i Iran er jo sådan, at en væsentlig del af magten ligger hos den åndelige leder,ayatollah Khamenei, og bl.a. Vogternes Råd. Men det er samtidig indlysende, at det har en reel betydning, hvem der erpræsident i Iran.«

- Hvilke forandringer kan Rohani skabe internt i Iran?

	»Han har i valgkampagnen bl.a. talt for at løslade politiske fanger fra oprøret i2009. Det ville have en enorm betydning i forhold til Den GrønneBevægelse, som har været hårdt undertrykt siden 2009, og hvis ledere, Mousavi og Karroubi, har siddet i husarrest siden februar 2011. Det, at man genopliver folks håbom, at ting kan forandre sig, og at det nytter at stemme, betyder rigtig meget. Detspringende punkt er dog økonomien. Landet er hårdt trængt økonomisk. Rohani har givet udtryk for, at det ikke kun er på grund af sanktionerne, atøkonomien er dårlig, men også på grund af den tidligere regerings dårlige ledelse. Han mener, at Iran har andre veje at gå internt.«

- Hvilke forandringer kan Rohani skabe i Irans forhold til resten af verden?

	»Den nuværende situation med atomkonflikten og sanktionerne er helt uholdbar. Selvom Irans atomprogram er kontroversielt, mener jeg, at Vesten og Iran på mange måder erlige gode om, at forhandlingerne er kørt fast. I og med at Rohani harmarkeret sig stærkt på atompolitikken som tidligere forhandler og taler for en større åbenhed overfor Vesten, er der en forhåbning om, at han vil kunne skabe et nybrud iforhandlingerne.Vi kan nok ogsågodt forvente, at han kommer ud for de samme kampe med ayatollah Khamenei, som den tidligere reformvenlige præsident Khatami gjorde. «

	Hamraz Bayan: ’Et skridt ad gangen’

- Hvorfor stemte du på Rohani?

	»Jeg var trist og bekymret, da jeg smed min stemme i en grå boks på den iranske ambassade, for det er så svært at gennemskue, hvilke konsekvenser ens stemme får. Jeg har tænkt meget på dem, som blev slået ihjel eller fængslet efter valget i 2009. Vil de blive negligeret og glemt, hvis jeg bare støtter systemet? Jeg vil gerne gøre noget, som kan ære deres minde, og fra hvad vi havde at vælge mellem, var Rohani det bedste valg.

- Hvilken reel magt har den nye præsident Hassan Rohani?

	»At være blevet valgt som landets præsident er naturligvis en magtfuld position. Præsidenten er jo i den absolutte top af regeringskæden, men i Iran må man være bevidst om, at der kan ske rigtig meget bag facaden i regeringen, som gør, at præsidenten kan være underlagt styrets regler.«

- Hvilke forandringer håber du, Rohani kan skabe?

	»Det vigtigste for mig lige nu er, at der ikke kommer krig i mit land, og jeg håber, at den økonomisk situation bliver forbedret. Jeg ville ønske, at jeg kunne bede om mere demokrati og frihed, men jeg tror, at vi må tage et skridt ad gangen. Ahmadinejad har under sit præsidentskab forvoldt på landet stor skade, som det vil tage mere end én præsidentperiode at råde bod på. Forholdet til omverdenen har lidt skade, og jeg håber, at det vil blive forbedret med en fornuftig atomforhandling, så Iran kan komme ud af den isolation, landet befinder sig i. Selv om atomprogrammet naturligvis ligger i ayatollah Khameneis hænder, håber jeg, at Rohani kan have en positiv indflydelse i den retning. Endnu ved vi ikke, om Rohanis sympati kommer til at være hos folket eller Khamenei, men jeg har store forhåbninger til ham.«

