Regering søger ly i lufthavn
Thailand


 Thailands regering overvejer at flytte sine kontorer til Bangkoks indenrigslufthavn for at undgå konfrontationer med demonstranter, der de seneste to uger har besat regeringens officielle bygninger, oplyser en embedsmand. Tusindvis af demonstranter stormede den 26. august flere af regeringens kontorer. Det har betydet, at omkring 2.000 ansatte nu må mase sig sammen i andre bygninger. Vicepremierminister Somchai Wongsawat, som er udnævnt til fungerende regeringschef, efter at landets forfatningsdomstol har sat Samak Sundaravej fra bestillingen på grund af dennes bijob som tv-kok, foreslår at flytte de ansatte ud i Don Mueang-lufthavnen. 

