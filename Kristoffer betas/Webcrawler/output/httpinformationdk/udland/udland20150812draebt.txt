12 dræbt i Bangkok



 Mindst 12 personer blev dræbt, efter en voldsom bombe eksploderede i det centrale Bangkok sent mandag lokal tid, oplyser politi på stedet til Reuters. 20 andre er såret ved angrebet, skriver thailandske medier. Legemsdele blev slynget gennem luften ved den voldsomme eksplosion og lå spredt uden for Erawan Templet i gaden Chidlom i det centrale Bangkok, siger en talsmand for politiet til AFP. Templet ligger i et travlt område af den thailandske hovedstad. Hindutemplet besøges også af tusindvis af buddhister hver dag, skriver den britiske tv-station BBC, der har sit kontor i nærheden. Bombeeksplosioner er meget usædvanlige i Bangkok, og umiddelbart er der ikke nogen, der har taget skylden for angrebet.
Ritzau/Reuters

