Nye diplomatiske sejre til Irak



 Irak fortsætter sin lange vej ud af isolationen fra mange af sine muslimske naboer. Torsdag kom Tyrkiets premierminister, Recep Tayyip Erdogan, nemlig på besøg i landet som den første tyrkiske statsleder i næsten 20 år. Fremover skal statsoverhovederne ifølge iraks præsident mødes årligt. 
Samtidig lovede Kuwaits udenrigsministerium, at der inden længe bliver udnævnt en kuwaitisk ambassadør, som skal sendes til Irak. Gårsdagens to diplomatiske sejre kommer efter, at både Jordan og De Forenede Arabiske Emirater de seneste uger har udnævnt ambassadører, og Bahrain har lovet at gøre det samme meget snart. 
ritzau/AP 

