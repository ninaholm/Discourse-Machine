Højtlæsning er godt



 Højtlæsning for et barn styrker udviklingen af både talesprog og læse- og skrivefærdigheder hos barnet, skriver hjemmesiden forskning.no med henvisning til resultaterne af en rapport fra en forskergruppe fra Reach Out and Read National Center i Boston og Boston University School of Medicine. Forskningen viser også, at børn af middelklasse-forældre oftere får læst bøger højt end børn fra de laveste klasser i samfundet. Men man skal ikke fortvivle, hvis man hopper over højtlæsningen en dag eller tre. Undersøgelsen påpeger nemlig, at den måde man læser højt på er mindst lige så vigtig. Stor indlevelse fra den voksnes side øger barnets sprogfærdigheder mere, end hvis læsefrekvensen er helt jævn.

