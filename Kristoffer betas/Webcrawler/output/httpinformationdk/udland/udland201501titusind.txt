Titusinder er samlet i Paris for at hædre satire-ofre
Store menneskemængder er samlet flere steder i Frankrig efter massakren på satiremagasinet Charlie Hebdo
 Lyon onsdag aften.


 Titusinder af mennesker er onsdag aften gået på gaden i flere franske byer for at hædre og mindes ofrene for massakren på satiremagasinet Charlie Hebdo.
En stor menneskemængde er samlet på Place de la Republique, som ligger under en kilometer fra redaktionen, hvor gerningsmænd skød og dræbte 12 personer og sårede mange andre onsdag formiddag.
Mindst 20.000 er på gaden i lignende markeringer i byerne Lyon og Toulouse, oplyser fransk politi ifølge nyhedsbureauet AFP.
 Franskmændene samles i støtte til Charlie Hebdo - her i Toulouse.
Fred Scheiber
 Lyon onsdag aften.
Scanpix
På internettet skifter brugere verden over deres profilfoto til en sort baggrund med teksten "Je suis Charlie" - jeg er Charlie.
Det budskab spredte sig hurtigt, efter at journalister onsdag eftermiddag mødte op ved Charlie Hebdos lokaler i Paris med plakater med budskabet.
- Dette er en fri republik med ytringsfrihed, siger den grafiske designer Fertray Phillippe til nyhedsbureauet dpa.
Andre demonstranter bar bannere med teksten "pressefriheden har ingen pris" og "Charb døde fri" med henvisning til en af de dræbte.
Også i andre franske byer er folk på gaden i støtteaktioner.
Scanpix
Scanpix

