Avis: Bagmændene i Paris kommunikerede med IS
Terroristerne, som fredag dræbte mindst 129 civile i Paris, havde angiveligt kontakt med IS før angrebene. Syv af terroristerne døde fredag, mens en bror til to af dem stadig er på fri fod. Efterretningstjenesterne har sat en klapjagt ind
 Kort over hændelserne i Paris fredag aften


 Franske myndigheder har tal på syv døde terrorister efter fredagens angreb, mens én stadig er på fri fod. Politiet efterlyste således i aftes en 26-årig bel- gier, Abdeslam Salah. Imens er to af terroristerne identificeret: En 30- årig mand fra Courcouronnes syd for Paris, som fransk politi vidste var radikaliseret. Samt den 29-årige mand Omar Ismail Mostefai. Han er blevet identificeret via en finger fundet på Bataclan.
Omar Ismail Mostefai var kendt af politiet for småkriminalitet og havde otte domme på sin straffeat- test, men han havde aldrig været i fængsel, oplyser fransk politi. Lørdag blev hans far og to brødre anholdt og søndag fandt politiet frem til tre andre familiemedlemmer, der nu også er anholdt.
Ud over Omar Ismail Mostefai er terroristerne fra koncertstedet Bataclan blevet beskrevet som værende unge mænd af mellemøstligt udseende, der rutineret og resolut håndterede deres våben: »Han så meget ung ud. Det, der ramte mig var hans barnlige, bestemte ansigt: Koldt, roligt og skræmmende,« har en journalist der var til stede på Bataclan fortalt til AP.
En anonym retsmediciner har anslået to af terroristerne fra Bataclan til at være mellem 15 og 18 år.
I nærheden af ligene udenfor Stade de France er der fundet syriske pas.
I går fortalte franske og græske myndigheder, at mindst en af terroristerne er kommet ind i Europa via flygtningeruterne gennem Grækenland. Det er tidligere blevet beskrevet, hvor nemt og billigt det er at få fremstillet et falsk pas i Tyrkiet, så det er ikke sikkert, at de er syrere. Men på nettet florerer navnene på to personer, der er blevet registreret som flygtninge på Leros den tredje oktober
 Kort over hændelserne i Paris fredag aften

Ifølge internationale medier var de blandt terroristerne, der udførte angrebene.
Noget tyder desuden på, at gerningsmændene, som fredag aften gik til angreb på civile i Paris, ikke bare var inspireret af IS, men ligefrem samarbejdede med det islamistiske terrornetværk. Gerningsmændene havde nemlig ifølge anonyme kilder været i kontakt med IS forud for angrebene, skriver The New York Times.
Efter angrebet fik fransk politi et tip om, at en bil med belgiske plader skulle være set fredag aften i centrum af Paris. Den blev fundet i nærheden af Bataclan, og i går blev endnu en bil med tre skarpladte AK 47-rifler fundet. Bilerne var lejet i Belgien en uge inden attentatet.
Det har ført til, at belgisk politi har foretaget ransagninger i den fattige migrantbydel Molenbeek i Bruxelles, og søndag aften havde anholdt syv mennesker. Desuden oplyser den belgiske statsanklager, at to af terroristerne, der døde i Paris, havde adresse i Belgien. Gerningsmanden på fri fod er også fra Bruxelles.
Den belgiske indenrigsminister sagde søndag, at Belgien har svigtet i kampen mod radikalisering.
»Jeg har tænkt mig at få ryddet op i Molenbeek. Vi kan ikke accepterer det her mere. Vi skal finde ud af, hvordan vi tackler det her problem og udrydder det en gang for alle,« fortalte indenrigsminister på belgisk tv. Efter angrebene på Charlie He- bdo foretog belgiske antiterrorstyr- ker flere ransagninger i Molenbeek, hvorefter fem belgiske statsborgere blev sigtet for at deltage i »terroristisk operation«.

