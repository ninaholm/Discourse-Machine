Rusland vil svare på missilskjold med fly



 Russiske krigsfly og missiler kan placeres i Hviderusland og Kaliningrad som modsvar på, at USA vil opbygge et omstridt missilskjold i Tjekkiet og Polen. "Der kan blive tale om at placere Iskander-missiler og strategiske fly i Hviderusland og Kaliningrad med mere," siger Ruslands ambassadør i Minsk til Interfax. Tjekkiet har trods lokale protester sagt ja til at placere missilskjoldets radar i Bøhmen. Polen prøver fortsat at få militært isenkram ud af USA som modydelse for at lægge jord til 10 affyringsramper til raketter, som skal neutralisere fjendtlige missiler fra f.eks. Iran.

