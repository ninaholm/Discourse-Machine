Hot eller not i Obamaland
Ny præsident, nye tider. Bagsiden vil ikke skuffe de af læserne, som gerne vil være med på vognen, næste gang turen går over Atlanten, og bringer derfor en enestående liste over, hvad der hør og bør sig i det nye USA


 Washington DC - Nye koste fejer bedst, siger det gode (gamle) danske ordsprog, og ingen steder ved man det bedre end på mode- og stilredaktionerne i de amerikanske aviser. Her opstiller man, ligesom visse danske medier, hvert nytår lister over, hvad der er cool, hot eller på anden vis dømt inde og tilsvarende hvad, der er sooo last year, altså 'not' eller bare kikset, altså ude blandt amerikanske trendsættere. 
Som alle virkelige trendsættere ved, så er det at befinde sig på sådan en liste, eller at foretage sig noget, som optræder på listen, imidlertid totalt ude, men sådan er der så meget, og hvad er et nyt år i sammenligning med en nyvalgt præsident? Ingenting overhovedet, så i kølvandet på Barack Obamas knusende valgsejr har flere amerikanske medier fundet det passende at divertere sine brugere med den nye passende etikette for Obama-fans. Og eftersom denne gruppe udgør omkring 95 procent af danskerne, og sandsynligvis 99,8 procent af denne avis' læsere, vil vi ikke holde os tilbage med at bringe denne guide, så vore læsere kan begå sig i det nye postraciale, økologisk bevidste, klimaomsorgsfulde og progressive USA. 
For en sjælden gangs skyld må vi bringe dele af listen på engelsk.
Hot
Fist bumping
Yes-we-can
H-O-R-S-E
At være gæst ved Sashas slumber party
Roughes
Smarte nye ministre
Statusupdates
Mission Accomplished
O
Ækle menneskemængder
Obamacons
Rucola
Baskeball
Chokolade-peanutbar
Apple Macbooks
Blackberry organizers
Iste
Chicago
Lavenergibiler
Fagforeningsmedlemmer
Not
Chest thumbing
U-S-A
Moose (elg - fik De den?)
At være gæst ved Jennas (Bushs) bryllup
Mavericks
Smarte nye briller
Orange alerts
Mission Impossible
W
Ækle spindoktorer
Neocons
Iceberg
Baseball
Saltkringler og Donuts
PC'ere
Læderindbundne lommebøger
Øl
Arizona
Dollargrin
Blikkenslagere (især Joe)

Listen kunne nemt gøres længere, men afgrænses af hensyn til pladsmangel. Vi må dog lige takke Washington Post, New York Times, Sesame Street og diverse blogs for at hjælpe med til at lede læserne på den politisk korrekte vej.

