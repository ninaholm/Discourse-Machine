Kalkpiller øger risiko for blodpropper



 Nye forskningsresultater fra New Zealand og Skotland viser, at kosttilskud, der kombinerer calcium og D-vitamin, øger risikoen markant for hjerte-kar-sygdomme.
Undersøgelsen er en opfølgning på en undersøgelse fra sidste år, hvor forskerne kunne dokumentere, at kalktabletter, der ikke indeholder D-vitamin, øger risikoen for at udvikle hjertesygdom med blodpropper med 30 pct. Nu viser en ny undersøgelse, at også kombinerede kalk- og D-vitamintabletter øger forekomsten af blodpropper i hjertet med 24 pct. og i hjernen med 15 pct. Forskerne bag opfordrer folk til at holde op med at tage disse kosttilskud, medmindre ens læge synes, at det er vigtigt f.eks. i forbindelse med alvorlig knogleskørhed. lila

