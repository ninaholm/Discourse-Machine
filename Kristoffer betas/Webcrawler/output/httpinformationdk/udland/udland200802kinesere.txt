Kinesere på nettet



 Flere end 210 millioner kinesere bruger internettet. Det er en stigning med 50 pct. fra forrige år, og det betyder, at Kina er på nippet til at overhale USA, der indtil nu har været den nation i verden med flest internetbrugere. Det skriver The Economist. På trods af det store antal internetbrugere har e-handlen dog endnu ikke fundet fodfæste i Kina. eBays forsøg på at træde ind på markedet blev således et kæmpe flop, og den kinesiske pendant til eBay, Alibaba, er i højere grad blot en telefonbog over kinesiske butikker end den er et online indkøbscenter. Der er dog et voksende marked på indholdssiden. Således er 70 pct. af de kinesiske internetbrugere under 30 år, og der er dermed et spirende marked inden for underholdning, computerspil og lignende. jhh

