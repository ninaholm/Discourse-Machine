Ingen NATO-oprustning mod øst



 NATO har ingen planer om at iværksætte nye tiltag, som skal beskytte medlemslandene i øst mod eventuelle sammenstød med den store russiske nabo. Sådan lød beskeden fra NATO's generalsekretær, Jaap de Hoop Scheffer, i går eftermiddag efter et møde med forsvarsalliancens 26 forsvarsministre i London. Op til mødet har krisen i Georgien kastet nyt lys på NATO's oprindelige udgangspunkt - det territoriale forsvar af medlemslandene. Men der er altså ikke behov for eksempelvis at flytte flere styrker mod øst eller foretage andre ændringer i lyset af den anspændte situation, mener NATO-chefen. 
ritzau

