Dalai Lama truer med at træde tilbage



 Tibets åndelige leder, Dalai Lama, sagde i går, at han vil træde tilbage som leder, hvis volden optrappes i Tibet. "Hvis tingene kommer ud af kontrol, så er min eneste mulighed at træde tilbage helt og aldeles," sagde Dalai Lama fra sit eksil i Indien. Samtidig opfordrede den 72-årige modtager af Nobels fredspris kinesere og tibetanere til at leve fredeligt side om side. Han afviste på ny, at han står bag den sidste uges optøjer og uroligheder i Tibet, som Kina ellers har påstået. I stedet fastholder Dalai Lama, at han ønsker en høj grad af tibetansk autonomi under det kinesiske styre. 
ritzau

