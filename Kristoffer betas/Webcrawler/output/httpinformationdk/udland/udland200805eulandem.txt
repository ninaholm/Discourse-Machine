EU-lande vil mægle



 Udenrigsministrene fra fire EU-lande - Slovenien, Sverige, Polen og Litauen - vil rejse til Georgien i et forsøg på at mægle i striden mellem Tbilisi og Moskva, sagde EU-diplomater i går. Det er første gang, at EU forsøger at mægle i den tiltagende krise mellem de to lande, som er blevet stadigt mere spændt. Tbilisi beskyldte i sidste måned Rusland for at have skudt et ubemandet fly ned over udbryderrepublikken Abkhasien, som officielt er en del af Georgien, men som siden 1990'erne har været styret af separatister med stærke bånd til Rusland. Georgien mener, at Rusland forsøger at annektere Abkasien.


