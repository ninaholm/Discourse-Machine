Det skamløse snit
Venstre og dets formand giver stof til bøger, der allerede er skrevet


Således som Venstre har forvaltet krisen &ndash; den, man efter eget tvivlsomme udsagn er kommet igennem &ndash; skylder man i tilbageblik efter genopstandelsen som støtteparti for regeringen de ledende venstrefolk tak for underholdning i erindring om store øjeblikke i litteraturen.Charles Dickens ikke mindst var foruden overdådige evner som fortæller en af de helt store kendere af lurvethed, bedrag og skamløst hykleri: gnieren, der foregiver omsorg og kræver ubetalt overarbejde af den segnefærdige kontorist, bedrageren, der bedyrer sin uskyld ved endnu et bedrag, kostskolen, hvis pensum i Jesu navn indterpes ved slavearbejde &hellip;Propagandaens nye muligheder, udmøntet i det 20. århundredes totalitære systemers massekommunikation, lærte os, at blot en sag fordrejes tilstrækkeligt vedholdende og groft, kan en folkestemning styres. De samme ord bruges igen og igen. En given organisation eller et parti indøver sproglige figurer, som konsekvent repeteres, andre formuleringer afvises, mens de vedtagne formler bankes fast. I skandalen om venstreformandens anløbne adfærd lancerede partiets ordførere vendingen: &raquo;Lars Løkke Rasmussen er Christiansborgs dygtigste politiske håndværker&laquo;. Den gentog de alle med stor iver som svaret på alt. Udsagnet er i al sin primitivitet en tvivlsom påstand med brug af en lige så tvivlsom metafor. Hvordan måler man for det første politisk dygtighed? Ordet håndværker skal dernæst associere noget godt og solidt med begge ben på jorden, en mand, der ikke går rundt og funderer over, om et slips og en sok har kostet 25 eller 800 kr. mere eller mindre &ndash; og hvem der betaler. Den dygtigste håndværker af alle slår blot de søm i, det kræver at komme videre.Sagt tilstrækkeligt mange gange står det fast, at Løkke er alle andre overlegen med værktøjet på Christiansborg, hvor andre er amatører. Formlen er ikke alene ment til ydre, men også til internt brug af hensyn til de vrede jyder, der ikke rutter med penge til andres underbukser. Når han nu er så dygtig, formanden, og det viser sig, at Kristian er et illoyalt skvat, må vi hellere holde på lille Lars. Man ved, hvad man har.Piece of cake.Årsag og virkningOg så sætter skamløsheden yderligere ind: Manden, der har været rimelig årsag til den mest enerverende politiske personsag siden Thornings og ægtemands urimeligt rejste skattehistorie, appellerer til folket om, at det da nu må være nok med det fnidder, nu må personsagerne høre op, nu skal vi tale politik. Årsag og virkning byttes om med et snuptag og vendes behændigt mod den presse, som de fleste heller ikke bryder sig om, når den går nogen for nær. Heller ikke når pressens ihærdighed som her er på sin plads.Næste fase i Venstres strategi er én gang for alle at lukke munden på det segment i partiet, de tungeste af jyderne, der stadig har det skidt med boksershorts på første klasse, og som samtidig sidder på et erhverv, der, takket være finansieringsforhold og andet, så at sige altid må ekspandere. Som for resten nok også ville have mere, selv om de ikke var pisket til det. Kort sagt de mange magtfulde svineproducenter.Hvad kan den trængte venstreleder med røven i vandskorpen gøre mere effektivt end at give grønt lys for mere gylle takket være yderligere en million grise til landets svineproduktion! Manden, der faldt i søvn på formandsposten midt under klimatopmødet i København, understreger her sit dygtige politiske håndværk i miljøet. Rigtige venstremandfolk vil da skide på grundvandet.Åbenhed og politikerledeHvor ordet skamløshed fik ny næring var med Venstres reaktion under folkemødet på Bornholm, da statsministeren i sin store tale som nationens samvittighed mente det på sin plads, hvis oppositionslederen, der jo vil have hendes job, lagde papirerne på bordet, bilag og det hele, og fik gjort en ende på sagen. I betragtning af Venstres krav om åbenhed, da det gjaldt den daværende oppositionsleders skatteforhold, og da Skatteministeriet under Venstres ledelse på minister- og embedsmandsplan udviste stor interesse i de thorningske familieforhold, var statsministerens opfordring til Løkke &ndash; vel heller ikke objektivt set &ndash; helt urimelig.Men så trådte chefstrateg Claus Hjort Frederiksen frem i al sin oppumpede vælde. Som en ond parodi på en bifigur hos Dickens messede strategen: Nu skal statsministeren passe på og ikke puste til politikerleden!Den store brite kunne næppe have udtænkt en mere raffineret skamløshed, som i spidskompetencens ophøjelse består i at vende lodret urimelighed på hovedet. Som tjeneren, der bebrejder gæsten, som finder et hår i suppen, at denne ikke bærer hårnet, når han spiser ude.Den politikerlede, som altså Hjort Frederiksen erkender som risiko &ndash; og hvorfor mon &ndash; begynder i denne optik først med statsministerens opfordring til, at Venstrestatsministerkandidaten fremlægger dokumentation til opklaring af, hvorvidt han er en lille svindler eller ej.Man skal ikke være professor i statsvidenskab for at gennemskue Venstres modtræk. Foruden Dickens associeres frit til Victor Klemperers banebrydende værk fra 1947:LTI &ndash; Lingua Tertii Imperii,den store tyske sprogfilosofs notesbog om totalitarismens uhyrlige sprogform.&raquo;Ord kan virke som bittesmå doser arsenik: De sluges ubemærket, men efter nogen tid viser giftens virkning sig alligevel.&laquo;Ikke kun som svinegylle, der lanceres som afledning og forsvares i konkurrenceevnens hellige navn, ikke kun som fusk med bilag, der skjules og eroderer almen hæderlighed, ikke kun som den tomme påstand om den dygtigste håndværker på Christiansborg, men som summen af hele dette korrumperende orwellske nysprog, hvis indlagte drop forgifter al anstændighed i riget.De skulle skamme sig.
