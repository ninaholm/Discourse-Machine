Her er forslagene til forbedringer, Helge Sander
Forskningsministeren har opfordret til at komme med forslag til forberinger af universitets-uddannelserne. Her er et bud


Tak for den interesse ministeren har fået vakt for at indvolvere de studerende i større grad, end tilfældet er i dag.Vi skriver på vegne af Foreningen Partiet, der er en frivillig studenterforening, bestående af AAU-studerende.Overordnet set ønsker vi, at de sociale og økonomiske uligheder på universiteterne skal mindskes. Samt generelt at der skal sikres bedre forhold for såvel de studerende som underviserne, hvilket i sidste ende også vil gavne de studerende.PodcastingVi mener, at de studerende på universiteterne skal have mulighed for at hente forelæsninger som video-podcasts - det vil sige videofilm af de enkelte forelæsninger, der bliver lagt på internettet, så man bagefter kan se dem på dér eller overføre dem til eksempelvis sin videoafspiller o.lign.Vi mener, at dette generelt kan højne kvaliteten af de enkelte studerendes arbejde, da de vil have mulighed for at se de forelæsninger, de er gået glip af på grund af lægebesøg eller lignende. Samtidig vil der også være mulighed for at gense forelæsningerne som en del af eksamenslæsningen.Samtidig tror vi, at bevidstheden om podcasting vil påvirke forelæserne til at forsøge at objektivere undervisningen mest muligt og derved undgå, at de studerende forveksler forelæserens ideologier og holdninger med det faktiske pensum.Repræsentanter fra universiteternes IT-afdelinger, som vi har været i dialog med, er positive over for denne idé. De mener imidlertid samstemmende, at en sådan løsning vil være omkostningsfuld, og at den derfor bør prioriteres som en samlet landsdækkende indsats fra ministeriets side.UndervisningenVi har talt med flere ph.d.-forelæsere. Disse mener, at de første to år de underviser i et fag, kan det slet ikke løbe rundt med de timer de får tildelt, fordi de både skal sætte sig grundigt ind i emnet, lave opgaver, og evt. slides og kompendier. Men når man efterhånden har holdt et kursus i over to år, er det først, at det begynder, at løbe nogenlunde rundt rent økonomisk i forhold til det timeantal man reelt anvender i forbindelse med undervisningen.Dette betyder, at undervisningens kvalitet det første stykke tid ikke er optimal, på trods af at underviserne flittigt og professionelt forsøger at sammensætte de bedst muligt forelæsningsrækker.Foreningen Partiet foreslår derfor, at universitetet økonomisk får mulighed for, at differentiere timetallet, så der er væsentligt flere timer til rådighed de første år, og lidt færre de følgende, men stadigt flere end i dag.StudiebøgerVi mener, at der skal etableres et åbent uvildigt kontrol-organ, bestående af undervisere, studerende og eksterne repræsentanter, bl.a. fra forskellige dele af forlagsbranchen, på alle universiteter.Dette kontrolorgan skal sikre, at de bøger og materialer, der ender på boglisterne, er reelt brugbare for de studerende på universiteterneEtableringen af et sådant organ skal ske for at sikre, at bøger ikke blot føres på boglisterne fordi den pågældende forfatter underviser på det specifikke studie og hermed vil kunne tjene penge på salget.Desuden ønsker vi at sikre, at bøger er så politisk neutrale som muligt samt at lægge en dæmper for boglister, der indeholder irrelevant materiale, eller materiale der kan subsidieres med billigere materiale af samme kvalitet. Desuden håber vi med vores forslag på, at udgivere af bøger presses til prisnedslag, ved universitetets anbefaling af indkøb af bestemte bøger.MiljøetVi mener desuden, at der skal være større fokus på miljøet på universiteterne. Derfor fremsatte Foreningen Partiet allerede den 11. april en række grønne initiativer, som vi synes universiteterne bør fokusere på for, at være med til at sikre et bedre miljø.Herunder er øget fokus på brug af solenergi, øget fokus på jordvarme, øget fokus på indsamling af brugt glas separat, samt øget fokus på elsparetiltag på universiteterneVi håber på imødekommenhed for vores forslag.Vi takker på forhånd for interessen.Michael Thomsen, Kasper Vinther og Dennis S. Johansen er studerende på AAU og med i Foreningen Partiet
