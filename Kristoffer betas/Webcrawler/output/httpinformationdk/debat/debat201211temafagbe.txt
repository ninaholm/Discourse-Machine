Tema: Fagbevægelsen i aktion
Læs om, hvordan organisatorer, tillidsmænd og fastansatte fagforeningsfolk kæmper for medlemmernes rettigheder.


 Det hele starter med madpakker, lokumsdøre og for korte nederdele, rapportage om organisatorens rolle
HTH var for ikke så længe siden en fabrik med en lav organisationsprocent og få tillidsrepræsentanter. Men 3F’s særlige organiseringsgruppe har det seneste trekvarte år arbejdet målrettet på fabrikken for at øge den faglige aktivitet. De uddannede organisatorer har haft samtaler med fabrikkens ansatte enkeltvis, hjulpet med at starte faglige aktioner, fået valgt nye tillidsfolk og fået organisationsgraden op omkring 90 procent.
Fagbevægelsens detektiver jagter overenskomster, rapportage fra 'felten'
Antallet af faglige konflikter er højere end nogensinde før, og hver dag arbejder fagforeninger i byggeriet målrettet på at finde frem til firmaer uden overenskomst, der skal presses. Information er taget med på jagt
»Det øverste lag skal tvinges ned og snakke politik med helt almindelige mennesker«, portræt af tillidsmand
Situationen i Post Danmark afspejler på den måde det, som både ufaglærte og fagbevægelsen har været udsat for over hele landet de sidste par årtier. Den teknologiske udvikling giver mindre arbejde, og det arbejde, der er tilbage, bliver outsourcet til andre aktører uden stærke faglige traditioner, som ikke har overenskomst. I postens tilfælde er det særligt pakkerne, der er i vækst, men Post Danmark udkonkurreres her af mindre firmaer med selvstændige vognmænd bag rattet:
»Det er bulgarere og rumænere, der arbejder der. Jeg har intet imod mennesker andre steder fra, men de arbejder fra tidlig morgen til sent aften til en dårlig løn og uden feriepenge. Det kan ordnede arbejdsforhold aldrig nogensinde konkurrere med,« siger Morten Søndergård, der er fællestillidsmand. Den pressede situation gør det til benhårdt arbejde, at være tillidsmand. Meget er forandret, fra da det gik godt, hvor man hver mandag holdt introduktion for de nyansatte, til nu, hvor man stort set kun er med til at afskedige.
3F kæmper for medlemmerne, kommentar fra 3F's forbundssekretær
»Når vi argumenterer for, at man skal forblive medlem eller melde sig ind i 3F, handler det ikke om dagpengeregler. Så handler det om overenskomster, løn- og arbejdsvilkår og et fagligt fællesskab, som betyder, at det enkelte medlem har Danmarks største fagforbund i ryggen, hvis hun eller han bliver behandlet urimeligt. Sidste år skaffede vi således 1,50 kr. tilbage til medlemmerne i erstatninger, manglende løn- og feriebetaling mv. for hver krone, vi fik ind i medlemskontingent.« siger forbundssekretær i 3F, Per Christensen
Arbejdsspørgsmål
Hvad gør en organisator?
Hvad gør en tillidsmand?
Hvad er en overenskomst?
Hvorfor jagter fagforeningerne virksomheder uden overenskomst?
Hvad mener fagforeningen 3F, at den vigtigste opgave er?

