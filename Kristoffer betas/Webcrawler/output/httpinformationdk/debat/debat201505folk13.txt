FOLK



 Kirkevandaler
Danske kirker fyldes med kunst, som den højeste sagkundskab fraråder. Det oplyser Kristeligt Dagblad. Sagen er, at menighedsråd lader hånt om vurderingerne fra Akademiraadets Udvalg for Kirkekunst.
Flottenhejmere
Udvalget for Kirkekunst fik i 2010-13 forslag til udsmykning. I 25 tilfælde frarådede udvalget menighedsrådets kunstforslag. Alligevel fremturede menighedsrådene i 17 tilfælde – og brugte millioner af kroner på de afviste forslag.
Amatører
Næstformanden i Selskabet for Kirkelig Kunst, billedkunstneren Martin Nannestad Jørgensen, advarer: ’I værste fald risikerer vi vandalisme af kirkerne, fordi det er amatører, der er sat til at forvalte kirkerne.’
Trodsige formænd
Den daværende formand for et af de menighedsråd, der trodsigt har ignoreret den advarsel, Svend Hørsman fra Skørping Sogn, siger om vurderingen fra Akademiraadets Udvalg for Kirkekunst: ’Det var en gang fis.’

