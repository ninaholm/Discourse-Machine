Kan kinesiske værdier blive universelle værdier?
Den 8. november afholder Kinas kommunistparti kongres, men landets magthavere har stadig ikke afgjort, hvilken rolle den nye supermagt vil spille på den globale scene


I dag kan der næppe herske nogen rimelig tvivl om, at Folkerepublikken Kina vil dominere det 21. århundredes verden. Landets hurtige økonomiske vækst, strategiske potentiale, enorme indre marked og omfattende investeringer i infrastruktur, uddannelse, forskning og udvikling – samt dets massive militære oprustning – vil uværgeligt sikre dette. Det betyder, at vi i politisk og økonomisk henseende er på vej ind i et øst- og sydøstasiatisk århundrede.Her bør vi naturligvis i første omgang holde os for øje, at resultatet for hele verden ville have været langt værre, hvis Kinas udvikling var stagneret. Men hvordan kommer denne verden til at se ud? Vi kan forudsige, at den kinesiske supermagt vil søge at forme sin egen geopolitik, men hvilke værdier vil ligge til grund for udøvelsen af denne magt?Den officielle politik – de ’fire moderniseringer’ (industri, landbrug, militær og videnskabelig-teknologisk) – som har understøttet Kinas opblomstring siden slutningen af 1970’erne, har ikke givet os noget svar på dette spørgsmål, fordi ’den femte modernisering’ – udviklingen af en demokratisk retsstat – stadig mangler. Sandt at sige møder en politisk modernisering stadig massiv modstand fra det kinesiske kommunistparti, der ikke har nogen interesse i at opgive sit magtmonopol.Desuden vil overgangen til et pluralistisk system, der kanaliserer snarere end undertrykker politisk uenighed, være risikabel, om end risikoen kun vil forøges, så længe ét-parti-styret (og den lokale korruption, der følger med det) insisterer på at bevare sit magtmonopol.Ideologisk er den kinesiske ledelses afvisning af menneskerettigheder, demokrati og retsstatsprincipper baseret på den påstand, at disse angiveligt universelle værdier blot er et skalkeskjul for vestlige interesser, hvorfor en afvisning af dem opfattes som et spørgsmål om selvrespekt.Kina vil aldrig igen lade sig undertvinge og ydmyge militært af Vesten, så derfor bør det heller ikke ligge under for ’vestlige normer’.Asiatiske værdierHer kommer vi tilbage til begrebet ’asiatiske værdier’, der oprindeligt blev udviklet i Singapore og Malaysia. Men frem til i dag, tre årtier senere, er betydningen stadig uklar. Grundlæggende skal dette koncept retfærdiggøre et kollektivistisk-autoritært styre ved at sidestille det med lokale traditioner og kultur, på en sådan måde at dets ’autonomi’ defineres ud fra dets ’andethed’ – eller mere præcist: ud fra dets specifikke differentiering fra Vesten og dens værdier.Således er ’asiatiske værdier’ ikke universelle normer, men snarere en strategi for selvopholdelsesdrift, der bygger på identitetspolitik.I lyset af den vestlige imperialisme og kolonialisme i Asien er ønsket om at opretholde en særskilt identitet både legitimt og forståeligt.Men bestræbelserne på at bevare magten på de samme hænder, behovet for at udvikle en særskilt ’asiatisk’ identitet og ønsket om at gøre et gammelt historisk regnskab op, kan ikke løfte den normative udfordring, som er forbundet med Kinas nye position som århundredets dominerende magt.Hvordan denne udfordring imødegås bliver afgørende for karakteren af Kinas globale magt og dermed for, hvordan Kina behandler andre, svagere lande. En stat bliver en verdensmagt, når dens strategiske betydning og potentiale giver den global rækkevidde.Og som regel forsøger sådanne stater derefter at beskytte deres interesser ved at udnytte deres overvægt (hegemoni), hvilket kan være en opskrift på en farlig konflikt, hvis dette sker ved tvang snarere end ved samarbejde.Sovjetunionen var ikke ideologisk antivestlig, da kommunismen og socialismens er vestlige opfindelser, men den var antivestlig i politisk henseende. Og den mislykkedes ikke kun af økonomiske år-sager, men også fordi dens interne og eksterne fremgangs-måder var baseret på tvang, ikke samtykke.Hvilken vej går Kina?Derimod viste USA’s økonomiske og politiske model med dennes individuelle rettigheder og åbne samfund, at være den kolde krigs skarpeste våben. USA sejrede ikke primært på grund af sin militære overlegenhed, men på grund af sin bløde magt, og fordi dets hegemoni ikke først og fremmest var baseret på tvang – det var noget af den, må det siges – men i høj grad på samtykke.Hvilken vej vil Kina vælge? Selv om Kina ikke ønsker at ændre sin gamle og beundringsværdige civilisation, skylder dets genopblomstring i vidt omfang, at det har favnet den vestlige model for modernisering – en kæmpebedrift, der blev iværksat af Deng Xiaoping, da han førte landet ind på dets nuværende kurs for tre årtier siden. Dog er det afgørende spørgsmål om den politiske modernisering forblevet ubesvaret.Det er klart, at nationale interesser og til tider også ren magt spiller en rolle for, hvordan USA og andre vestlige lande anvender værdier som menneskerettigheder, retsstaten, demokrati og pluralisme instrumentelt. Men disse værdier er ikke blot ideologiske glasmontrer for vestlige interesser. De er faktisk universelle. Og så meget desto mere i en tid med omfattende globalisering.Bidraget fra Asien – og især Kina – til udviklingen af dette universelle sæt af værdier kan endnu ikke forudses. Men det vil helt sikkert komme, hvis den ’femte modernisering’ fører til Kinas politiske forandring. Kinas vej til verdensmagt vil i meget høj grad blive bestemt af den måde, det håndterer dette spørgsmål på.Joschka Fischer er tidligere tysk udenrigsminister© Project Syndicate og Information – Oversat af Niels Ivar Larsen
