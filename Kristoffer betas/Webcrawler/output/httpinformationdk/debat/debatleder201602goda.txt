God aftale for hele Europa



 »Jeg vil med hele mit hjerte og sjæl føre kampagne for at overbevise det britiske folk om at forblive i denne reformerede Europæiske Union«
Storbritanniens premierminister David Cameron i lørdags

Det er officielt. Ikke kun, at der foreligger en aftale mellem Storbritannien og de øvrige 27 EU-lande, der vil give briterne en »speciel status« inden for EU. Men også, at den britiske premierminister springer ud som helhjertet tilhænger af britisk EU-medlemskab.
Det er noget af en kovending, efter at Cameron i hele sin karriere som toppolitiker har portrætteret sig selv som ærke-EU-skeptiker og som aldrig har forspildt en chance for at kritisere samarbejdet.
