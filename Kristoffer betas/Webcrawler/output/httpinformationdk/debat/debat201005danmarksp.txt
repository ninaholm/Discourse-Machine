Danmarks Pædagogiske Universitet?
Udviklingen af pædagogikken i Danmark styres og påvirkes i vid udstrækning, både direkte fagligt og indirekte politisk, via prioriteringer på Danmarks Pædagogiske Universitetsskole (DPU). Det vil uvægerligt sætte sit aftryk i fremtiden, da de fleste lærere og pædagoger efteruddannes her
Sat lidt på spidsen, er vi gået fra DPU til AUDEM - fra Danmarks Pædagogiske Universitet til Asiatisk Inspireret Udviklings-afdeling for Evidens-baseret Myndighedsbetjening. I så fald bliver uddannelserne kontraktstyrede på alle niveauer, og det er trist, mener dagens kronikør.

I løbet af få år har Danmarks Pædagogiske Universitetsskoles (DPU) syn på dansk pædagogik og dens placering i forhold til myndigheder og videnskab imidlertid ændret sig radikalt.Eftersom hovedparten af skolelæreres og pædagogers videreuddannelse foregår på DPU, vil denne ændring i løbet af en årrække sætte sig dybe spor i den praktiske pædagogik.I sin tid blev DPU dannet som en sammenslutning af en række mindre forsknings- og videreuddannelsesinstitutioner. Det var den første (og eneste) rektor, Lars-Henrik Schmidt, som stod for at samle alle disse ikke særligt estimerede forsknings- og videreuddannelsesinstitutioner til et egentligt universitet, og resultatet blev et tiltrængt løft til hele det pædagogiske område.Problemet var dog, at Schmidts borg var rejst på skrøbelig grund, nemlig på en såkaldt samtidsdiagnostisk tendensanalyse. Og tendenser skifter jo hele tiden. Derfor kunne DPU's intellektuelle arkitektur heller ikke holde i ret mange år.Fokus blev flyttetI 2008 blev DPU lagt ind under Aarhus Universitet, og der blev udnævnt en ny leder.Siden da har Schmidts ideer været i frit fald. Både samtiden og tendensanalysen er nu en anden. Her er i tilfældig orden nogle af de prioriteringer, som har været med til at flytte fokus bort fra det oprindelige grundlag.1. Det pædagogiske praksisfelt er blevet hierarkiseret. Folkeskolen er sat over de andre pædagogiske institutioner i relevans, og nederst kommer de almene pædagogiske processer. Ind imellem kommer f.eks. daginstitutioner. 2. Fokus er flyttet fra dannelse til evidensbaseret didaktik. Det er ikke mere etikken og fællesskabet, der er i fokus men i stedet spørgsmålet om, hvilke metoder der virker bedst. Og med metoder forstås primært afgrænsede,brandedeog kontekstuafhængige tilgange, f.eks. fremhæves ofte den såkaldte LP-metode, som er populær på mange skoler (for tiden).Det etiske er derimod neddroslet. Senest eksemplificeret ved forsøget på at nedlægge uddannelsen i pædagogisk filosofi og den efterfølgende varsling af afskedigelse af tre respekterede pædagogiske filosoffer. I det omfang filosofien har en plads overhovedet i dette  system, er det som en lille refleksionssløjfe; pædagogikkens selvrefleksion, kalder man så denne sløjfe.Forskning for staten3. Fokus er flyttet fra den frie omgang med tekster og eksperimenter til myndighedsrelevant forskning. Der er oprettet store forskningsstrategiske centre, og Pisa-undersøgelsen fylder også godt op i landskabet med deraf følgende fokusering på fjerne landes uddannelsessystemer. For tiden er det så Singapore. Og det er ikke fordi, der foregår noget smukt eller retfærdigt dér. Det er, fordi de ligger i top på en liste.4. Der lægges vægt på, at DPU er en forlængelse af professionshøjskolernes aktiviteter. Afstanden mellem profession og forskning skal udviskes, hvilket implicerer pædagogiske strukturer og tilgange, som minder meget om de gamle seminariers syn på forskellige former undervisning, vejledning og opgaveskrivning.5. Universitetet er i stigende grad opbygget af et hierarkiseret sæt af forholdsvist lukkede kontrakter, som kræver loyalitet med de centralt formulerede interesser, og som ødelægger den frie tænknings mulighed for at komme til orde.6. Universitetets ledelse er influeret af en meget radikal form for funktionalisme, som har udgangspunkt i nogle fortolkninger af den tyske sociolog Niklas Luhmanns ideer, og som nednormer alle etiske begreber (frihed, handling, menneske, fællesskab og dannelse) til ord som systemer, koblinger, kommunikation, selvreference og feedback. Ledelsen er simpelthen kulturblind.Asiatisk inspireret7. Jeg har nogle gange brugt udtrykket, sat lidt på spidsen, at vi er gået fra DPU til AUDEM, fra Danmarks Pædagogiske Universitet til Asiatisk Inspireret Udviklingsafdeling for Evidensbaseret Myndighedsbetjening. Der foregår naturligvis også andre ting, men dette er hovedtendensen. Dette er en trist udvikling. Jeg ser for mig, hvordan lærere og pædagoger om nogle år implementerer disse ideer ned i hele den pædagogiske sektor.I så fald bliver skolerne kontraktstyrede på alle niveauer, de arbejder med abstrakte evidensbaserede ogbrandedemetoder, som de har købt af et »pædagogisk firma«, de laver sindrige læringskontraktsystemer med medarbejdere, forældre, elever og børn, og skolerne og de kommunale administrationer vil være præget af en metodefiksering og et sirligt målhierarki, som vores børn og unge vil tage skade af, og DPU vil være den metodemæssige garant for, at disse metoder kan transporteres rundt i alle systemerne med evidensbaseret effekt.Men hvad kunne man så gøre? Lad mig meget kort opridse nogle få ideer til et alternativt udgangspunkt, som samtidig undgår at bygge på løse »tendenser«.En genrejsning af Danmarks Pædagogiske Universitet: For det første kunne man lægge vægt på, at det hedder Danmarks PU.I dag står 'Danmark' for den danske folkeskoles placering sammenlignet med Singapores på de hellige globaliseringslister. Men Danmark kunne jo også gå på en praktisk, intellektuel og æstetisk gestalt af bredere europæiske strømninger gennem de sidste 2.500 år.Dermed ville DPU være  et sted, hvor man i særlig grad interesserede sig for Danmarks og Europas dannelsesmæssige og moralske tilblivelse og uafbrudte genskabelse.Danmark vil ikke være en listeplacering, men et historisk, kulturelt og frit fællesskab med europæiske rødder. Et andet forhold vedrører D's Pædagogiske U. I dag er pædagogikken som sagt ved at blive til evidensbaserede didaktiske pakker, som primært knyttes til folkeskoleområdet.Frihed og erfaringerMåske skulle man følge den amerikanske uddannelsestænker John Dewey. Han mente, ateducation is life. Uddannelse er altså et særligt princip, som virker alle steder i samfundet, hvor man gør sig intelligente og frie erfaringer.Med noget i den retning som grundlag, ville DPU være det sted, hvor man undersøger og diskuterer danskeres og europæeres arbejde med genskabelse af deres frihed og dennes beskyttelse, udvikling og eventuelle forfald, uanset om det foregår i børnehaver, i ungdomsklubber, på arbejdspladser på museer, på universiteter eller på grundskoler. Det ville betyde en indholdsmæssig og ikke en funktionel definition af DPU's virke, og DPU vil eksplodere i kreativitet. Endelig er der DP Universitet. Tænk hvis man sagde, at Universitetet ikke er kendetegnet ved dets ledere, ved strategier, ved målsætninger og ved kontrakter med deraf følgende loyalitetsforpligtelser.Tænk hvis DP Universitet var et sted, hvor videnskabsmænd og kvinder kunne se direkte på materien og udveksle ideer uden at tage alt for mange hensyn, som videnskabeligt set er uvedkommende.Man kunne ganske vist have en ad hoc-Pisa-afdeling eller en evidensafdeling, hvor de mere forgængelige rapporter kunne udarbejdes på myndighedernes foranledning.Komme bag på praksisMen den egentlige pædagogiske 'videnskab' ville være et frit, vildt og fantastisk område, der ville afstedkomme intellektuelle og praktiske ideer, som ustandseligt vil komme bag på praksis i stedet for blot at bekræfte den.Jeg tror, at både pædagoger og lærere vil finde dette sted dybt betagende, og det vil gøre det vanskeligt for dem at vende tilbage til det praktiske liv uden at tænke sig om.Dette sted vil forene vores lands historie og muligheder med hele det europæiske orkester. Det vil være det, som grækerne kaldte enskhole. Et sted hvor der ikke er krav om erhvervsrelevans eller kompetenceudvikling, men hvor praktikere og intellektuelle mødes for at undersøge og diskutere tænkning, frihed og erfaring i hele vores samfund og kulturkreds.Men hermed ville filosofien og tænkningen ikke blot være en lille refleksionssløjfe på interaktionerne i klasseværelset. Den vil heller ikke være en tør universitetsdisciplin. Den ville være selve det stof, som hele samfundets genskabelses- og tilblivelsesproces er lavet af.Thomas Aastrup Rømer er lektor, ph.d. ved Institut for Pædagogik, Fagenheden for Pædagogisk Filosofi på Danmarks Pædagogiske Universitetsskole, Århus Universitet
