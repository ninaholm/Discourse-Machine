Fjern transkønnede fra sygdomsliste
LEDER


&raquo;Jo, det kræver sin mand at blive kvinde &ndash; og sin kvinde at blive mand.&laquo;Sådan skriver Irene Haffner, der er formand for Foreningen af Transkønnede i Danmark idagens kronik. Men hvorfor gør det så det? En af grundene kan være, at transkønnethed officielt er en psykisk sygdom. På WHO&rsquo;s &rsquo;sygdomskvalifikationsliste&rsquo; hedder det, at der er tale om &raquo;en kønsidentitetsforstyrrelse.&laquo;Skal man derfor udredes og i behandling som transkønnet, kræver det, at man i første omgang overhovedet får stillet diagnosen &rsquo;transseksualitet&rsquo;. Og det er ingen smal sag.Som Information på det seneste har afdækket, betyder Sundhedsstyrelsens vejledning på området, at det i dag ikke længere er muligt for transkønnede at blive udredt og få behandling med hormoner hos praktiserende speciallæger. Nu må kun et såkaldt &raquo;multidisciplinært team&laquo; stå for udredning og behandling, og da et sådant team kun findes ét sted i Danmark, nemlig på Sexologisk Klinik på Righospitalet, har denne nu fået et reelt monopol på behandling af transkønnede.Ud over at monopoler som udgangspunkt aldrig er nogen god ting, betyder Sexologisk Kliniks monopol, at transkønnede oplever en række problemer, som ikke fandtes tidligere.Som situationen er i dag, kan transkønnede ikke gå til en anden læge og få ensecond opinion, og hvis de afvises til behandling af Sexologisk Klinik, er det sådan, det er, der er ingen ankemuligheder. Ud over at dét kritiseres, er mange transkønnede frustrerede over lange vente- og behandlingstider på Sexologisk Klinik, og konsekvenserne kan, som beskrevet i flere artikler i Information, være depression, selvmedicinering med hormoner og selvmordsforsøg.Når Sexologisk Klinik i dag reelt har monopol på behandlingen, skyldes det ifølge kritikere, at Sundhedsstyrelsen har lavet retningslinjer, der er så skrappe, at kun Sexologisk Klinik kan leve op til dem. Men monopolet kan sagtens brydes, lyder det fra styrelsen, der siger, at andre er velkomne til at søge. Det er der bare ingen, der har gjort. Ifølge kritikere kan det være et tegn på, at kravene er for høje, og at det kan være svært for andre at stille med det krævede &raquo;multidisciplinære team&laquo;.Flere transkønnede mener, at Sundhedsstyrelsen har ansvaret for at skabe flere og bedre behandlingsmuligheder. Sundhedsstyrelsen pointerer derimod, at netop vurderingen af transkønnede forudsætter høj faglighed, og at det er op til Sexologisk Klinik at tage sig af de lange ventetider og sørge for ordentlig behandling. Og Sexologisk Klinik siger, at de arbejder alt, hvad de kan, på at nedbringe ventetiden. Og sådan kan diskussionen gå i ring.Men man kunne starte et andet sted, når man diskuterer transkønnedes vilkår: Man kunne starte med at stille spørgsmål ved, hvorfor transkønnethed officielt stadig defineres som en psykisk sygdom. Måske ligger det egentlige problem i denne sygdomsklassifikation, for netop fordi transkønnethed defineres som en sygdom, kræver det som nævnt en udredning og diagnosticering, før man kan opnå en behandling. Og det er her, det går galt, mener de transkønnede, som kritiserer udredningsforløbet på Sexologisk Klinik. De transkønnede finder forløbet krænkende, blandt andet fordi de oplever det som en underkendelse af deres selvbestemmelse.Man kan jo spørge sig selv, om en persons kønsidentitet i sig selv er en medicinsk sygdom eller psykiatrisk lidelse, der skal behandles eller endda helbredes?Krav om en fjernelse fra sygdomslisten for de transkønnede er fremsat af Amnesty International og LGBT Danmark &ndash; Landsforeningen for Bøsser, Lesbiske, Biseksuelle og Transkønnede. Dette krav har indtil videre ikke vundet gehør.Det er her på sin plads at minde om, at Danmark tidligere er afveget fra WHO&rsquo;s sygdomsliste, blandt andet ved i 1981 at fjerne &raquo;homoseksualitet&laquo; fra den danske udgave af listen. Dermed fjernede vi også en social stigmatisering, der medførte ringe selvværd og formynderiske indgreb fra samfundet.Det kunne være på tide igen at afvige fra WHO&rsquo;s liste, så transkønnethed ikke opfattes som en sygdom eller lidelse. Måske ville det medføre, at flere kunne leve som lykkelige transkønnede.
