Stop jagten på præmiesexlivet
Vi bliver konstant påduttet et forskruet billede af, hvad velfungerede seksualitet er: Det hele skal være vildere, og orgasmerne skal være flere. Imens går en stor del af os rundt og overvejer, om vi er utilstrækkelige


KRONIK &ndash; Danskerne er seksuelt frisindede. Det vil vi i hvert fald gerne være. Vi frigav pornoen som de første, vi har fri abort og homoseksuelle kan blive gift i Danmark. Seksuel tolerance er del af vores nationale selvbillede. Som sexolog oplever jeg dog, at det mest er der &ndash; i selvbilledet &ndash; at frisindet findes.Det føles i hvert fald ikke specielt erotisk frigørende, at forbindelsen mellem sex og forbrug er så stærk, som den er i dag. Sex dukker også op i alle mulige reklamer for rengøringsmidler og legetøj. Særdeles uerotiske effekter, hvor seksualitet intet har at gøre. For sex sælger. Bombardementet eroderer vores impulssystem og får os til at købe ting, vi ikke har brug for af frygt for at være usexede.Sex er blevet noget, man absolut skal have hele tiden &ndash; og helst med masser af orgasmer. Sex er blevet et fix på samme måde som sukker, shopping og smøger. Kroppen og seksualiteten bliver den ydelse, vi byder til for at blive valgt til, set på og elsket.Var vi reelt fritænkende, ville det seksuelle være mindre odiøst og derfor have svagere kraft som lokkemiddel i reklamer. Forbruget ville for øvrigt nok falde generelt. For meget af det, vi i dag køber og æder og pynter os med, er faktisk unødvendigt. Det tjener blot til at dulme følelsen af, at vi ikke elsker os selv, som vi er.Mødet mellem to kroppeTegn på frisind er det næppe heller, at den bredest tilgængelige information om seksualitet er så ensidig og fantasiløs. Ofte enten sagligt informerende eller klicheagtigt reproducerende. Seksualundervisning, damebladsartikler og tv-shows med sex som omdrejningspunkt handler mest om sex som handling. At gå dybere i emnet ville også kræve, at man involverede sig dybt, og dertil er emnet stadig for kontroversielt. Så er det nemmere at skrive en guide med 10 tips til et godt blowjob. Igen.Var danskerne erotisk liberale, ville informationen være tifold mere nuanceret. Ikke kun kunstnere, flippere og nørder ville interessere sig for seksualitets potentiale som drivkraft og katalysator for den personlige udvikling. Medierne ville portrættere de spirituelle og følelsesmæssige aspekter af seksualiteten side om side med de tekniske.Vi vil så gerne have et afslappet forhold til sex, men i stedet har vi et overfokus på sex som bærende parforholdsingrediens. At gå i seng sammen bliver for nogle eneste udtryk for intimitet og dermed afgørende for forholdets gangbarhed. Hvis sexlivet ikke er tilfredsstilende, overvejer en del par at blive skilt. Vildere og mere sex er blevet mantraet. Derfor går mange af os i hemmelighed rundt og spekulerer på, om vi er underudviklede på den front. Det kan virke fremmegørende &ndash; ikke frisættende &ndash; med al den staffage. Måske er man faktisk mest interesseret i en helt privat erotisk relation, mødet mellem to kroppe, som slet ikke får nogle ord hæftet på. Men det er ikke særligt frækt at sige højt.Var vi erotisk liberale, ville vi være mere afslappede omkring, at sexlyst kommer og går i langvarige forhold. Kærlighed og ømhed ville blive anset som meget vigtigere end knaldefrekvensen og den tekniske kunnen. Der ville blive anerkendt, at der er mange andre lag i intimitet end fysiske transaktioner. Hengivenhed, for eksempel.Vi ville være mindre sexfikserede og gå mere op i sensualitet og sanselighed. For samlejet er jo kun slutproduktet. Det er den seksuelle energi, der er livsgivende. Folk ville flirte, danse og nusse mere og med flere uden nødvendigvis at have sex med flere. Den frie seksualitet kan lige såvel komme ud igennem kunst, bevægelse eller arbejde.Og så er der pornoenDer er heller ikke meget seksuelt frisind over den måde, kroppe bliver fremstillet på i medierne. Den sygeste slagside af det så man, da modemagasinet Cover bragte billeder af en endog meget tynd 16-årig pige i februar. Den sag er der blevet sagt og skrevet meget om, men faktum er, at et usundt kropsforhold er udbredt i dag. Man ser det, når kropsskam holder mange fra at bade efter sport med jævnaldrende. Og når børn i folkeskolen sulter sig for at få en såkaldt bikini bridge (altså luft mellem hofteskålene når man ligger ned).Intolerant er i særklasse den helt fordrejede skønhedsfiksering og signalet om, at kun smukke/unge/slanke/veltrænede/hårfri mennesker har ret til at være seksuelle. Når kroppe og sex portrætteres ensidigt og elitært, ender det med at give os indtrykket af, at vi er for grimme, for gamle, fede eller kedelige til at have lov at være erotiske væsner.Hvis vi virkelig var frisindede, ville sex være for alle, uanset alder, vægt, handicap, køn og race. Den energi, vi nu bruger på at føle os forkerte, ville vi kunne kaste i andre projekter. Vi ville nyde god mad uden dårlig samvittighed, have mange former og ikke gide at bruge timevis dagligt på et løbebånd eller foran spejlet. Og så er der pornoen. Danskerne er angiveligt det folk, der ser næstmest porno i verden. Men gør det os frie? Jeg tror nærmere, det handler om, at det er helvedes meget nemmere at være tilskuer end at involvere sig med levende mennesker, der er fulde af krav og følelser. Desværre kan et højt forbrug af porno være direkte skadeligt for vores evne til at være i ordentligt til stede i vores kærlighedsforhold. Var vi virkeligt så seksuelt frigjorte, ville vi være mere optaget af at nyde hinanden og eksperimentere end af at stirre på pornofilm. Vi ville lege mere. Folk ville vove at overføre fysisk læring fra krop til krop, fordi det rent faktisk er meget nemmere at forstå og opleve seksuelle nuancerhands onend ved at læse om det.Frigid og kedelig?Der er også grænser for hvor seksuelt afslappede vi kan pryde os af at være, når nu monogami stadig er idealet, mens utroskab er virkeligheden. Der finder sidespring sted i næsten halvdelen af alle parforhold, og utroskabs-datingsitet Victoria Milan har angiveligt 200.000 brugere. Vi snyder hinanden rituelt og stjæler os til plads til den seksuelle tiltrækning.Hvis vi virkelig havde et uproblematisk forhold til vores sexdrift, ville vi ikke have behov for datingsites, der hjælper folk med at lyve. Folk ville organisere sig forskelligt, i monogame, åbne og halvåbne forhold. Alle ville vide, at der ikke findes enone size fits all-parforholdsramme. Der ville være en accept af, at mennesker er komplekse skabninger med indbyggede modsætninger. Med følelserne vil vi gerne det dybe engagement, dedikationen. Men kropsligt er vi polyseksuelle, altså i løbetid hele året og i stand til at blive tiltrukket af én, mens vi elsker en anden. Hvor svært det kan være at håndtere det paradoks, ville være noget, vi kunne tale åbent om i det miljø.Vi såkaldt frigjorte danskere har fået et forskruet forhold til, hvad en velfungerede seksualitet er. Mange jager en præmieseksualitet &ndash; en tilgang, som har mål og succeskriterier indbygget, Alle ved efterhånden, at kvinder kan få tusind slags orgasmer. Men interesserer det hende ikke, er hun frigid og kedelig. Det er ufrit, ligesom at det er ufrit, at normer stadig dikterer, at en rigtig mand helst skal være kampliderlig &ndash; mere end kvinden &ndash; og kunne få rejsning 24syv.Hvis Danmark reelt var erotisk liberalt, ville det rumme både de sexlystne og de sexindifferente. Kønsstereotype forventninger ville opløses, og vi ville ikke meresexshamemennesker, der er erotisk anderledes: politikere i nedringede kjoler, sangerinder med store røve, bøsser, transer, polyamorøse. Mennesker, der har en fri seksualitet og ikke skammer sig, er nemlig tolerante og har ikke brug for at dømme andre for at rigtiggøre sig selv.Sara Skaarup er sexolog, journalist og forfatter
