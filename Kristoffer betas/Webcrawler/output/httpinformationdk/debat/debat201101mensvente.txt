Mens vi venter på generalen
Monotonien i statsfjernsyn er fremherskende. Men er det ligegyldigt, hvem der styrer foretagendet?


»Et tv-apparat er som en brødrister: Man trykker på en knap, og der viser sig altid det samme,« noterede Alfred Hitchcock - og han kendte ikke engang Danmarks Radio.Det er en voldsom generalisering, bevares. Men der er noget om det. Monotonien i statsfjernsyn er fremherskende. Måske er det ligegyldigt, hvem der står i spidsen for foretagendet?For at afprøve teorien har jeg sammenlignet DR's tre seneste annoncer efter generaldirektører.I den første fra 9. januar 1994 søgtes en chef for 3.500 medarbejdere med et budget på 2,2 mia. kr. Men især gør annoncen opmærksom på, at der savnes en general, som kan styre to direktører for henholdsvis radio og tv. Generalen skal »i den nye multimedie konkurrencesituation fastholde og med egne visioner understøtte udviklingen af DR som en enhed og en afgørende faktor i dansk kultur og samfundsdebat«.Det tilføjes, at »stillingen kræver en stærk lederpersonlighed«. Der lægges vægt på, at »den pågældende har ... erfaring fra gennemførelse af større omstillings- og forandringsprocesser«.Opslaget resulterede i, at Christian Nissen blev ansat. En mand uden mediebaggrund, der havde konserveret Nationalmuseet og beskåret Rigshospitalet. Han blev fyret i 2004 under DR's byggeskandale.Førende i kultur12. december 2004 søgte DR næste generaldirektør, stadig for 3.500 ansatte, men nu med et budget på 3,3 mia. kr. Denne gang nævnes som første kvalifikation »overordnet budget- og økonomiplanlægning«.Men generaldirektøren skal samtidig »være den drivende kraft i videreudviklingen af DR som den førende spiller i dansk kultur- og medieverden og skal tegne organisationen på en positiv og tillidsvækkende måde«.»Der forventes en kandidat med erfaring fra ledelse af store, komplekse organisationer, der med succes har gennemført større forandringsprocesser, hvor kvalitet, kreativitet og produktivitet har været i højsædet.«Endelig skal generalen »fastholde og udbygge DR's position som den foretrukne leverandør til danske seere og lyttere med stadig respekt for borgernes ønsker og kravet til kreativitet, kvalitetsstandard og tilgængelighed«.Denne gang fandtes Kenneth Plummer at opfylde kravene. En ukendt mand med ledererfaring fra det lille Nordisk Film samt smag for popmusik og gameboys. DR's position som »førende spiller«, blev hurtigt sat til, da TV 2 overhalede DR i seertal på de fleste felter. Exit Plummer.Personlig modenhedI den aktuelle annonce, hvis ansøgningsfrist udløb 7. januar 2011, søger DR en general for 3.000 ansatte og et budget på 3,7 mia. kr.På ny forlanger »Danmarks vigtigste kulturinstitution' en 'visionær' direktør, som 'tegner DR på en åben og proaktiv måde og faciliterer den løbende debat om public service og DRs rolle i samfundet«.Yderligere forlanges »stor ledelsesmæssig erfaring og en tydelig samfunds- og kulturprofil, stor personlig modenhed og gennemslags-kraft«. Kravet om »personlig modenhed« er nyt. Der fik du dén, Plummer! Men ellers er det samme smøre som i de to foregående annoncer. Det sjove bliver, om de heller ikke bliver opfyldt denne gang.Ansøgerfeltet kendes kun af formandskabet Michael Christiansen og Ole Hyltoft plus headhunteren Mercuri Urval. Det fyger med sweepstakes i mediebranchen.Personligt har jeg sat 100 kr. på Tivoli-direktør Lars Liebst, der i sin fritid er formand for TV 2, som det er lykkedes at rette op. Men formentlig opfylder han kravene for godt, og det er imod DR's tradition.Nomineringen i denne artikel er sikkert også med til at undergrave ham. Undskyld. Allerede generaldirektør Hans Sølvhøj var inde på det: »Al underholdning er politisk. Uden undtagelse og forbehold. Tag ikke fejl af det.«
