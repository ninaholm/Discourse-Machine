Seks timers arbejdsdag kan genoprette familiebalancen
Præstationspresset stiger, og hverdagen hænger stadig dårligere sammen. Ikke mindst for børnefamilierne. Det er på tide at anvise en løsning: Prøv med seks timers arbejdsdag
Efter at næsten alle kvinder er kommet ud på arbejdsmarkedet, bidrager en familie i dag med omkring 70 timers arbejde om ugen. Det er en forøgelse på 25 timer på en generation. Det går ud over familien og nærværet.

KRONIK &ndash; Det hele begyndte for omkring 10 år siden: En række helt almindelige kvinder begyndte at beskrive deres hverdag og især at beklage sig over, at de ikke kunne få tiden til at slå til. Den rakte hverken til arbejdsliv eller familieliv, de følte sig udbrændte og naget af dårlig samvittighed. I deres beskrivelse af tilstanden brugte mange af dem begrebet &rsquo;tidsklemme&rsquo;. Flere erklærede desuden, at det alt sammen var 70&rsquo;er-feministernes skyld.Har feminister måske ikke belært min generation om, at i kombinationen af fuldtidsjob og småbørnsopdragelse lå der er ny frihed for os kvinder? Skulle vi ikke prise os lykkelige over, at der var skabt mulighed for, at vi både kunne få børn, tjene egne penge og have fuldtidsjob samtidig? Var vi ikke heldigere stillet her end de fleste af vores medsøstre i resten af verden?Skammen over ikke at kunne få hverdagen til at gå op, fik flere af kvinderne til at skrive anonymt med indlæg til aviserne. Og med god grund. Kritikere var hurtige til at påpege, at det her måtte dreje sig om forkælede damer, der ville på café eller tilbringe tid sammen med veninderne.Jeg er selv mor, dengang til små børn. Så jeg forstod kun alt for godt, hvad disse kvinder talte om. På den ene side var vi måske bare dovne? Nogle kunne jo godt overkomme det hele, så hvorfor ikke jeg? Men på den anden side: Hvad blev der af den venstreorienterede kritik af lønarbejdet som potentielt udbyttende? Og kunne det passe, at feministerne ikke havde nogen respekt for det ulønnede omsorgsarbejde, vi alle udfører ved siden af vores lønarbejde? Det afgørende spørgsmål var imidlertid: Er samfundets præstationspres blevet højere end før, og hvis ja, hvorfor?Frigørelse og ligestillingDesuden skurrede den vedholdende kritik af 1970&rsquo;ernes feminister i mine ører. Et eller andet sagde mig, at deres kamp for kvindefrigørelse var noget andet end det nuværende fokus på ligestilling. Hvor kvindefrigørelsens projekt var samfundsmæssige forandringer, der ville frigøre både mænd, kvinder og børn, har ligestillingsprojektet i stigende grad fokuseret på lige rettigheder for begge køn, men inden for de nuværende rammer. Blev noget tabt på gulvet? Blev feministerne forført af kapitalismens forbrugsimperativer?I mellemtiden er medierne fulde af debatter, der omhandler tidsklemmen: Om kvinder på sygeorlov, om bekymring for de lange dage i børneinstitutionerne, om det moderne arbejdslivs krav til effektivitet og reorganisering, om et stigende antal psykisk syge, om de stadig flere kvinder på deltidsarbejde, der mister sociale ydelser, om statusjagt blandt unge og voksne osv.Stadig flere bliver klemteVi, der er forældre i dag, tilhører den første generation med et ideal om, at begge forældre skal arbejde på fuld tid, også mens vi har små børn. Samfundet imødekommer det og tilbyder offentlig børnepasning. Det forventes af den moderne mand, at han er fysisk og følelsesmæssigt til stede for sine børn lige fra det øjeblik, de bliver født, og at han ligeledes vil ønske at påtage sig en substantiel del af forældreorloven. Ligeledes forventes det af kvinden, at hun hurtigt skal vende tilbage til arbejdslivet.De fleste af os har ikke en stor familie, der kan støtte os og give en hånd med. Ofte har vores forældre stadig gang i deres egne karrierer. Samtidig kræver også skolen en aktiv forældreindsats og opfølgning, og tiden er stramt fastlagt. Mange har desuden et kompliceret familieliv med eksfamilier og bonusbørn. Dette kræver også tid.Samfundet har ændret sig radikalt i den generation, der er gået siden 1970&rsquo;erne, men ikke just på den måde, mange håbede på. Vi fik ikke kortere arbejdstid parallelt med, at hovedparten af kvinderne kom ud på arbejdsmarkedet.I stedet fik vi et forbrugersamfund, man knapt kunne have forestillet sig for 40 år siden. Vi fik også et nyliberalistisk socialt system, der stiller store krav til os, økonomisk som ideologisk. Har feministerne, ubevidst eller bevidst, bidraget til at styrke nyliberalismen og det frie marked med det paradoksale resultat, at vi har fået en mere ufri og vanskeligere hverdag?Længere arbejdsugeFor mig at se er der en mulig ​​løsning på tidsklemmeproblemet en sekstimers arbejdsdag. Sekstimersdagen kan muliggøre en bedre kombination af omsorgsarbejde og lønarbejde, ligesom den fungerer som kritik af vækstøkonomien.En sekstimers arbejdsdag kunne bringe os i retning af et andet og mere bæredygtigt samfund. En naiv idé? Hvis noget er naivt, er det vel netop tyrkertroen på, at vores økonomi er fornuftig politik. Diskussioner om nye mulige fremtidsscenarier er alt for nødvendige til, at de bare kan latterliggøres.Når vi taler arbejde, hører vi, at alle skal arbejde mere. &raquo;Velfærdsstaten er for dyr&laquo;, hedder det, og &raquo;vi må blive bedre til at klare os i den globale konkurrence&laquo;. Skal vi opretholde vores levestandard, må det være slut med at dandere den på cafeer. Vi skal i stedet smøge ærmerne op og arbejde så meget, som vi kan.Det er rigtigt, at jeg har en halv time kortere arbejdsdag end generationen før mig &ndash; og to og en halv time kortere arbejdsdag, end industriarbejdere havde for 100 år siden. Men som samlet arbejdsstyrke bidrager vi i dag med mere end før.En typisk norsk efterkrigstidsfamilie bidrog med 45 timers arbejde uden for hjemmet på en uge. Efter at næsten alle kvinder er kommet ud på arbejdsmarkedet, bidrager en norsk familie i dag med omkring 70 timers arbejde om ugen. Det er en forøgelse på 25 timer på en generation.Privatforbrug vs. mere tidEn sekstimersdag vil også kunne rette op på arbejdsløsheden. Arbejdstidsforkortelsen har i tidligere krisetider været tænkt som middel til at nedbringe ledigheden. En kortere arbejdstid giver plads til flere medarbejdere på arbejdspladsen og til en højere grad af det, vi kalder arbejdsdeling. En sekstimersdag vil også kunne fremtvinge en debat om det nødvendige og unødvendige arbejde i et samfund.En sådan arbejdsreform kunne også ligestille kvinder og mænd ved at sidestille værdien af ​​lønnet og ulønnet arbejde, hvis både mand og kvinde kunne yde lige så meget af begge dele selv. På den måde kan vi også undgå et fremtidigt samfund af herskab og tjenestefolk med stadig større brug af indkøbt hjælp derhjemme, fordi vi ikke har tid. En sekstimersdag har også et tydeligt klasseperspektiv. Nogle faggrupper behøver tydeligvis en sådan reform mere end andre.Men har vi råd? Hvis vi skal svare på det spørgsmål, må vi indse, at debatten om arbejdstid også er en ideologisk debat mellem grupper med forskellige mål for samfundet. Derfor er der hårdt brug for at diskutere spørgsmålet sagligt og redeligt uden på forhånd at afskrive ideen som latterlig.Valget står mellem privat forbrug eller mere tid uden for arbejdsmarkedet. Der er et værdivalg, samfundet må tage. Lytter vi til debatterne om tidsklemmen og familiebalancen i det nære og private, forstår vi bedre, hvorfor sådanne sociale forandringer er blevet nødvendige. Vi har ikke råd til ikke at forsøge.Linn Stalsberg er norsk sociolog og forfatter. Hendes bog &rsquo;Er jeg fri nu?&rsquo; udkom tidligere i år på dansk
