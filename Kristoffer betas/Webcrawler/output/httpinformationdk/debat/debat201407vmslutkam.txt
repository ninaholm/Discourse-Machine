VM er slut, kampen fortsætter
I Latinamerika er fodbold knyttet til magt, korruption og national selvfølelse. Og selv om VM er fløjtet af, fortsætter kampene uden for stadion


Langt ude i en støvet, fattig og tætbefolket forstad til Mexico By ligger et moderne fodboldstadion, Estadio Neza. Her slog det danske landshold sensationelt Uruguay &ndash; tidligere dobbelt verdensmester &ndash; med 6-1 ved fodbold-VM 1986. En sand katastrofe for det lille, sydamerikanske land, hvor fodbold og tango er de største nationale passioner. Efter et militærdiktatur 1973-85 var landet vendt tilbage til sin demokratiske tradition. Så selvsikkerheden fejlede intet.Jeg overværede kampen på Neza med min gode uruguayanske ven og kollega Carlos, der var flygtet fra diktaturet til Mexico. Når vi andre rejste os og jublede over de danske mål, blev han siddende &hellip; indtil det fjerde danske mål. Så rejste han sig og jublede højere end os andre. Hvorfor nu denne kovending? Med dyb alvor svarede han:&raquo;Jo, ser du, skal vi tabe, skal det være stort, for så er der endelig en chance for, at træneren Omar Borrás bliver fyret. Manden er en charlatan udnævnt af militæret.&laquo;Borrás fik sparket.Brasiliens træner Felipe Scolari er ikke militærets mand og er i modsætning til Borrás alment respekteret. Men han stod straks til fyring efter Brasiliens ydmygende 1-7 nederlag til Tyskland i sidste uge. Nederlaget kan dog få mere vidtrækkende følger. De uroligheder i landets største byer, som fulgte straks efter nederlaget, kan være et varsel.Nederlaget kom netop som valgkampen til præsidentvalget den 5. oktober blev skudt i gang med rimelige udsigter for præsident Dilma Rousseff: 18 pct. føring i meningsmålingerne over den konservative Aécio Neves. Oppositionen agter nu at bruge VM-ydmygelsen i valgkampen. Neves sagde således, at Rousseff kommer til at &raquo;betale den politiske pris&laquo; for at ville bruge landsholdet til fordel for sit parti. Hun må sætte sin lid til, at økonomien bedres.VM 1978At det er gået Argentina bedre ved VM, kan styrke regeringens opbakning blandt de fodbold-gale argentinere, men næppe hjælpe meget i kampen på at hindre en truende bankerot, hvis ikke det lykkes at indgå en betalingsaftale med den amerikanske storspekulant Paul Singer inden den 31. juli.At fodbold påvirker politik &ndash; og udnyttes politisk &ndash; er normen i Latinamerika, hvor fodbold i de fleste lande er en passion og en del af den nationale identitet. Rousseff satsede på, at VM ville få en positiv effekt på regeringens nedslidte popularitet. Andre regeringer i Latinamerika har foretaget samme satsning. Militærdiktaturet i Argentina (1976-83) udnyttede systematisk VM i Argentina i 1978 til både at aflede udlandets opmærksomhed fra de grusomheder, der fandt sted, og til at skaffe sig popularitet blandt argentinerne. Diktaturet spillede på fodboldens centrale rolle som identitetsbærer siden 1930&rsquo;erne. Det lykkedes kun kortvarigt, selv om styret hyrede internationale reklamebureauer og pr-eksperter og kontrollerede medier og journalister med hård hånd.Fodbold er de fleste steder i Latinamerika gjort synonym med nationen. Nationalismen er stærk og i generationer brugt og misbrugt til at skabe et postuleret nationalt fællesskab, legitimere alle slags regimer og aflede befolkningens opmærksomhed fra økonomiske, sociale og politiske problemer. Det lykkedes for en stund militæret i Argentina ved hjælp af VM at skabe en følelse af et stort, nationalt fællesskab under militærstyrets faderlige ledelse, som ville beskytte folket mod en postuleret trussel fra undergravende, kommunistiske kræfter.FodboldkrigenEt grelt eksempel på hvor langt diktaturer vil gå, er den såkaldte Fodboldkrig mellem El Salvador og Honduras i juli 1969. De to lande skulle spille kvalifikationskampe til VM i Mexico i 1970. Den første kamp fandt sted i Honduras&rsquo; hovedstad Tegucigalpa, hvor en larmende og truende menneskemængde belejrede det salvadoranske landsholds hotel. Efter en søvnløs nat tabte salvadoranerne med ét mål. En ung salvadoransk kvinde skød sig selv, ifølge salvadoranske medier af skam over nederlaget. Hun fik en tv-transmitteret statsbegravelse.Ved returkampen i San Salvador fik de honduranske spillere samme omgang på deres hotel. På stadion var der store billeder af den døde kvinde. Ved flaghejsningen blev det honduranske flag afbrændt, og man hejste en beskidt, laset klud. El Salvador vandt 3-0, vandt en tredje kamp på neutral grund i Mexico og kom i slutrunden.Fodboldstriden vendte opmærksomheden bort fra de egentlige årsager til konflikten: den omfattende udvandring af fattigbønder fra det lille, tæt befolkede El Salvador til det tyndt befolkede Honduras og honduranske godsejeres og myndigheders mishandling af salvadoranere. Efter fodboldkampene udviste Honduras 160.000 salvadoranere.Den 14. juli angreb El Salvador Honduras. 100 timer kæmpede de to diktaturers hære langs grænsen. 4-6.000 mistede livet og 15.000 blev såret. Problemerne blev ikke løst. Men generalerne fik pustet til nationalismen ved hjælp af fodbold, &rsquo;heroisk&rsquo; krig, fortielser og løgne.Generaler synes i det hele taget at holde meget af fodbold. I Chile gjorde general Pinochet sig selv til formand for landets mest populære klub Colo Colo. Efter at Brasilien havde vundet VM i Mexico i 1970, gjorde det brasilianske militærstyre den march, der blev komponeret til det populære landshold, Pra frente Brasil (Fremad Brasilien), til styrets officielle melodi.FIFAs ledelse har, trods kendskab til diktaturernes undertrykkelse, uden protest samarbejdet tæt med regimerne. I dag er diktaturerne afløst af demokratisk valgte regeringer, men der finder stadig overgreb sted, bl.a. forfølgelse af kritiske medier, journalister og menneskeretsforkæmpere.FIFA stiller store krav til, hvad værtsnationerne skal betale og stille til rådighed for VM, men ingen krav om overholdelse af grundlæggende menneskerettigheder. For det hedder sig, at man ikke vil blande sport og politik. Men fodbold er politik &ndash; på godt og ondt. Især i Latinamerika.Jens Lohmann er journalist, forfatter og specialist i latinamerikanske forhold
