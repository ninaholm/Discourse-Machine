’Drop regulering — indfør folkebanker’
Vil man gøre noget ved den grundlæggende usunde økonomi, er det ikke nok at regulere bankerne, mener lektor på CBS Ole Bjerg. I stedet skal man tænke det finansielle system forfra. En mulig løsning er at indføre folkebanker, og så ellers lade de usunde banker krakke én efter én


I de seneste år har politikere, eksperter og bankernes lobbyister ivrigt debatteret, hvor meget (og ikke mindst hvor lidt) regulering, der skal til for at undgå endnu en finanskrise. Men ifølge sociolog og lektor ved Institut for Ledelse, Politik og Filosofi på CBS, Ole Bjerg, der netop har skrevet bogenPoker: The Parody of Capitalism, har de fat i de helt forkerte løsningsmodeller.»Vi er nået til et punkt, hvor regulering simpelthen ikke længere er tilstrækkeligt. De finansielle markeder har efterhånden nået et omfang, som gør, at de er ude af vores hænder og uden for politisk kontrol. Jeg er generelt skeptisk over for tankegangen om, at man kan regulere sig ud af det. Der skal nogle langt mere radikale tiltag til, hvis vi reelt ønsker at mindske de finansielle spekulationer — og hvis vi som samfund ønsker at være mindre skrøbelige.«Tænk forfra- Hvis ikke, der skal reguleres, hvad skal der så ske?»Jamen, regulering kan godt være nødvendig, men det kun, hvis udgangspunkt er at reparere det eksisterende system. Men det eksisterende finansielle system er grundlæggendebeyond repair— der skal noget helt andet til. Et alternativt system. Der er brug for, at nogen begynder at smide nye ideer på bordet og rent faktisk tager dem alvorligt i stedet for at lave lappeløsninger, som ikke ændrer det grundlæggende problemer med de finansielle markeders magt.«— Helt konkret, hvad kunne en ny idé være?»Se eksempelvis på nationalbankernes og centralbankernes forhold til de almindelige banker. I vid udstrækning bliver de jo bare ved med at holde hånden under dem. Der må vi have en politisk diskussion af, hvad det er for en funktion, vi gerne vil have, at nationalbankerne skal have i vores samfund. I stedet for at prøve at regulere de her banker, som allerede er gået for langt i deres spekulationer, kunne man eksempelvis lave nogle offentlige alternativer.«— Altså en nationalisering af bankerne?»Nej. Det er faktisk lidt misvisende, når man taler om en nationalisering af bankerne, for de er jo allerede en privat/offentlig hybrid. Bankerne har allerede Nationalbanken i ryggen, så de er ikke entydigt private, de er en mellemting. Jeg taler for en form for folkebanker, som er offentlige, og som ikke skal generere profit for nogle få aktionærer, for det er jo dér, det gik galt i første omgang. En folkebank skulle kun varetage bankkundernes interesser. Og så kan folk selv vælge, om de vil deltage i det der finanscirkus, eller om de vil over til folkebanken.«Slip bankerne fri— Men selv hvis man indførte folkebanker, skulle man vel stadig regulere finansmarkedet?»Nej, bankerne skal ikke reguleres og styres — om noget skal de privatiseres og have lov at gøre, hvad de vil. Det lyder bagvendt, men hvis man indførte folkebanker, ville det ikke have nær så stor betydning for samfundet, når de private banker laver risikable investeringer, for det ville alligevel ikke være nationalbankerne eller staterne, der i sidste ende skulle betale for oprydningen. Der ville ganske enkelt ikke være vores hovedpine,« siger Ole Bjerg. Han understreger, at bankerne selv skal tage regningen, når det går galt. Den tankegang vil være et afgørende brud med den aktuelle doktrin.»Som det er nu, har selv banker, der konsekvent laver risikable investeringer, særlige privilegier, som lægger op til, at det skal gå galt. Tidligere var det jo sådan, at når bankerne manglede likviditet, gik nationalbankerne ind og understøttede dem. De private banker var alene om den ret, investeringsbankerne kunne ikke få likviditet. Men da investeringsbankerne kom i knibe under finanskrisen udvidede man ordningen, så Nationalbanken ikke kun hjalp de banker, der har med almindelige forbrugere at gøre, men også de banker, der var kommet i knibe ved at spekulere på de finansielle markeder,« forklarer Ole Bjerg. Den er bl.a. den slags ordninger, man ifølge ham, bør trække tilbage.— Er denne idé ikke ren utopi?»Når jeg taler om folkebanker, kan det godt lyde som et fuldstændig urealistisk projekt i manges ører, og jeg kommer heller ikke nødvendigvis her med det eneste rigtige svar på det her problem. Men tænk engang på, hvilken utrolig vigtig samfundsfunktion, bankerne har i dag. Jeg kommer ikke med nogen facitliste for, hvordan vi løser de her problemer, men jeg efterspørger bestemt, at nogen tør tænke systemet helt forfra, for det er det, der er brug for.«TillidsbrudOle Bjerg mener, at bankerne efterhånden har vist, at de ikke er i stand til at varetage deres samfundsansvar, og derfor bør man ikke længere vise dem den tillid, man hidtil har gjort.Han peger bl.a. på, at man bør se statens indskydergaranti efter i sømmene. Det er den garanti, der betyder at almindelige indskud er sikret, således man som kunde automatisk får sit indskud dækket af staten, hvis en bank krakker.Det betyder, at de almindelige bankkunder ikke behøver bekymre sig om bankens udlånspraksis, eller om hvorvidt den er for risikabel. For de ved, at hvis det hele braser sammen, får de deres penge igen. Den almindelige befolkning kan med andre ord fralægge sig ansvaret fuldstændigt.»Men man kunne meget vel stille spørgsmålet: Er det rimeligt, at bankerne får det privilegium, når de i så høj grad har svigtet i forhold til deres samfundsmæssige funktion og ansvar?«
