Socialdemokraterne har aflyst klassekampen
Men klassesamfundet findes, selv om det gamle arbejderparti ikke længere taler om det


En af mine yndlingstegninger af Roald Als stammer fra 1998 og har overskriften &raquo;Frontkæmperen&laquo;. På tegningen står Poul Nyrup Rasmussen (S) sammen med Mogens Lykketoft (S), Peter Duetoft (CD), Pia Christmas-Møller (K), Anders Fogh Rasmussen (V) og Marianne Jelved (R) i en klynge, mens Poul Erik Skov Christensen står et stykke derfra. Mens fagbevægelsen raser over efterlønsindgrebet peger statsministeren på SiD&rsquo;s formand og forsvarer sig med ordene: &raquo;Pas på Poul Erik, at du ikke ender på den forkerte side i klassekampen, Poul Erik&laquo;.Hvornår Nyrup endte på den rigtige, eller forkerte om man vil, side i klassekampen er svært at datere. Os der husker, hvordan demonstranterne på Christiansborgs Slotsplads sang &raquo;Nyrup, din svindler. Du hænger snart og dingler!&laquo; har i hvert fald svært ved at genkende det nuværende billede af 1990&rsquo;erne som den nærmest levendegjorte socialisme.Under alle omstændigheder taler Socialdemokraterne dog ikke længere om klassekampen.Frank Jensen forsøgte ganske vist at genoplive begrebet under formandsvalget i 2005. Men vinderen, Helle Thorning-Schmidt, ville ikke have noget med det at gøre. Var der stadig uligheder i samfundet, skulle de &raquo;bekæmpes ved at indgå politiske forlig, ikke ved at genindføre klassekampen&laquo;, forklarede den senere partiformand og statsminister. Og da finansminister Bjarne Corydon (S) sidste weekend blev interviewet af Morgenavisen Jyllands-Posten om, hvorfor han havde skiftet holdning til en sænkelse af selskabsskatten lød forklaringen, at &raquo;tiden er jo ikke til klassekamp, vel?&laquo;Nej, vel?!?Anders Fogh Rasmussen forklarede jo allerede i sin berømte åbningstale efter valgsejren i 2001, at valget havde været et opgør med &raquo;den gammeldags opdeling af politik i højre og venstre&laquo;: &raquo;Det var et opgør med den gammeldags opdeling af mennesker efter, hvilken erhvervsgruppe, uddannelsesgruppe eller socialgruppe de tilhører. Det var et opgør med opdelingen i &rsquo;der er dem, og der er os&rsquo;. Det var et opgør med klassekampen&laquo;.I stedet blev klassekampen i 00&rsquo;erne erstattet af værdi- og kulturkampen, hvor &raquo;dem&laquo; blev flygtninge, indvandrere og &ndash; ikke mindst &ndash; muslimer.Klassesamfundet er imidlertid ikke forsvundet, fordi vælgerne ikke længere stemmer ud fra deres ejerskabsforhold til produktionsmidlerne. Undersøgelse på undersøgelse &ndash; senest i bogenDet danske Klassesamfund&ndash; beskriver, hvordan dette ikke blot stadig lever. Det lever godt.Arbejderne bor måske i ejerbolig, rejser på charterferie og tjener godt (specielt de faglærte arbejdere). Men der er ikke alene langt mellem mønsterbryderne. Opgørelsen af den såkaldte ginikoefficient afslører, at den økonomiske ulighed det seneste årti er vokset fra 24,1 i 2000 og til 27,8 i 2011. I Vesteuropa har Danmark i perioden haft den næststørste stigning i uligheden, kun overgået af Island. Hvor Danmark i 2006 stadig var verdens mest lige land, var vi i 2011 nummer 12.Villy Søvndal (SF) gik ellers til valg på, at den røde regerings politik skulle måles på, at den skabte større lighed netop målt på ginikoefficenten. Men det var måske alligevel meget godt, at Helle Thorning- Schmidt dengang nøjedes med at sige, at det ikke var &raquo;den eneste måde, man kan måle, om man har tilstrækkelig lighed i et samfund&laquo;.SRSF-regeringens økonomiske reformer har øget uligheden, og vækstplanen vil øge den endnu mere (selv om der endnu ikke er regnet på det samlede resultat for ginikoefficienten).Hvilket selvfølgelig ikke er så mærkeligt, når socialdemokraterne Bjarne Corydon, Carsten Hansen, Mette Frederiksen og Henrik Sass Larsen sidste år kunne sætte sig sammen for at formulere et socialdemokratisk projekt blot for at komme frem til, at &raquo;i 2012 er vores historiske hovedforpligtelse ikke at omfordele fra rig til fattig&laquo;.Efterfølgende har Henrik Sass Larsen forklaret, at lighed efter klassekampen er at &raquo;have værdige valgmuligheder i tilværelsen.&laquo; Hvilket desværre ikke bare er en drøm. Det er en farlig drøm.For drømmen om at klassekampen er overstået får os til tro, at arbejdsløse, bistandsklienter og førtidspensionister blot skal tage sig sammen. Se at komme op om morgenen og ud af sengen og døren. At døren virkelig står åben for alle.Som de dejligste drømme er den svær at vågne op fra.Kim Kristensen er journalist på Informations Christiansborg-redaktion
