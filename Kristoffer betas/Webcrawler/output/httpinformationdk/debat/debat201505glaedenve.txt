Glæden ved at være udenfor
Det er på mode at melde sig ud af de sociale medier og tage en digital detox. Men det, man frygter eller er afhængig af, kan ikke bekæmpes ved at kaste sig over en ny livsstilsideologi eller udskifte den ene tvangstanke med en anden


Pludselig kan jeg ikke finde min veninde på nettet. Hendes navn og foto er forsvundet fra Facebook og blevet til et anonymt &rsquo;brugerbillede&rsquo; med en grå profil. På Twitter, hvor hun har huseret i stor til, er hun også væk.&raquo;Hvad pokker,&laquo; tænker jeg. Damen er kommunikationsrådgiver, så der må være noget galt. Jeg finder hendes telefonnummer frem &ndash; det har jeg aldrig brugt før &ndash; og mirabile dictu, hun svarer:&raquo;Har du ikke set, at jeg lagde en besked ud i sidste uge, om at jeg har trukket stikket i en måned. Jeg holder elektronisk orlov,&laquo; siger hun med et grin fra sit sommerhus på Samsø. Og det kunne jeg jo have sagt mig selv. For min veninde er med på beatet.Og det allerhotteste lige nu i det stressede kommunikations- og vidensamfund er slet ikke at være tilgængelig. Naturligvis er det det. Man behøver hverken at være medieforsker eller at have skrevet en ph.d. i sociologi for at vide, at efter en periode, hvor alle har delt alt som sindssyge og logget på non-stop, kommer der naturligvis en modreaktion.Den har varet et stykke tid nu. Først stod menuen på ture i ødemarken, bikramyoga og mindfulness. Og nu er det altså beslutningen om at logge helt af og deaktivere sit Facebook- og Twitterfeed, om ikke helt så i hvert fald regelmæssigt &ndash; at gå på såkaldt digital detox &ndash; som de amerikanske livsstilsmagasiner kalder det med inspiration fra de mange juice- og udrensningskure, der skal rense kroppen for alt det urene og farlige. Nu er turen så kommet til hjernen.At JOMO (en forkortelse for Joy of Missing Out &ndash; i modsætning til det nok mere kendte FOMO, Fear of Missing Out, altså angsten for at gå glip af noget online) nu har nået sit trivielle højdepunkt, stod klart for mig, da New York Times skrev sin tredje feature på seks måneder om trenden for nogle uger siden, og Politiken fulgte trop i sin Lørdagslivs-sektion i forrige uge.Men jeg jubler ikke over den intense søgen efter stilhed, ro og kontemplativ ligevægt. Det er nemlig, lad os endelig få det slået fast, både upraktisk og dødirriterende ikke at kunne få fat på ens venner. Lad mig foreslå noget røvkedeligt i stedet for. Min løsning på digital stress og timer misbrugt på Facebook. Den kaldes &ndash; og her afslører man sig virkelig som håbløst sat, kedelig og midaldrende: den gyldne middelvej, Yes den gør.Der er vitterlig ingen grund til at gå amok og lukke alt ned, at booke et ophold hos en munk i en indisk ashram, mens man mediterer og drikker grøn te i en uge. Selv om digital detox skulle forestille at være et opgør med selviscenesættelsen på de sociale medier, er det reelt blot selviscenesættelse i ny forklædning. &rsquo;Se mig, jeg er radikal. Jeg gør noget vildt og nyt,&rsquo; synes trendens følgere at ville signalere. Men reelt følger de bare moden, og den er ikke ny ret længe, og den er sjældent vild for alvor.Så drop al den trælse selviscenesættelse, der ligger i at trække stikket så demonstrativt. Vi orker ikke flere modreaktioner og modediller. Faktisk vil jeg til enhver tid hellere have deller end følge flere diller. Kys din partner eller forælder eller bedste ven i stedet. For sagen er jo, at hvis du er slave af din mobil og de sociale medier, er du i risikozonen for at falde i den anden grøft i din iver efter at komme over på den anden side. Det skal man heller ikke have en doktorgrad i psykologi for at regne ud &ndash; spejlet har, som bekendt, to sider, og det man frygter eller er afhængig af, kan ikke bekæmpes ved at kaste sig over en ny livsstilsideologi eller udskifte den ene tvangstanke med en anden.Dertil kommer, at dine venner og familie heller ikke har brug for, at du sidder nøgen på en udbrændt vulkan på Filippinerne og messer sanskrit. Og det har du heller ikke, selv om du måske tror det. De vil hellere være sammen med dig derhjemme, og det er da i øvrigt også meget billigere og nemmere &ndash; men bevares, ikke helt så cool. Og jo, du må gerne fortælle på Facebook eller Twitter, hvad du syntes om det bagefter.Annegrethe Rasmussen er udenrigskorrespondent i Washington DC Klummen er udtryk for skribentens egen holdning
