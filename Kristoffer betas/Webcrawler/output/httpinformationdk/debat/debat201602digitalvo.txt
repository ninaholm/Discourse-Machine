Digital voldtægt er ikke ofrets ansvar
Du har dummet dig. Sådan er beskeden fra blandt andre Red Barnet til unge kvinder, hvis nøgenbilleder ender på nettet mod deres vilje. Seksuel skyld og skam er stadig fortrinsvis det feminine køns tvivlsomme privilegium
’En stikprøveundersøgelse blandt københavnske gymnasier viser, at det ikke kun er unge kvinder, som tager billeder af sig selv med lidt eller intet tøj på,’ skriver dagens kronikør.

&raquo;Jeg kunne mærke, at jeg blevet udsat for noget rigtig forfærdeligt, men også at jeg af en eller anden grund skammede mig over det.&laquo; Sådan sagdeEmma Holten i søndags til studievært Clement Kjersgaardom den hændelse i 2011, hvor hun blev udsat for såkaldt hævnporno, ved at hendes private nøgenbilleder blev offentliggjort på internettet uden hendes samtykke.Siden har hun taget til genmæle og sat hævnporno på alverdens mediers dagsorden. Men hvordan håndterer offentlige myndigheder og organisationer egentlig problemet i Danmark?OK &hellip; der er sket noget, som du fortryder! Det er budskabet i Red Barnets nyeste materiale til unge kvinder, hvis private nøgenbilleder, der var taget i intime og trygge situationer og aldrig tiltænkt uvedkommendes øjne, er endt på nettet uden deres samtykke.Kampagnen er udtryk for en udbredt tendens i samfundet til at møde piger og kvinder, der bliver udsat for en forbrydelse, med skyld og skam. Ligesom det åbenbart er kvinders egen skyld, hvis de bliver befamlet, såfremt de ikke har holdt en armslængde til mænd, som borgmesteren fra Køln sagde efter nytårsaften. For som Sørine Gotfredsen skrev i Berlingske sidste år,skal vi åbenbart erkende, at der findes dystre kræfter i verdenog tage nogle forholdsregler.Læs også:&nbsp;&rsquo;Indtil jeg mødte feminismen, troede jeg, det var min egen skyld&rsquo;Vi ser, hvordan især unge kvinder bliver pålagt ansvaret, når de bliver udsat for seksuelle overgreb, herunder hævnporno. Det er med til at reproducere et forkvaklet syn på kvinders seksualitet i vores samfund. Det står sort på hvidt i Red Barnets materiale, at den unge har begået en fejl og skal lære af det, men kan vi overhovedet dømme seksuelle handlinger ud fra et universelt seksuelt moralsk kodeks? Og hvad er det egentlig, den unge kvinde skal fortryde? Burde vi ikke i stedet vurdere, hvorvidt det er samtykkende og nydelsesfuldt for begge parter?Dick-pics er intet problemEn stikprøveundersøgelse blandt københavnske gymnasier viser, at det ikke kun er unge kvinder, som tager billeder af sig selv med lidt eller intet tøj på. Det er heller ikke kun dem, som videresender billederne af sig selv, men 90 procent af ofrene for hævnporno er kvinder.Forklaringen kan være, at drenge og mænd i højere grad er socialt anerkendte som mere end blot en krop. Derfor bliver de ikke ofre for hævnporno, når de sender nøgenbilleder. Dit biologiske køn afgør altså, hvilke seksuelle privilegier du bliver udstyret med, og det kommer til udtryk som en ulige magtbalance mellem kønnene, hvor piger og kvinder skal skamme sig.Den skam, der ifølge Sørine Gotfredsen er et grundvilkår for mennesket og derfor ikke skal udryddes, gælder altså mest for piger og kvinder. 18 procent af pigerne skammer sig i samme undersøgelse over deres krop. Det gælder kun for 4 procent af drengene.Stikprøveundersøgelsen viser også, at næsten dobbelt så mange drenge som piger har videresendt eller uploadet billeder af andre med lidt eller intet tøj på. Så snart disse intime billeder bliver uploadet eller videresendt, er det muligt at udføre hævnporno, uanset hvilken relation eller hensigt, der har ligget til grund for denne handling.At 24 procent af de adspurgte drenge har uploadet sådanne billeder skyldes ikke, at pigerne tager eller videresender deres billeder hyppigere. Tværtimod har 51 procent af drengene taget billeder af sig selv med lidt eller intet tøj på, hvorimod én procent færre piger har gjort det samme.Der er åbenbart intet problematisk over at sende dick-pics generelt, men at sende et billede af sine bryster til sin partner, det er både risikofyldt, syndigt og forbudt, fordi det afbilder kvindens seksuelle lyst, som bryder med dogmet om, at lyst og initiativ er forbeholdt manden. Jeg siger ikke, at drengene skal lade være med at sende dick-pics, men unge kvinder bør kunne udfolde deres seksualitet i lige så høj grad uden at blive udstillet som urene, syndige og promiskuøse.For Guds skyldMandens seksuelle privilegier gør ham på den måde til den seksuelle modtager og kvinder til den seksuelle afsætter. Det er ligefrem forventeligt, at kvinder er seksuelt tilgængelige for mænd, og derfor skal sende seksuelt eksplicitte billeder til deres partnerr, hvis ikke hun vil anses som snerpet. Det er altså kun tilladt for kvinder at begære, hvis hun begærer at være seksuel tilgængelig for manden. Dette er i sig selv dybt problematisk, fordi disse unge kvinder risikerer at blive reduceret til sexobjekter og udstillet på nettet, hvis parforholdet skulle forlise, fordi drenge påberåber sig et vist ejerskab over hendes krop i kraft af de nøgenbilleder, han har fået tilsendt.Det er selvfølgelig ikke sådan, at alle mænd sætter små labels på deres kærester med inskriptionen: &raquo;Tilhører Jens Jensen&laquo;. Men det er en kulturel medtaget og indgroet seksualitetsopfattelse og ejerskabsfølelse, som er indlejret i den patriarkalske kultur, som vi stadig kan spore i vores sociale, kulturelle og juridiske system. Nogle mænd udnytter dette og udøver social kontrol og vold mod kvinder via hævnporno. Og hvad er ordensmagtens reaktion?&raquo;Det vigtigste er simpelthen at få fortalt, at de ikke skal tage de billeder. Lad nu være. Lad nu for Guds skyld være,&laquo; var budskabet fra politisassistent Erik Hykkelbjerg sidste år på dr.dk (2. marts, 2015).Også her ser vi altså tendensen til, at unge kvinder bliver advaret om at udforske deres seksualitet eller stole på en partner, og såfremt de alligevel skulle dele deres intime billeder med nogen, så skal de i hvert fald ikke forvente at få hjælp, hvis de ufrivilligt ender på nettet. De var advaret og vel vidende om risikoen, så nu er det deres egen skyld, at deres private billeder, som ikke skulle forlade den samtykkende konstellation, er endt på nettet. Det svarer til, at du forærer din kæreste et par boksehandsker og får at vide, at det er din egen skyld, hvis kæresten begynder at slå dig. Den her argumentationslogik giver mig kronisk kognitivt kraniebrud.Kvindefjendsk manifestationSelv om det ikke er et kønsspecifikt fænomen at tage eller videresende nøgenbilleder, er det altså &ndash; som også Red Barnets kampagnemateriale understreger &ndash; de unge kvinder, som bliver pålagt ansvaret for, om deres billeder er endt på nettet.Hævnporno er per definition en kvindefjendsk manifestation og patriarkalsk magtdemonstration &ndash; en digital voldtægt, om man vil. Jeg vil derfor opfordre organisationer og myndigheder til at ændre deres kommunikation, så vi kan arbejde hen imod et mere ligestillet samfund, hvor kvinder ikke længere bliver pålagt skyld for at udøve deres seksualitet. De skal først og fremmest anerkendes som ofre for en forbrydelse og ikke som medansvarlige.Steffen Harms er medlem af Selskab for Ligestilling
