Demokratisk forbistring
Den, folk ikke vil have, men får – og omvendt


I meningsmålingernes surrogat for det virkelige liv i folkestyret ligger de to politiske blokke stabilt på hhv. alt for lidt og mere end rigeligt til hhv. at fastholde retten til riget &ndash; og vinde den. Dette er det vælgermålingsmæssige signalement af rød og blå blok. Afstanden ersignifikant, der skal et mindre jordskred til, for at SR efter næste folketingsvalg kan forny regeringssamarbejdet. Omvendt vil kun en eruption af dimensioner rokke ved et borgerligt flertal bestående af VKDFLA. Et regeringsgrundlag skal de jo nok kunne finde ud af: skattelettelser for højere indkomster eller over hele linjen, stramninger af fremmedpolitikken, en luns til DF bestående af en rød- og hvidstribet bom ved Kruså, et skur til fast toldvagt, billigere cerutter samt mere kristendomskundskab i næste skoleforlig. En ny kanon kan også komme på tale: anvisninger på den rette danskhed, som kun de der med et borgerligt mantrabidrager til det danske samfundskal have lod og del i, hvis vel at mærke disse ellers så påtrængende fremmede tager hele sækken med krav om den korrekte nationalfølelse på nakken og fornægter egen tro, familie og fortid.Vammelkolde sjæle, kaldte H.C. Andersen sin stamme. Han kendte danskerne på travet:&raquo;Intet Folk har mere Fordom end det danske, tror jeg &hellip; det lille Ø-Folk med den jyske Snip, vi bærer os ad som Farisæeren. Vi slaar os for Brystet og siger: &rsquo;Jeg takker dig Gud, at jeg ikke er som de andre&rsquo; &ndash; Vi tror vi er saa beskedne, saa gemytlige! Det er blevet blandt os selv et Folkesagn. Vi er de gode Mennesker. Spotte og grine, det er vor onde Natur, at have sit Øje for Fejl hos Næsten. Og at jeg har det og siger det &ndash; viser at jeg er dansk.&laquo;Fifle i fredDe gode mennesker fordeler sig altså i et flertal, der ønsker et Venstre-ledet Danmark, og et mindretal, der ikke ønsker det. Konsekvensen bliver, at en usædvanlig tvivlsom natur i det nationale politiske lederlaug igen kan rykke ind i det skærmende statsministerkontor, hvor han kan fifle i nogenlunde fred, hvilket paradoksalt nok stadig flere omend et lille flertal er betænkelige ved.Kan man have en statsminister, hvis karakter afspejler det mest tvivlsomme i folkedybet? Det er spørgsmålet. Flere stiller det åbenbart og svarer negativt, skal man tro målingerne. Det helt mærkværdige er unægtelig, at denne berettigede tvivl om det ønskværdige i, at en person som Venstres statsministerkandidat igen skal være dansk førstemand, ikke viser sig i tilslutningen til samme formandsparti. Omvendt registrerer den stadig større tiltro til statsministerens evner, dyder og væsen sig fortsat ikke i tilslutningen tilhendesparti, hvilket jo så betyder, at denne støt stigende accept af statsministeren kan komme ud på det samme. Vælgernes modvilje mod den amoralske venstreformand har jo ikke den effekt på grund af den nu atter øgede vælgerstøtte til Venstre, at den glade kritikresistente bilagsrytter ikke ender med at blive det, de samme vælgere er betænkelige ved, at han således nok alligevel bliver. Det kan man med Andersen kalde et udslag af det vammelkolde. Måske det også understreger det andersen&rsquo;ske præcist påviste fordomsfulde element.Der skal ikke umenneskelige mængder af fantasi til at forestille sig den almindelige reaktion og ikke mindst den på Christiansborg, såfremt den herskende statsminister havde ageret med blot en tiendedel af den grådige skamløshed, som venstreformanden konsekvent lægger for dagen. Endsige praktiseret blot en flig af den arrogance, håndteringen af bilagssagerne og frynsegoderne har været og stadig er udtryk for. Men venstreformanden har trods nævnte tilbageslag i målingerne fortsat manges velvillige ører. Det betyder altså ikke noget, ikke for alvor, at man ikke kan stole på en mand, åbenbart for alle fuld af fup og gamle aviser.Det forventelige indtræfferDet kan selvfølgelig hænge sammen med, at man ikke forventer andet af venstrefolk, at der er opstået eller udklækket en slags tryghed ved, at dette forventelige igen og igen indtræffer. Herregud, de naturfilm, de fedtede bilag, det fråseri på første klasse, de små løgne og halve sandheder, skattefri ekstraindtægter og gratis kluns, det kan da også blive for småligt. Hvad andeterdet end sur misundelse!En lignende adfærd forventer man ikke af statsministeren og da slet ikke efter den afsluttede skattesag, som modsvarende bliver mødt med forargelse over den pinagtigt manglende amoral, hun jo så må repræsentere. Hun lever ydermere og helt åbenlyst et andet liv end danskerne flest med en fjern, eksklusiv, fremmedsproget husbond i et fremmed land. Og hun selv får før eller siden et internationalt topjob, og det er også for galt.Opnår statsministeren ikke den store EU-post i denne omgang, falder hun så sikkert som amen i kirken atter i de personlige meningsmålinger, for så duede hun jo ikke. Får hun derimod den store stilling, glider hun også i meningsmålingerne, for så rendte hun jo af pladsen i utide og gjorde det velsagtens af grådighed, og sådan har hun jo hele tiden planlagt det hele. Danmark var jo aldrig hendesprojekt.Og alt det andet sludder og vrøvl, som aldrig ville ramme en borgerlig af modsat køn og høj fadbamseføring. Tværtimod: Jubelen ville slå sammen om vedkommende, som da Fogh Rasmussen dampede af til NATO &ndash; trods kreativ bogføring og grov vildledning af Folketinget, som han oven i købet gentog, da han ville i krig i Irak og supplere sit CV. Medierne kunne ikke nære sig for betagelse over en dansker på posten.Der er måske ved at vise sig lidt mere rimelighed i vurderingen af hhv. Lars Platugle og Hæderlige Helle. Men de vammelkolde sjæle foretrækker alligevel plattenslageri frem for hæderlighed bare udendenplatugle.
