Anonymitetens maskepi
Om åbne og fordækte pander


I monopolets glade dage, da denne skribent takket være sin redaktionelle funktion på TV-Avisen opnåede noget nær verdensberømmelse i Danmark, oplevedes til tider konfrontationer med fænomenet anonymitet. Dette kunne give sig forskellige udslag. Viderebragte man i sin formidlende rolle, mimikken lagt i passende folder, nyheder af særlig følsom karakter eksempelvis om indvandrere, forsøgsdyr, aflivede giraffer eller EU, ringede telefonen midt om natten: Nu skal du skal fanden gale mig passe på, dit dumme svin. Vi er mange, der har fået nok, og vi skal nok få dig ned med nakken, lede møgrøv! Røret på. Dutdutdutdut ... Vedkommende havde således valgt at fastholde sin identitet som en velbevaret hemmelighed; det var helt åbenbart ikke meningen, at kontakten skulle føre til varigt venskab. Anonyme henvendelser af denne karakter kunne også forekomme som udtryk for almindeligt ubehag, eller skulle man sige specielt ubehag, ved synet af lige netop dette ansigt på skærmen: Skrub hjem, hvor du kommer fra, jødesvin! Dutdutdutdut …Skrid hjem til Randers!Her var meningen sådan set klar nok, bortset fra at slægtens oprindelige udgangspunkt fortabende sig i historiens tåger, men med utvivlsomme rødder i Mellemøsten, i en mere overskuelig sammenhæng var Randers. Det var nok ikke meningen, at den afskyede, som opringningen gjaldt, skulle skrubbe af til Østjylland. Ved én bestemt lejlighed modtog husstanden et helt kaffestel uden afsender. En anden gang flere tusinde kroner fra en aldrende ukendt beundrerinde – nervesvækket og derfor, viste det sig – et beløb som med afsenderadressens kryptering voldte besvær i returneringen og kunne have udløst pinagtigheder, om det ikke var lykkedes.Så kom en dag en formentlig hjemmelavet lort i en postpakke. Afsenderadresse udeladt. Joh, men sådan noget var postvæsnet på forsigtig forespørgsel skam ude for; det hændte, forklarede de, du skulle bare vide, hvad folk sender til hinanden; måske ikke så tit ligefrem en lort, men menneskene har de særeste ting for, og posten skal jo ud. Igen var anonymiteten bortset fra stanken i en eller anden forstand hovedsagen.I Ingemanns berømte digt »I alle de riger og lande« om Holger Danske –Oger le Danoissom formentlig fik sit tilnavn ikke så meget fordi, han var dansk, men fordi han ejede en stor dansk kamphund – kastede ridderen sin handske, opslog sin ridderhjelm og fægtede med åben pande. Trods rustningens hermetiske natur og hjelmen lukket til var det jo så som så med anonymiteten. På skjold bar han løvernes stærke tegn i hjerternes milde hegn, på hjelmen en ørn, og på maven korsets tegn. Der kommer sgu da Holger, ham med hunden, har de ved synet af illustrationerne sagt på slagmarken og konstateret, at manden var lidt af en idiot således at udsætte sig for unødig risiko og linde på visiret. Ingemann mente selvsagt, at en sand helt ikke på nogen måde optræder fordækt, men viser femøren, uanset hvad. Helten står frem og slås for sin sag.Farlig og ufarlig anonymitetAnonymitet er normalt lidt af en led størrelse. Man kan jo ifølge sagens natur på modtagersiden ikke forsvare sig, end ikke give ondt ord igen, thi hvortil skal man stile svaret? Ikke at man i det skildrede tilfælde skulle sende en lort retur; men nysgerrigheden sidder dybt i én resten af livet: Hvad driver mennesker til at gøre noget sådant, det må man have svar på. Og hvorfor ringe op og skabe sig over, at en anden mands fjerne forfædre engang sjoskede rundt i Jerusalems snævre gyder, dyrkede vin på Karmels bjerg eller fiskede Sankt Petersfisk i Genesaret Sø? Det får man aldrig svar på, og det nager. Mærkeligt nok bliver de anonyme verbaloverfald stående i hukommelsen. De er på en eller anden udefineret måde beslægtet med den blinde voldsudøvelse, som altid er traumatisk for den, det går ud over. Måske også for udøveren, måske også for den, der dølger sine overfald i kujonens maskering.I Hans Falladas store roman om Nazityskland fra 1946, den nyopdagede klassiker:Alene i Berlin(Jeder stirbt für sich allein) bekæmper et ældre ægtepar, der har mistet deres søn i krigen, Hitlers regime ved under bogstavelig livsfare at klæbe anonyme modstandsmærkater op rundt omkring i byen. Her er anonymiteten forudsætningen for at udøve og overleve. Regimet sætter alt ind på selv det mindste tegn på modstand; pågribes ægteparret, er de begge på det rene med, at guillotinen ude i Plötzensee venter dem.En allerede død MF M/KI så fald forholder det sig jo anderledes, end når anonymiteten blot er et bekvemmelighedsdække, hvor prisen ved at stå frem med den ingemannske åbne pande er til at overskue. Trods Thornings og Corydons efterhånden vel belyste sært umodne vi-alene-vide-magtudøvelsesfacon får ingen dog hugget sit håndgribelige hoved af.Anonymiteten i et samfund, hvor de ikke kommer og kører én bortNacht und Nebel, eller man stikkes ned i en mørk baggård, kan næsten ikke undgå at fremstå patetisk eller direkte ynkeligt. Forudsat at den aktuelle sag ikke er et slag fed fiktion, hvad bogen måske er, vil vedkommende jo næppe komme frelst ud af forholdet og med æren i behold. Nåh, var det bare ham! Eller: Var det hende, hvorfor sagde hun det ikke lige ud, og hvilke motiver er det så, vedkommende i øvrigt har andet end krænket forfængelighed i magtens spil! Den anonyme kan kun redde situationen ved at forklare sig inden meget kort tid, og før afsløringen kommer. Når først den gør, skal der en daværende minister Erling Olsens charmerende frækhed og integritet til at overleve den dengang anonyme kritik af Anker Jørgensen. Pointen er måske den, at den nye anonyme allerede er en død M/K i dansk politik. Men så er det jo heller ikke heroisk.&nbsp;
