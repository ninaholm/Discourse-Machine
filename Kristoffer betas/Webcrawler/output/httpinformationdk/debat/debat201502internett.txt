Internettet – en neopuritansk landsby på speed
Finder et billede af en nøgen kvindekrop vej til internettet og de sociale medier, fordømmes dens ejermand straks som en usømmelig tøjte. Efter 30 års kamp for seksuel frigørelse er internettet ved at udvikle sig en neopuritansk landsby på speed


Tilbage i september samarbejdede jeg og en fotograf på et feministisk aktivistisk projekt. Målene var mange, men højt på listen var et ønske om at udfordre måden, vi ser den nøgne krop på. Vi ville tage billeder af en nøgen kvindekrop uden at seksualisere den.Billederne forestiller bl.a. mig, der børster tænder topløs, tager creme på eller ser mig i spejlet. De var uredigerede og taget hjemme i min lejlighed. Der var intet på billederne, jeg ikke selv ser hver eneste morgen, inden jeg går ud ad døren.Reaktionerne var i det store hele positive, men en del sneg sig ind, som overraskede mig i det ellers frigjorte Danmark. Fordums udtryk som &rsquo;usømmelig&rsquo; og &rsquo;stødende&rsquo; &ndash; ord som jeg knap troede stadig blev anvendt &ndash; dukkede op i kommentarfeltet.Unge teenagedrenge skrev til mig, forvirrede. De kunne ikke forstå, &raquo;hvorfor jeg ville give så mange mit mest intime&laquo;. Mit &raquo;mest intime&laquo; var for dem et billede af mine bryster. Forestillingen om, at man giver en dyrebar del af sit selv, hvis ens krop er visuelt eller fysisk tilgængelig, lever altså i bedste velgående på nettet &ndash; også blandt de helt unge brugere.Har internettet i stedet for at frigøre det seksuelle i os alle, bare yderligere polariseret os i gode og slemme mennesker? Noget kunne tyde på det.En del af problemet skyldes ganske givet, at vi på internettet, og ikke mindst på de sociale medier, i høj grad forventer at få hurtigt læst input skåret ud i let fordøjelige småbidder. Øjnene flyver ned over siderne og registrerer flere små input end på noget andet tidspunkt i verdenshistorien.Konklusioner på baggrund af enkelte bidder er oftere reglen end undtagelsen. Og serveres informationen i form af billeder, synes dommen endnu lettere at fælde. Så snart øjet fanger et foto, er dommen fældet. Problemet er, at konteksten ofte går tabt, når vi skænker mere tid på at skrive en kommentar end på at tænke over informationen.Mest kendt i Danmark er censuren af forsiden til Peter Øvigs bogHippie 2, hvor hippier &ndash; sikkert selv forkæmpere for seksuel frigørelse &ndash; i et ironisk twist, som kun internettet kan give os &ndash; blev bortcensureret fra Facebook pga. forekomsten af bryster. Kontekst eller historie betød intet. Kun kroppene. Billedet af de badende nymfer blev dømt pornografisk og stødende og blev gang på gang fjernet fra det sociale netværk.Internettets visuelle natur har vækket puritanismen fra en grav, vi ellers troede lukket. Online er man sjældent mere end et billede. Og hvis det billede viser f.eks. et bryst, ja, så har man vist sit bryst til titusindvis af mennesker, og skal høre for, at man har mistet sin ærbarhed og dermed nedskrevet sin værdi. Åbenbart har man i internettets indre økonomi kun en begrænset mængde kapital, og hvis man ikke passer på, så kan man miste den. Og aldrig få den tilbage!Begrebet &rsquo;Den faldne kvinde&rsquo;, har fået et nyt liv. I stedet for at skele til dem på kroerne ude i byerne, googler man sig frem, latterliggør dem i kommentarfelter eller fælder blot passivt dom om over dem, mens man kaster blikket ned over skærmen. Vær på vagt, unge menneske. Du kan blive den næste!Vi har brug for en ny kropslig frigørelseskamp. Pornoen har ikke været denliberateur, vi håbede. Den tjener blot samme inhumane, reducerende funktion, som bordellerne gjorde i gamle dage: at agere hjælpende hånd, så vi kan kende forskel på &rsquo;rene&rsquo; og &rsquo;beskidte&rsquo; mennesker. Holder man sig ikke på knivsæggen, risikerer man at blive hængt ud som en af de &rsquo;beskidte&rsquo;, og så er hemmeligheden ude. Er man først blevet stemplet som en person, der er seksualiseret på nettet, klistrer skammen til ens krop. Og der skal ikke mere end et feriebillede eller en selfie til, før det er en realitet.Men at kalde den nøgne krop pornografisk er skadeligt. Det havde hippierne fuldstændig ret i. Intet menneske bør stå til ansvar for, hvilke destruktive tanker deres krop vækker i andre mennesker. Intet menneske bør anses for at have mistet værdi som følge af deres nøgenhed eller den blotte eksistens af deres krop.Internettet har kickstartet en nypuritanisme, og den skal bekæmpes, hvis vi skal skabe et friere, mindre dømmende samfund.Emma Holten er kulturskribent ved InformationKlummen er udtryk for skribentens egne holdninger
