’Vi er nødt til at debattere, hvad der er god sex for begge parter’
Skal vi forebygge voldtægter, må vi rykke grundlæggende ved vores seksualkultur, siger ph.d.-studerende Anne Bitsch og kalder det problematisk, at straffeloven stadig lægger ansvaret for voldtægten på kvinden


Da Anne Bitsch var i begyndelsen af 20&rsquo;erne og studerede i Aarhus, var hun en aften på vej hjem fra en fredagsbar. Hun fik en utryg fornemmelse af, at der gik en person bag hende. Hun ringede til en ven, en gammel flirt, og spurgte, om han ikke ville snakke med hende, mens hun gik hjem.Snakken udviklede sig, han havde vin, og hun tog hjem til ham.&raquo;Jeg kan ikke huske, hvordan jeg kom over i hans seng, men jeg kan huske, at jeg var virkelig træt og ret beruset. Selv om jeg i starten gerne ville have sex, ville jeg ikke uden kondom. Det sagde jeg til ham mange gange og meget tydeligt. Men han overhørte det fuldstændigt. Han holdt mig simpelthen nede, og der var ikke en skid, jeg kunne stille op. Jeg var nødt til at lade ham gøre det,&laquo; fortæller hun.&raquo;Bagefter blev jeg vred og lagde en seddel ved siden af hans seng med 10 gode råd til, hvordan man skal opføre sig over for en sexpartner, blandt andet at man ikke skal fortsætte, når nogen siger nej. Jeg følte mig krænket og brugt, og jeg skammede mig. Jeg følte nok, at jeg selv var skyld i det, for jeg vidste jo godt, at han var en player.&laquo;Det er næsten 16 år siden. I dag er Anne Bitsch ph.d.-studerende på Universitetet i Oslo og forsker i voldtægtsofres møde med retssystemet.Voldtægter af den type, hun selv var udsat for, hvor offeret og gerningsmanden kender hinanden i forvejen, klarer sig ifølge Anne Bitsch markant dårligere hos politiet og ved domstolene både i Norge og i Danmark.Hvis vi skal forebygge den slags voldtægter, er vi nødt til at se på, hvordan vi taler om køn, magt og sex, mener hun.&raquo;Både i dansk og norsk straffelov er det strafbart at skaffe sig samleje ved brug af vold eller trusler om vold, eller samleje med en person, der er bevidstløs eller ude af stand til at modsætte sig handlingen. Selvom intentionen med loven har været at beskytte folks integritet, når de er i en sårbar tilstand, indebærer formuleringen, at man lægger meget af ansvaret for den seksuelle transaktion over på offeret. Men hvis vi har ligestilling som ideal, så skal begge parter have et lige stort ansvar for at sikre, at den person, man har sex med, også har lyst til det,&laquo; siger hun.&ndash; Hvordan bør man se på det i stedet?&raquo;Vi er nødt til at se på, hvad det er, der får nogen til at voldtage i stedet for at se på, hvad man kan gøre for at undgå at blive voldtaget. Det er sådan en håbløs tilgang, man havde i 1970&rsquo;erne og 1980&rsquo;erne, men vi er altså i 2016, og de fleste går ind for, at sex skal være frivilligt, godt og rart.&laquo;Voldtægtens modusMens antallet af politianmeldte voldtægter de seneste 20-30 år har ligget mellem 400 og 600 om året, vurderes det i den seneste offerundersøgelse lavet af Det Kriminalpræventive Råd, Justitsministeriet, Københavns Universitet og Rigspolitiet, at mellem 3.400 og 5.000 danske kvinder årligt er udsat for &rsquo;tvangssamleje&rsquo;. I Norge peger konservative estimater på, at mellem 8.000 og 16.000 kvinder årligt udsættes for voldtægt og voldtægtsforsøg.I lyset af at de danske og de norske befolkningstal er tæt på lige store, er det en bemærkelsesværdig stor forskel, som ifølge Anne Bitsch viser, at de danske offerundersøgelser bruger et meget snævert offerbegreb.&raquo;Hvis man ser på offerundersøgelserne i Danmark, så spørger de, om man har været udsat for, at &rsquo;en mand ved brug af vold eller trusler om vold har tvunget eller forsøgt at tvinge en til samleje. På den måde lægger man kun vægt på fysisk vold eller trusler om vold, men både i Norge og Danmark bliver langt de fleste voldtægter begået, når folk er fulde eller bevidstløse.&laquo;&raquo;Min egen voldtægt startede som et frivilligt samleje og udviklede sig til tvang. Han behøvede sgu ikke slå eller true mig. Han var større end mig og behøvede kun bruge sin kropsvægt, og på et eller andet tidspunkt begynder man at resignere og bliver bange for, hvad der kan ske, hvis man gør modstand. Man giver op. Det er det modus, der ligger i mange voldtægter i dag.&laquo;&ndash; Har kvinder, der udsættes for denne type voldtægter bedre beskyttelse i norsk straffelov end i dansk?&raquo;Både og. Overgreb mod personer i bevidstløs tilstand har været kriminaliseret som voldtægt 13 år længere i Norge end i Danmark. Det betyder, at politiet har bedre kundskab om det nu, selvom jeg i min forskning har solide indikationer på, at ofre stadig bliver diskrimineret. I begge lande lægger man vægt på, at offeret skal have gjort modstand. Jeg er ikke tilhænger af en såkaldt samtykkelovgivning, hvor det i stedet er den mistænktes ansvar at bevise, at der var et samtykke til handlingen, men man er simpelthen nødt at sløjfe referencerne til ofrenes modstand.&laquo;&ndash; På hvilke punkter kan dansk lovgivning på det her område blive bedre?&raquo;Man bør straffe groft uagtsomme voldtægter, som er de tilfælde, hvor gerningsmanden burde have forstået, at sex var uønsket. I Norge straffes det meget mildere end en forsætlig voldtægt, men man straffer det trods alt.&laquo;Sidst i januar fremlagde justitsminister Søren Pind (V) udspillet &rsquo;Respekt for voldtægtsofre&rsquo;. Seks konkrete initiativer, der skal forbedre indsatsen mod voldtægt og sikre bedre hjælp til ofrene.Centralt for udspillet er det, at ofre for voldtægt skal opleve at blive bedre modtaget og behandlet af politi og retsvæsen, end de bliver i dag, og det er et forslag, der bliver vel modtaget af Anne Bitsch.&raquo;Umiddelbart ser forslagene rigtig gode ud. Justitsministeren har helt tydeligt tænkt sig at forbedre ledelseskulturen i politiet og tager flere greb for at få mere kundskab og kompetence. Det er specielt positivt, at man forsøger at holde et bedre øje med &rsquo;afviste sager&rsquo;, og at der lægges en mindstestandard for efterforskningsskridt,&laquo; siger hun.Maskulinitet og kønskultur&raquo;Men når man siger, at der skal udarbejdes en gerningsmandsprofil, bliver jeg straks mere skeptisk. Det er næsten umuligt at forske på andet end dømte overgribere, og forskere er enige om, at de sager, der kommer i berøring med justitssektoren, sandsynligvis ikke er repræsentative for de personer, der begår overgreb.&laquo;&ndash; Man hører ofte, at når kvinder går til politiet med en anmeldelse, så bliver det ikke rigtigt taget seriøst. Kan du genkende det billede?&raquo;Det er en sandhed med modifikationer. Jeg tror, det store slag står ved kvinder, der bliver udsat for såkaldte festvoldtægter og de grupper af ofrer, der er specielt udsatte; prostituerede, narkomaner, kvinder i lukkede, religiøse miljøer.&laquo;&raquo;Det er også min erfaring, at det for seksuelt frigjorte kvinder til tider bliver brugt imod dem, og de for eksempel skal svare på, om de har sex med mange mænd. Man antyder altså, at der var noget, de kunne have gjort for at undgå at sætte sig i den situation.&laquo;&ndash; Men er det dit indtryk, at den type af voldtægter, som du selv var udsat for, sjældent ser dagens lys?&raquo;Ja.&laquo;&ndash; Hvordan løser man det?&raquo;Jeg ved slet ikke, om den type sager ville kunne klare sig i mødet med en domstol og de beviskrav, der er her. Der kan jeg mærke, at jeg har været menneskerettighedsforkæmper længere, end jeg har været feminist. Hvis staten bestemmer sig for at putte nogen i fængsel, så skal man være 100 procent sikker på, at man har grundlag for at gøre det. Derfor må politiet også rykke mere i den tidlige efterforskningsfase, selv om de måske har erfaring med, at sagerne ofte bliver henlagt.&laquo;&raquo;Jeg mener, det er vigtigere at forebygge voldtægter, og der tror jeg grundlæggende, vi er nødt til at tale om, hvad det er for en seksualkultur, vi gerne vil have. Det er ikke sådan, at sex kun skal være tilladt, når der er kærlighed involveret, men vi er nødt til at have en offentlig samtale om, hvad der er god sex for begge parter.&laquo;&ndash; Justitsministerens seneste udspil står på skuldrene af et lovforslag fra efteråret, hvor han ønskede at hæve straffen for voldtægter. Hvad mener du om den tilgang?&raquo;Det lyder som om, man vil hæve straffene for at vise, at man tager problemet alvorligt. Jeg ved ikke, om det kan være til skade, men det var nok ikke der, jeg primært ville rette fokus. Jeg tror, det er langt mere effektivt at rette fokus på forebyggelse og på mænd, maskulinitet og kønskultur.&laquo;&ndash; Hvordan det?&raquo;Hvis vi vil have grundlæggende kulturelle ændringer, er vi nødt til at arbejde på flere fronter. Det kan for eksempel være i skolernes seksualundervisning. I USA har man også arbejdet meget med mandsdominerede miljøer, som for eksempel militæret. Og så må mænd begynde at komme mere på banen. Voldtægt er ikke kun et kvindespørgsmål &ndash; det er et spørgsmål, der berører os alle. Holdningsændringer er helt afhængige af, at mænd markerer deres mening tydeligt, hvis andre mænd for eksempel taler fornedrende om kvinder.&laquo;&raquo;Men det handler ikke kun om køn. Vi ved, at der er træk ved dømte overgribe, der går igen ved gerningsmænd i andre former for kriminalitet. Det er ofte unge mænd, der er meget dårligt socialt integrerede i samfundet &ndash; har lav uddannelse, problemer med rusmidler, tidligere voldsproblemer, dårlig tilknytning til arbejdsmarkedet.&laquo;&raquo;Hvis vi skal lykkes med at bekæmpe voldtægt, må vi se på forskellige former for social og økonomisk eksklusion.&laquo;
