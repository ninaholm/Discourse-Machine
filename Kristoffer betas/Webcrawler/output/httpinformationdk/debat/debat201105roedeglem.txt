De røde har glemt os mænd
Velfærds-Danmark diskriminerer lavindkomstmænd, og SF og S er ligeglade. Vi finder os bare i tingene og drikker os ihjel, i stedet for at klage


Mænd i Sverige straffes med fængsel, hvis de har sex med en prostitueret. SF/S vil indføre samme regel i Danmark. De vil også kønskvotere til bestyrelser. Fint nok! Men jeg vil have en kæreste! Jeg vil røres ved! Jeg vil have sex, et barn, en at tale med! Også selv om jeg er en lavindkomstmand. Hvad gør I for, at mænd på bunden kan få en kæreste, familierelationer og børn?Jeg er førtidspensionist. Hvis det lykkes mig at finde en kæreste, som vil bo sammen med mig, tager man mit 'reelt enlig'-beløb fra mig. Fjern den stigmatiserende diskriminerende regel, der forhindrer folk i at finde sammen.Hvorfor må jeg ikke få en kæreste? Hvorfor er der ingen, der vil have mig, og hvad gør I ved det? Er lavindkomstmænd ikke jeres målgruppe? Stemmer vi bare pr. automatik på jer, så I behøver ikke at tage jer af, vores problemer ... eller?I lader mænd i stikken! I satser på kvinderne. I tror ligestilling stadig drejer sig om, at kvinder skal have bedre vilkår. Men det er mændene på bunden, som trænger til ligestilling. Flere mænd begår selvmord, er narkomaner, alkoholikere, hjemløse, arbejdsløse og psykisk syge.Mandefjendsk samfundFlere kvinder end mænd, får en videregående uddannelse. Og kun kvinder har lovhjemmel på krisecentrene.Velfærds-Danmark diskriminerer lavindkomstmænd, og SF og S er ligeglade. Vi finder os bare i tingene og drikker os ihjel, i stedet for at klage.Alting drejer sig ikke om kroner og øre.Vi vil også gerne røres ved. Og hvis ikke danske kvinder vil have os, så vil vi gerne have en kvinde fra et ikke-EU-land, uden at I tager vores 'reelt enlig'-beløb fra os.Har I ikke fantasi, indsigt, kreativitet til at lave lovgivning, der vil få flere mennesker til at leve i tosomhed? To mennesker under samme tag bruger 40 pct. af den CO2, to mennesker under forskelligt tag bruger. Og alt, I taler om, er grøn energi!Efterløn, ligeløn, kønskvotering i bestyrelser og ligestilling for kvinder er alt, I taler om. Mænd, der studerer og har barnet halvdelen af tiden, får ikke del i den dobbelte SU. Vi vil have samme barsel og lov til at holde den i barnets pubertet!Har I ikke opdaget alle de drenge, der er blevet svigtet i skolen og nu sidder på jobcentrene, fordi de ikke kan læse. I hjemmet, i skolen og børneinstitutionerne var de omringet af kvinder.Hvad med kønskvotering på alle offentlige stillinger og uddannelser så vores drenge kan få nogle mandlige rollemodeller?Er i overhovedet klar over, at der er andre mennesker end husejere og lønmodtagere og enlige mødre?Jeg fatter jer ikke!Lorteland!
