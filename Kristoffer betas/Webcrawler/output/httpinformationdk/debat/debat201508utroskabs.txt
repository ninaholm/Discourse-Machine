Utroskab er samfundsnedbrydende
Den frie seksualitet er ikke spor progressiv, men et tilbageskridt for både individet, familien og samfundet. Så næste gang du er fristet til at være utro, så tænk på Gud, konge og fædreland


Hvordan ville det hele mon se ud, hvis seksualitetens eneste krav for udlevelse var lyst, og vi ikke skulle døje med tosomhedsforpligtigelsens morale? Sådan spørger Ulrik Frost i kronikken den 15. august, hvor han afslører, hvordan han på Amager Fælled knalder med gifte mænd, der føler en overvældende klaustrofobi i deres ægteskaber. Frost beskriver det monogame forhold som en spændetrøje for vores seksualitet og et problem for vores kærlighedsforhold, fordi det er tillidsbrud over for vores partner, når vi var sex med andre. Derfor foreslår Frost, at man er ærlig omkring utroskaben. Ingen skam og mere sjov.Til trods for at Ulrik Fros er en ung studerende, lyder han som en gammel hippie fra 68-generation, hvor sex med andres koner, kærester og mænd var normen. Vi husker alle de &rsquo;åbne ægteskaber&rsquo;, der opstod i 70&rsquo;erne. Suzanne Brøgger hyldede den frie seksualitet og gjorde op med monogami i selvbiografien Fri os fri kærligheden. Frosts forslag om aftalt utroskab er ikke avantgarde, men i virkeligheden et gammelt projekt, der er gennemprøvet til hudløshed.Og hvad er der så kommet ud af det? Frost giver selv svaret. Mellem linjerne om mændene, der søger ud på Amager Fælled, fordi de ikke kan holde ud af at være i deres ægteskaber, fortæller han historien om en hel generation, der har fået beskadiget eller helt mistet evnen til kærlighed på grund af den megen frie sex til højre og venstre. Konsekvensen af idealet om sex med, hvem du lyster, er, at man ikke længere har evnen til at være i et livslangt ægteskab, til nærvær og selvhengivelse.Ideen bag den seksuelle frigørelse var, at den skulle skabe mere frihed. Individuelt som samfundsmæssigt. Men desværre er det stik modsatte blevet realiteten. Mændene på Amager Fælled og de, som dyrker utroskab som en livsstil, er ikke frie, men slaver af deres drift.Instinkt i centrumDer er en grundlæggende kvalitet ved kærlighed, som vi i kølvandet på den seksuelle frigørelse, har mistet. Det er, at kærlighed og intimitet ikke kun er et spørgsmål om følelser, men om viljesbeslutning. Det, der kendetegner mennesket frem for dyret, er, at det kan tage et valg på trods af sine følelser. Dyrene kan ikke. De følger bare deres instinkt og drift. De kan ikke foretage moralske valg, og derfor har dyrene formodentlig heller ikke en opfattelse af sig selv som frie. De følger bare naturens orden og underlægger sig den. Menneskers følelse af frihed opstår først i kraft af dets evne til at vælge. Og til at foretage det moralsk rigtige valg.Den frie utroskab og seksualitet truer med at reducere mennesket til et dyr, fordi det er behovstilfredsstillelsen, instinktet, der er i centrum og ikke kærligheden. Den indebærer altid et offer, det at være villig til at sætte sig til side for den anden. Ifølge psykologer er også den totale selvhengivelse, der giver mennesket den dybe, langvarige lykke og ikke at lade sig drive rundt i manegen af begær, behov og momentane følelser. At knalde løs er derfor at understimulere sig selv som kærlighedsvæsen. Det er handlinger som fjerner mig fra min menneskelighed og evne til at være medmenneskelig.Fundamentale værdierMen hvis vi aftaler, at utroskab er tilladt, er det så ikke i orden? Nej, en grundlæggende forkert værdi bliver ikke rigtig og automatisk til en sund værdi, blot fordi vi aftaler det. Der er visse værdier i verden, som er så grundlæggende, at mennesket ikke formår at omdefinere dem, fordi de tilhører en højere morallov, den naturlige morallov.For at et samfund kan fungere i en sund retning og udvikle sig til en højkultur, skal der bestemte værdier til, heriblandt er troskab og tillid. De er helt fundamentale. På alle niveauer. I Danmark tordner vi politisk imod lande med korruption, men hver tredje dansker er sin partner utro. Det er den samme værdi &ndash; eller mangel på samme &ndash; der ligger til grund, men praktiseret på forskellige måder.For hvis man dyrker utroskab i det nære, i den mest intime relation til sin ægtefælle, spreder det sig til andre relationer også. Så er det pludselig lettere også at bedrage sin chef, myndighederne, kolleger, bryde tilliden til venner og børn. Spiralen er uden ende. Sammenhængskraften forsvinder. I et samfund, hvor man ikke kan regne med og stole på hinanden, styrer man imod en moralsk og værdimæssig opløsning.Sovjetunionen brød ikke kun sammen på grund af fejlslagen planøkonomi, men fordi folk ikke kunne stole på hinanden. Utroskab er &ndash; hvad enten den er aftalt eller ej &ndash; en non-værdi, fordi den virker nedbrydende. Når radikale islamistiske bevægelser tiltrækker unge, der er opvokset i det frie Vesten, er det også en modreaktion på, at der ingen regler har været siden værdisammenbruddet efter 68-generationen. At der ikke er noget, der er rigtigt, eller noget der er forkert &ndash; og derfor er alt lige meget. Ligegyldigt. En sådan kultur kan ikke blomstre og bestå i længden og destruktive kræfter kommer til at herske.Den frie seksualitet er ikke spor progressiv, men et tilbageskridt for både individet, familien og samfundet. Så næste gang du er fristet til være utro, så tænk på Gud, konge og fædreland. Og ikke dig selv.Iben Thranholm er teolog og journalist
