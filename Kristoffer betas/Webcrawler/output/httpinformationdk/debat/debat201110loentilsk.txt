'Løntilskud er en fod indenfor'



 — Hvordan er dine egne erfaringer med aktivering?
»Tidligere har jeg da været ude for konsulenter, der mest af alt var interesserede i at sælge deres egne kurser. Men især i denne omgang har jeg fået en konsulent, som faktisk giver mig noget, jeg kan bruge. Han har henvist mig til et løntilskudsjob, hvor jeg faktisk netop er indkaldt til samtale, og det tegner godt. Især med hensyn til løntilskudsstillinger har hele det her aktiveringssystem faktisk kan være intelligent.«
— Hvad har været de mest positive overraskelser i aktiveringen?
»I dag skal man uopfordret ringe til en arbejdsgiver og sælge sig selv. Det har jeg sgu nok lidt svært ved. Der har jeg klart fået noget ud af at være her. Der sidder simpelthen én og lytter på, hvordan jeg griber det an, når jeg ringer. En, som giver mig konkret feedback på, hvad jeg kunne gøre anderledes.«
— Regner du med at få noget ud af den løntilskudsstilling, du snart skal til samtale på?
»Ja, det vil jeg helt klart tro. Især hvis der måske er et job til mig på den anden side. De viste nogle statistikker, og arbejdsgiveren har faktisk en rimelig høj ansættelsesprocent. I løbet af et halvt år med løntilskudsstillinger har de ansat to tredjedele, så det er ikke helt dårligt.
Det er jo en måde at komme ind i en branche og få noget branchekundskab. Filosofi har ikke været nemt at sælge på arbejdsmarkedet, så det er godt at få foden indenfor.«
 
Thomas Klar­skov Larsen, 37 år, cand.mag. i filosofi, jobsøgende.

