The Fit Man’s Burden
Den veltrænede og sunde mands byrde består i at få de uvidende børn, de vildfarne unge og de dovne voksne til at forstå, at sundhed, kostbevidsthed og kropsoptimering er civiliserede idealer


Jeg går langs vejkanten i et ferieparadis. Luften er lun. Udsigten nydelig: Flere solbrændte, colgatesmilende surfboardentusiaster er ved at rigge sejl og benytter lejligheden til at fremvise smukke skuldre, muskuløse brystkasser og velformede rygge i forskellige positurer.Pludselig hører jeg et heftigt åndedræt bag mig. Jeg vender mig tidsnok til at undgå den 12-årige dreng, der tonser imod mig, som om fanden var efter ham. Øjnene er fokuserede, pandehåret svedigt &ndash; han løber alt, hvad han kan.Drengen er iført blå løbedragt, en slags aerodynamisk trikot, og har et nummer hæftet på maven. Hans spinkle skikkelse vidner om, at puberteten endnu ikke er indtruffet. To meter bag ham okser en mand på en overgearet mountainbike. Velpolstret, rød i bærret og storsvedende brøler han: &raquo;GODT TEMPO, MAGNUS! GODT TEMPO!&laquo;Magnus løber. Hans far cykler efter og pacer ham.Ved aftenbuffeten på hotellet sidder jeg ved et bord ved siden af en far, mor og to teenagepiger. Jeg overhører faren forklare, hvordan man er i &rsquo;zonen&rsquo;, når man træner, således at forbrændingen er optimal. Han underkaster den ene datters tallerken et skarpt analytisk blik, hvorefter han konkluderer, at hun formodentlig skal træne i cirka to timer for at forbrænde dét måltid.Hun vover ikke at kigge op på dessertbuffeten, der trods sin sødmefulde herlighed repræsenterer hundredevis af træningstimer &ndash; i zonen.I et samfund, hvor det sunde liv er i fokus, lærer børn tidligt vigtigheden af kost, motion, målrettet- og udholdenhed. Ikke kun som en sund bevidsthed, men som et ideal, man skal mestre for at klare sig. Et konkurrenceparameter.I Kiplings kendte digt &raquo;The White Man&rsquo;s Burden&laquo; ligger byrden for den hvide mand og imperialist i at civilisere de vilde, &raquo;half-devil and half-child&laquo;. I dag kan man måske nærmere tale om &rsquo;The Fit Man&rsquo;s Burden&rsquo; &ndash; den veltrænede og sunde mands byrde består i at få de uvidende børn, de vildfarne unge og de dovne voksne til at forstå, at sundhed, kostbevidsthed og kropsoptimering er civiliserede idealer. De overvægtige, rygerne og de livsstilssyge ligger The Fit Man til last. De er hans og det civiliserede samfunds byrde.Der er som sådan ikke noget galt med at sætte fokus på sundheden &ndash; det gør både stat, skoler og mange moderne arbejdspladser. Her er der sund kost på menuen, fitnessrum til medarbejderne og rygestopkurser. Men det er galt, når sundhedsmålene nærmer sig det elitære, og det forventes, at alle forsøger at leve op til dem, ligegyldig hvilke forudsætninger, de har for det.En gennemført ironman (maraton imponerer ikke længere) er noget, man kan skrive på CV&rsquo;et, selvom man arbejder foran computeren og hverken er bodyguard, agent eller elitesoldat. Mennesker, der ikke træner eller spiser sundt, demonstrerer manglende selvkontrol, viljestyrke og præstationslyst, uagtet hvor ressourcestærke eller -svage, de måtte være.Det er underforstået, at sundhed er et valg, man kan tage. Dermed ligger ansvaret for trivsel, succes og det gode liv, privat såvel som professionelt, også hos individet: Hvis du er utrænet eller bagefter med dine opgaver, skyldes det ikke omstændighederne, men dig selv. Så vil du det jo ikke nok, vel?Det kan børn godt afkode. Får man først det menneskesyn, at usundhed er den enkeltes egen skyld, bliver sundhedsideologien undertrykkende. Så kan vi tale nok så meget om &rsquo;den inkluderende skole&rsquo; eller prøve at lære vores børn, at &rsquo;alle må være med i legen&rsquo;, eller bilde dem ind at &rsquo;det handler om holdånd, frem for at trække selv&rsquo;. Vi lærer dem, at sundhed er vejen til succes, og at det er deres eget ansvar &ndash; måske endda civiliserede pligt &ndash; at være fit. For fight.Det resulterer i kropsforstyrrede børn og unge &ndash; der enten lever i en evig kamp for at blive en vindende fighter eller for længst er sakket bagud, har givet fortabt og har begravet sig i fastfood og cola. Den sundhedsfikserede livsstil er hverken for børn eller sarte sjæle. Og slet ikke det, jeg forstår ved et sundt ideal. Godt tempo eller ej.Kat. Sekjær er journalistKlummen er udtryk for skribentens egen holdning
