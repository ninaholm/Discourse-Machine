GGGI er godt på vej



Information skriver i lederen den 9. april, at GGGI ikke har styr på ret meget, og at jeg ikke har forstået problemernes alvor. Det er forkert. Men jeg får indtryk af, at Information ikke forstår alvoren i klimaudfordringerne. For hvor ville det være uansvarligt bare at trække stikket, når tingene ikke kører snorlige.GGGI kan noget afgørende anderledes, når det kommer til grøn omstilling: Nemlig at skabe forpligtende klimastrategier i udviklingslandene. Det skal blandt andet sikre, at mange gode NGO’ers projekter ikke bliverfeel-good, men også langsigtetdo-good.GGGI er ikke en klassisk organisation, der bygger vindmøller og diger. GGGI rådgiver regeringer til at udvikle og implementere strategier for grøn omstilling. Og organisationen nyder vigtig legitimitet i udviklingslandene, blandt andet fordi de sidder med i bestyrelsen på lige fod med donorlande.Det er noget andet end klassisk udviklingsarbejde. Men det gør det ikke mindre vigtigt.Der er ingen tvivl om, at GGGI kom i gang på et skrøbeligt grundlag, og der var betydelige problemer i opstartsfasen. Men det tager tid at starte en ny international organisation. Det tager tid at levere tilfredsstillende resultater, selv om vi allerede har set positive resultater i en række lande – blandt andet i Filippinerne og Cambodja, som rammes hårdt af klimaforandringerne.Oprydningen fortsætterFra dansk side har vi fulgt systematisk op på de uregelmæssigheder, der har været. Men der er ikke noget, der tyder på, at der har været fusk i GGGI. Der har været dårlig økonomistyring og svage kontrolsystemer, og de svagheder er GGGI godt i gang med at rette op på.Fremadrettet er udfordringen, at procedurer og regler skal rulles bedre ud i de lande, hvor organisationen rådgiver de lokale regeringer.Det er også derfor, en fremtidig bevilling til GGGI ikke er betingelsesløs. Vi stiller skrappe krav til, at oprydningen fortsætter, at vi får positive revisionsrapporter hvert år, og at GGGI fortsat styrker økonomistyringen.Det er nu engang sådan i udviklingssamarbejde, at der ofte opstår udfordringer. Det ved jeg, og det ved alle de NGO’er, som arbejder med udvikling. Hvis man render af pladsen og afbryder et samarbejde med en partnerorganisation, fordi der er modvind, så opnår man ingenting.Mogens Jensen (S), handels- og udviklingsminister
