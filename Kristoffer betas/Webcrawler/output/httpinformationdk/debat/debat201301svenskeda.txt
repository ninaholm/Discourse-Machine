Svenske dagpengeregler sikrer tilknytning til arbejdsmarkedet
Adskillige tusinde danskere står til at miste dagpengeretten de kommende måneder. Men når den samfundsøkonomiske gevinst er så beskeden – og de menneskelige omkostninger så betydelige – hvorfor så ikke erkende, at det forlængede genoptjeningskrav ikke giver mening i en tid, hvor jobudsigterne er så utrolig ringe?
Den danske genoptjeningsperiode bør fastsættes til et sted mellem 13-16 uger, hvis man vil langtidsledigheden til livs.

Mens USA døjede med deres fiscal cliff her op til årsskiftet, døjer danskerne med dagpengekløften; den forkortede dagpengeperiode og det forlængede genoptjeningskrav. Og for at melde rent ud fra start, så er der intet i vejen med en dagpengeperiode på to år. Den harmonerer godt med de lande, vi sammenligner os med.Problemet med den indgåede aftale mellem den tidligere VK-regering, Dansk Folkeparti og De Radikale i 2010 er tidspunktet for ikrafttrædelsen samt det nye genoptjeningskrav. For dette svarer ingenlunde til de lande, vi ellers sammenligner os med. Et genoptjeningskrav på hele 52 uger &ndash; og tilmed i krisetid &ndash; er slet og ret en dystopi.Skal du fremover have ret til dagpenge i Danmark, skal du som udgangspunkt have været medlem af en a-kasse i et år og have arbejdet 52 uger på fuld tid i løbet af tre år, eller også skal du have meldt dig ind umiddelbart efter endt uddannelse.I Finland skal ledige have været aflønnet i 34 uger af minimum 18 timer om ugen inden for 48 uger. Perioden kan forlænges, hvis man f.eks. har haft værnepligt, sygdom, barsel m.m. Her er dagpengeperioden også på to år.I Sverige kan man få et grundbeløb på et par hundrede kroner om dagen &ndash; helt uden at være medlem af en a-kasse, hvis bare man har arbejdet 18,5 timer om ugen i et halvt år. Det kræver dog 12 måneders medlemskab af en a-kasse at få ret til dagpenge beregnet efter ens indkomst. Dette betyder, at alle svenskere er forsikret til en vis grad, og dertil kan man så købe en a-kasseforsikring, ligesom i Danmark.Samtidig har svenskerne Nordens korteste dagpengeperiode på bare 60 uger &ndash; for folk der ikke har børn under 18 år &ndash; imod Danmarks 104 uger.Det kan lyde strengt, men til gengæld skal svenskerne kun arbejde 410 timer &ndash; eller lidt mindre end 13 uger &ndash; for at optjene ret til en ny omgang dagpenge, og den kombination betyder, at dagpengemodtagerne er tættere på arbejdsmarkedet, end de er i Danmark. For kernen i det er, at man søger bredere og mindre kræsent, når man risikerer at miste dagpengene. Samtidig betyder den korte genoptjeningsperiode, at det ikke betyder så meget, at dagpengeperioden er kort, for man kan hurtigt få genoptjent retten igen.I Norge er dagpengene en del af det offentlige system og betales af arbejdsgiverne og en afgift, der trækkes fra ens løn. Man skal have tjent ca. 109.000 norske kroner året før eller mindst 218.000 i løbet af de sidste tre kalenderår for at få ret til dagpenge.Hvor dyre er dagpenge egentlig?Man skal i sine overvejelser omkring dagpengespørgsmålet tage højde for de afledte effekter. Af eksempelvis artiklen &raquo;Dagpengeforringelser underminerer den danske model&laquo; bragt den 17. august sidste år i Information fremgår det, at inden finanskrisen indtraf, var ledigheden så lav, at staten ikke havde nogen udgifter til dagpenge, som blev fuldt ud dækket af a-kasse-kontingent og arbejdsmarkedsbidrag. Og i 2009 var det derfor næsten 2.000 kroner billigere at have en person på dagpenge end kontanthjælp. I dag, hvor ledigheden er højere, er det cirka 900 kroner dyrere at have en person på dagpenge end kontanthjælp.Forskellen er så minimal, at det, ifølge arbejdsforsker Henning Jørgensen og velfærdsforsker Bent Greve, virker skørt at foretage en ændring, som vil have en så stor og social betydning for en arbejdsløs.Fra S-topfolk lyder det til de arbejdsløse: Søg job uden for branchen eller tag til Norge. Og Dansk Arbejdsgiverforening mener, det bare handler om at komme i gang.Hvis de arbejdsløse faktisk var så dovne, som det antydes, så har de jo ret. Men sådan er det ikke. For medtænker man overskrifter fra efteråret som &raquo;Danmark får europæisk sølv i jobomsætning&laquo; (avisen.dk) og &raquo;Hver time får 80 danskere nyt arbejde&laquo; (dr.dk), falder argumenterne fra hinanden. Der er derimod tale om stor konkurrence om jobbene og ikke dovenhed. For ikke alene kæmper de ledige med sig selv, men de er også i konkurrence med dem, som ønsker at skifte job.Situations alvor påvirkes negativt, når eksempelvis tidligere beskæftigelsesminister Claus Hjort Frederiksen (V), arbejdsmarkedsordfører Nadeem Farooq (R), og Joachim B. Olsen (LA) dækker deres tankespind om arbejdskraftmangel og løntryk under parolen: &rsquo;Al erfaring og alle undersøgelser viser, at når danske ledige på dagpenge nærmer sig datoen for at falde ud af dagpengesystemet, så finder de allerfleste sig en beskæftigelse&rsquo;.De tre ovennævnte herrer, blandt flere, pynter overordentligt på tingene, for det er eksempelvis kun 25 pct., som er i arbejde tre måneder efter, de har mistet dagpengeretten, mens to pct. modtager SU, yderligere 25 pct. er på ny dagpengemodtagere, godt 22 pct. modtager kontanthjælp, 12 pct. får anden offentlig forsørgelse, mens 14 pct. er selvforsørgende og lever af formue eller bliver forsørget af ægtefællen, jf. notatet &raquo;De fleste finder job eller får anden offentlig forsørgelse, når de falder ud af dagpengeperioden&laquo; fra Arbejdsmarkedsstyrelsen, oktober 2012. Med andre ord: tre måneder efter dagpengeperioden er udløbet, er cirka 61 pct. på offentlig forsørgelse, mens 14 pct. står uden indkomstgrundlag. Det vil sige, de fleste har et indkomstgrundlag, men ikke et job.Sveriges korte ledighedHvis de arbejdsløse var så dovne, som de fremstilles, hvordan kunne ledigheden så ramme det niveau, den gjorde i 2008? I 2008 faldt ledigheden til 51.300 personer omregnet til fuld tid, svarende til 1,8 pct. af arbejdsstyrken. Hvem sagde doven?Vi kan med fordel skele til eksempelvis Sverige, når det kommer til dagpengene, specielt når man snakker i termer om langtidsledige samt genoptjeningskrav. Dette skal ses i lyset af, at i EU har kun Sverige, Finland og Østrig færre langtidsledige end Danmark, målt ud fra AKU-ledigheden (kun ledige, der modtager ydelser som dagpenge og kontanthjælp, indgår i den registrerede ledighed, mens personer uden indkomst også indgår i AKU-ledigheden).I forhold til fokus på genoptjeningskravet viser nogle af de seneste målinger, at der ca. er 27,3 pct. af de AKU-ledige, som er langtidsledige i Danmark. Dette er markant under gennemsnittet for de 27 EU-lande, hvor 44,4 pct. af de ledige er langtidsledige. Men det er til gengæld også en del over topscoreren Sverige, hvor procenten er 19,4. En af de væsentligste grunde er, at man i Sverige har et genoptjeningskrav på 13 uger &ndash; hvilket tilskynder folk til at tage et job, som de ellers ikke ville have gjort, og derfor søger svenskerne, grundet den større fleksibilitet, mindre kritisk og bredere end danskerne.Langtidsholdbare løsninger, takSkal der de facto være kraft bag ordene &raquo;vi bekymrer os om de &rsquo;udfaldstruede&rsquo;&laquo;, er det nødvendigt at gøre op med de antagonister, som præger debatten. For ønsker man at komme en del af langtidsledigheden til livs, er det nødvendigt at arbejde ud fra et mere sammenligneligt og retfærdigt genoptjeningskrav end det fastsatte på 52 uger. Skal det svare til &rsquo;lande, vi ellers sammenligner os med&rsquo;, og i særdeleshed Sverige, bør den danske genoptjeningsperiode fastsættes et sted mellem 13 til 16 uger. For en betydelig del af det at have et fleksibelt arbejdsmarked hænger direkte sammen med længden af genoptjeningskravet. Sidst, men ikke mindst, er der kun en lille eller slet ingen gevinst at hente for staten, hvis en arbejdsløs går fra at modtage dagpenge til at få kontanthjælp &ndash; til gengæld er nytteværdien, hvis man inddrager menneskelige aspekter, af stor betydning for den arbejdsløse. For forskellen mellem kontanthjælps- og dagpengesystemet er afgrundsdyb, ikke alene økonomisk, men også på det personlige plan.Så hvad ønsker vi arbejdsløse, der snart står uden dagpenge, af Helle Thorning-Schmidt og hendes krisefortælling? Jo, akutpakker er da sympatisk, men som ordet antyder, er det ikke just en permanent løsning. Svaret er i stedet intelligente, permanente løsninger, der forkorter genoptjeningskravet og dermed både giver dagpengemodtagerne større muligheder samtidig med, at det bevarer og styrker fleksibiliteten i det danske arbejdsmarked. Tak.&nbsp;Michael Borregaard er cand. merc. jur og arbejdsløs dagpengemodtager&nbsp;
