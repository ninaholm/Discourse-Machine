Når Aisha forlader skolen
Politikerne har gjort Danmark til et glansbillede, som mange unge ikke kan genkende


TrygFondens nye undersøgelse om unge nydanskeres tryghed i Danmark konkluderede, at mange nydanskere i alderen 15-29 ikke oplever tryghed i Danmark. Det er ikke overraskende for mange, der i flere år har fulgt debatniveauet i forhold til disse grupper og deres liv i landet.Debatten der år efter år drejer sig om integration har stadig et fokus et andet sted end på de unges kundskaber, kompetencer og medborgerskab i det danske samfund. Det handler mere om hvad disse unge nydanskere - som er født og opvokset her - har af navn og hudfarve. Dermed skaber vi mere forvirring om, hvad vi mener med definitionen af integration og medborgerskab.Hvordan kan det ellers være, at en ung pige på 18 år med anden etnisk baggrund ved navn Aisha valgte at forlade skolen efter at have oplevet at hendes skolevejleder med et langt foredrag knuste hendes drømme om at blive læge ved at sige: "Danmark har ikke brug for indvandrere der kun bliver læger."Vi oplever dermed et andet billede af Danmark som ikke bare er idyllisk, sådan som mange politikere under valgkampen får det til at fremstå. Men politikerne har gjort Danmark til et glansbillede, som mange unge ikke kan genkende.Muhammad eller KevinDiskrimination er et mere passende ord, når det gælder den måde, man ser på vores medborgere med en anden etnisk oprindelse. Det viser sig også f.eks. når Muhammad bliver nødt til at skifte navn til Kevin blot for at få et arbejde på en af de arbejdspladser, hvor han tidligere har fået afslag!Nogle vil nok mene, at nydanskere i aldersgruppen 15-29 år ikke anstrenger sig nok for at blive til danskere. Hvis man ser logisk på det, hvad er så meningen med, at man år efter år bliver ved med at klynge sig til disse fordomme overfor 'de fremmede'. Politikere skaber utryghed ved ikke at tage kampen op mod dette. Hvis man spørger sig selv. hvorfor jeg, som hedder Naser og ikke Nasser blander sig og stiller spørgsmål ved denne irrationelle jagt efter tryghed, så er svaret enkelt: Hvis vi opfatter fællesskab som noget med fælles ansvar og pligter og ikke som de andres problem, så ville fordomme ikke være blevet til et voldsomt problem.Sagen er bare den, at sådan er det desværre ikke i vor tids Danmark.Hvis Muhammad fik chancen for at vise - uafhængigt af navn eller hudfarve - at han kan passe sit arbejde ligeså godt som enhver Brian eller Anders, så ville det være opmuntrende, ikke kun for ham selv, men også for mange andre der som Muhammad føler sig utrygge.Fordomme bestemmer desværre stadig vores måde at lytte til eller se på nydanskere. Mødet med dem udtrykker sig i vores anstrengte ansigtsudtryk og vores gemte smil i underbevidstheden. Ikke fordi vi har forladt vores humor eller venlighed, men fordi vi stadigvæk er fanget af billedet som andre har bestemt for os og kopieret fast inde i vores nethinde.Disse fordomme og skeptiske ansigter er tydeligvis en reaktion på den usikkerhed som opstår, når man møder en af 'de fremmede', man konstant hører om og som nasser på 'vores trygge samfund'. Ved at bruge generaliseringer, som er baseret på fordomme, kan man spørge hvorfra en studievejleder har fået sine ideer om, at Aisha er en af disse naive 'indvandrere', der tror de bare kan blive læger.Ærlig talt vil jeg kun være glad, hvis mange indvandrere valgte at læse medicin, da der er mangel på læger, men sådan er virkelighedens muligheder åbenbart ikke. Vi er parate til at indføre Green Card for at importere arbejdskraft, mens vi ser, at uddannede læger og ingeniører kører bus og taxi, da deres navne og hudfarve ikke passer til vores smag og behag!Falsk modsætningVi ved godt hvad det indebærer at ende i offerrollen - med passivitet og opgivenhed - og det gælder for mange, som også har måttet opgive deres drømme. Men alligevel fortsætter vi en debat, som er startet længe før, de unge var født, som i dag bliver ramt. Man har meget svært ved at anerkende, at der sker noget sådant i Danmark og fortsætter hellere med at lukke øjnene for disse ubehagelige kendsgeringer..Når TrygFondens undersøgelse viser, at hver fjerde nydansker overvejer at forlade Danmark, så kan man spørge sig selv, om det ikke er ganske tilfredsstillende for Dansk Folkeparti &amp; Co. Pia Kjærsgaard har jo tydeligt givet udtryk for, at hun helst ser nydanskere og indvandrere forlade hendes 'idylliske' Danmark.Hvorfor skal jeg tvivle på, at begreberne medmenneskelighed, medborgerskab, deltagelse og ytringsfrihed faktisk er danske værdier? Er det med værdier, at det blot er som at vælge nogle varer fra hylden i Netto?Der er ingen tvivl om at når vi tillader, at 'offermodeller' dominerer vores gensidige forhold, så vil det forhindre os i at skabe et samfund med plads til alle uden diskrimination. Folk vil reagere negativt og trække sig tilbage i subkulturer og marginale samfund. Og nægter vi at anerkende og forstå at fordomme om andre er blevet styrende i samfundslivet, så vil det blot skabe endnu flere frustrationer hos os alle. Og vi vil ikke komme ud over den falske modsætning mellem 'os' og 'dem'!Naser Alsehli er freelance- journalist
