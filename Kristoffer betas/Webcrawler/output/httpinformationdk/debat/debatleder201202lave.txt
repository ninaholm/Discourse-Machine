Har du lavet dine lektier?



 Folkeskolen erikke upåvirket af tidernes skiftende pædagogiske ideer. Nye strømninger har inspireret. Howard Gardners læringsstile, udviklingsprojekter a la det omdiskuterede SKUB i Gentofte samt ’ansvar for egen læring’ for at nævne nogle få. Én hellig ko er imidlertid aldrig blevet trukket til slagtepladsen trods nye modeluner: lektierne. En skole uden lektier er som en fisk uden vand. Men hvorfor egentlig, når både international og dansk forskning peger på, at effekten af lektielæsningen end ikke kan måles. Desuden laver mange elever dem slet ikke, og kravet om hjemmestudier har tilmed social slagside, fordi langt fra alle har forældre, der kan løfte en afleveringsopgave et par karaktertrin opad.
Men nu eri hvert fald én fremsynet skoleborgmester, Anne Vang (S) i København, klar til at tage opgøret med en indlæringsform, der hører industrisamfundet til. I dag fremlægger Anne Vang et forslag i Københavns Borgerrepræsentation, der som forsøg vil gøre ni klasser på fjerde, femte og sjette klassetrin lektiefrie i en periode på tre år. Undersøgelser har vist, at de svageste elever ikke bruger de lektiecafeer, mange københavnske skoler tilbyder. Derfor skal lektierne være en del af undervisningen, lyder visionen som på sigt skal udbredes til resten af kommunes skoler.
Og der érbrug for nytækning, når det handler om, hvordan man motiveres til at lære. Et videnssamfund har brug for mindre udenadslære, og det virker bedaget, at høj faglighed skulle komme til udtryk ved, at man sidder alene og sveder over bøgerne. Det betyder ikke, at man ikke skal kunne læse tekster derhjemme til brug for undervisningen, at alle klassetrin skal være lektiefrie, eller at man ikke skal stille krav til eleverne.
Det handler om et opgør med forestillingen om, at god indlæring pr. definition sker gennem pligt og dårlig samvittighed, samt om at afprøve nye arbejdsformer, som lægger vægt på andre ting end den klassiske lektielæsning. Det vil samtidig have den effekt, at lektier i fremtiden ikke altid er af det onde. Men skal eleverne slet ikke disciplineres? Jo, men skal det absolut foregå på samme måde som i skolestuerne i forrige århundrede?

