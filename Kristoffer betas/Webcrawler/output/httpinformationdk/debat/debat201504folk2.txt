FOLK



 Shinzo Abe
En drone landede på taget af Japans premier­ministers kontor påmonteret en flaske med radioaktivt bestrålet sand fra Fukushima-området. Dronepiloten har nu meldt sig selv og risikerer fængselsstraf. Og dem der bestrålede sandet?
Nicolás Maduro
Bedre gik det en kvinde, der kastede en mango i hovedet på Venezuelas præsident. Hun havde skrevet ’Ring, hvis du kan’ på frugten. Nu har hun fået et nyt hjem, og Maduro har spist mangoen. Ih socialisme altså.
Dan Jørgensen
Den danske fødevareminister har også i dag tænkt sig at spise folkets frugt, eller rettere  børnenes, når han til frokost besøger Nymarkskolen i Svendborg. Eleverne laver mad til Dan, der til gengæld deltager i en kartoffelworkshop.
Flemming Balvig
Denne flittige kriminologi-professor holder i dag fratrædelsesforelæsning på Københavns Universitet med titlen: ’Behøver vi kriminalitet?’ Njø, vel ikke mere end hæmorider. Kan du tage tyveknægtene med dig på pension?

