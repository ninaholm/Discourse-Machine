Er transkønnede virkelig syge?



Danmark har givet homoseksuelle mulighed for registreret partnerskab, og vi er på vej til at give bedre rettigheder til lesbiske medmødre. Nu er det tid til også at gå foran og bekæmpe sygeliggørelsen af de transkønnede.De fleste befinder sig i kategorierne hunkøn eller hankøn uden at skænke det en tanke. Men en mindre gruppe mennesker fødes ikke med en krop, der svarer til det køn, de føler sig som. Det er de transkønnede. De findes i alle samfundslag, men de har det tilfælles, at det officielle Danmark betragter dem som syge.&rsquo;Transseksualitet&rsquo; står i dag på WHO&rsquo;s liste over psykiske sygdomme. Med udgangspunkt i den liste betragtes de også i Danmark som psykisk syge. I dag skal transseksuelle have en psykiatrisk diagnose og igennem en lang psykiatrisk udredning før de &ndash; måske &ndash; kan få tilladelse til en kønsskifteoperation, der igen giver adgang til at ændre cpr.nr.Rigtig mange transkønnede, vi har talt med, føler, at det er nedværdigende og stigmatiserende at skulle igennem et forløb, hvor de skal diagnosticeres, før de kan få lov at leve som det køn, de ønsker at være.De vil gerne accepteres, som det, de føler, de er. Men desværre er det ikke så nemt at afvige fra de traditionsbundne normer.Lad os gå foranFor 30 år siden var det også svært for de homoseksuelle at springe ud. I dag betragter vi heldigvis hverken bøsser eller lesbiske som syge, men blot som borgere med en anden seksuel orientering end flertallet. Det er på tide med en ny principiel diskussion af, hvordan vi behandler folk med anderledes kønsidentitet.I en række andre lande er debatten allerede i gang. Nogle er længere fremme end andre. I Frankrig har man allerede fjernet transseksuel som en psykiatrisk diagnose, og Tyskland og Sverige er ved at fravige kravet om, at en transkønnet skal kastreres/steriliseres, før personen må skifte køn.Tænk, hvis Danmark kunne gå foran i forhold til at anerkende de transkønnede, ligesom vi gik foran med de homoseksuelles rettigheder tilbage i 1981.Tænk, hvis vi turde gøre op med de kulturbestemte fordomme og acceptere, at det ikke behøver være en sygdom, hvis Arne hellere vil leve som Anja.
