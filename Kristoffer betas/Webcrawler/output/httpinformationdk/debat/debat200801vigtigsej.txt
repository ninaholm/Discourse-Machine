Vigtig sejr for Naser Khader – VKO er dødt



 Når støvet har lagt sig efter dagens højspændte begivenheder i Folketinget, når oppostitionen har skældt ud på Naser Khader, og når politiske analytikere har udråbt Ny Alliances leder til at være en tøsedreng, som alligevel ikke turde stå fast på sin største mærkesag, da det kom til stykket, så er den vigtigste historie – bundlinjen - at VKO – Venstre, Konservative og Dansk Folkeparti – ikke længere kan regere Danmark alene. 
Truslen om et flertal uden om VKO drev Anders Fogh Rasmussen ud i den værste krise nogensinde og truslerne fløj om ørerne i et aldeles uskønt forløb, som endte med, at statsministeren til sidst måtte overholde det, som han havde lovet i valgkampen, nemlig at sørge for at det udarbejdes en bred aftale om forholdende for asylsøgere. 
Naser Khader skal nu forhalde alsylspørgsmålet med integrationsminister Birthe Rønn Hornbech og Pia Kjærsgaard. Og det var, hvad Ny Alliance ønskede at opnå, og det var det, som integrationsministeren fuldstændig overså i første runde, fordi hun øjensynligt stadig troede at VKO var intakt. 
Men det var det ikke, og selv om Anders Fogh Rasmussen siger, at han ikke vil finde sig i alternative flertal, så er det virkeligheden, at han fra i dag af bliver nødt til at tage højde for, at han skal have flere partier med i politiske forlig end Dansk Folkeparti.

