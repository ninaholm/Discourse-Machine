Justitsjammer
LEDER


Hyl og klage. De ansatte i Justitsministeriet føler sig forulempet af den nye minister, Mette Frederiksen (S). Ifølge dagbladet Politiken holdt 80-100 af ministeriets embedsmænd i torsdags krisemøde med fagforeningen DJØF. Mette Frederiksen har angiveligt talt hårdt til dem; flere føler sig &raquo;overfuset&laquo; i kollegers påhør, og selv garvede jurister &raquo;har aldrig oplevet noget lignende&laquo;.Nuvel, der skal skarp lud til skurvede hoveder. Mette Frederiksen har overtaget et ministerium med grimme pletter.Nødløgne til Folketinget (om forhindringer for Pia Kjærsgaards besøg på Christiania), ulovhjemlede tavshedspålæg til politiker (Henrik Sass Larsen om, at hans rockerkontakter skulle gøre ham uegnet som minister), manglende skriftlighed i begge sager. Og senest et forsøg på at forfalske en allerede udsendt pressemeddelelse (tidligere minister Karen Hækkerups ukorrekte oplysninger om asylsøgende). Det er de synlige årsager til, at regeringen denne uge afsatte Justitsministeriets departementschef Anne Kristine Axelsson. At regeringen skubber hende over til departementschefposten i Kirkeministeriet kan undre, eftersom svigtende dømmekraft synes at være hendes skandalers årsag.Oveni har de politiske partiers retsordførere i flok tabt troen på Justitsministeriets oplysninger. &raquo;Der er et farligt kulturproblem i ministeriet,&laquo; siger Venstres Karsten Lauritzen. &raquo;I det hele taget forvrides, fordrejes og ruttes der ikke med sandheden&laquo; tilføjer DF&rsquo;s Peter Skaarup.Lige så skamfuld for Justitsministeriet er statsrevisorernes kritik for, at sagsbehandlingen i straffesager er alt for langvarig mellem anmeldelse og afsoning. Det belaster ofre, gerningsmænd og deres pårørende. Statsrevisorernes formand, SF&rsquo;eren Peter Larsen siger: &raquo;Det skyldes først og fremmest, at Justitsministeriet ikke tænker på, at det drejer sig om mennesker.&laquo;De hårde ord fra ministeriets omverden er Mette Frederiksen nødt til gøre til sine egne. Ellers får hun selv meget hurtigt problemer med sin egen troværdighed.
