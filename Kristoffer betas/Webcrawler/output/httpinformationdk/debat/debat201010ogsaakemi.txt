Også kemikalier er globaliserede
Det kan ikke nytte noget med nationale regler for kemikalier, når varer afsættes  og produceres internationalt. Det svækker konkurrenceevnen for danske virksomheder,  og højner ikke nødvendigvis sikkerheden for forbrugerne
Der er kemikalier over alt i vores hverdag, og mange af de stoffer, der er forbudt i Danmark,er der intet bevis for, er farlige.

Kemikalier har et dårligt ry. Vi forbinder dem med farlige hårfarveprodukter, tilsætningsstoffer i maden og brandhæmmende kemikalier i elektronikken. Men ganske almindeligt bordsalt er også et kemikalie  godt nok naturligt dannet, men dog alligevel er kemikalie, selvom de færreste tænker på det som et sådant.Når jeg nævner det, er det ikke for at bagatellisere de farlige konsekvenser af brugen af visse kemikalier. Det er blot for at konstatere, at kemiske stoffer indgår i alt, hvad vi omgiver os med, og at kemikalier er uundværlige i en moderne hverdag.Derfor er udfordringen med at undgå at skade mennesker og miljø også så meget desto større. Alene inden for EU bruges der mere end 100.000 kemiske stoffer, og det er langt fra alle, vi kender de fulde konsekvenser af. Det er vi især i Danmark meget opmærksomme på, og vi har en historisk forkærlighed for særligt stramme nationale særregler.Problemet med den slags regler er, at de hæmmer varernes frie bevægelighed og skader danske virksomheders konkurrenceevne. Markedet i dag er internationalt  globaliseringen er så at sige også slået igennem i kemikaliernes verden  og forbrugersikkerhed handler i den grad om at få sat de samme skrappe regler for et internationalt marked og ikke bare i vores egen andedam.Særreglernes tilblivenDe nationale særregler opstår ofte i forbindelse med diskussioner mellem politikere og fagfolk  f.eks. som reaktion på medieopmærksomhed om, hvornår et kemikalie påvirker sundheden og miljøet tilstrækkeligt til, at der laves national regulering. Og det sker desværre ofte et spinkelt fagligt bevisgrundlag, der ikke er enighed om.Når nationalstater går enegang på et mere eller mindre tvivlsomt grundlag, hvor EUs regler tilsidesættes, så opstår der et EU-marked, hvor varer ikke længere bevæger sig frit, og hvor nationale virksomheder og eksporterende virksomheder mister omsætning.Dansk Erhverv støtter derfor, at reguleringen sker via internationalt samarbejde. Kampagner, som fremmer nationale tiltag, og som baseres på et mangelfuldt videnskabeligt grundlag, kan svække virksomhedernes konkurrenceevne, uden at man nødvendigvis når de ønskede målsætninger med kemikaliereglerne  for eksempel renere miljø, større sundhed og forbrugersikkerhed.Vi anbefaler derfor så vidt muligt, at udformningen af kampagnerne diskuteres og planlægges på EU-niveau, så de fokuserer på at følge international lovgivning, og de opnår bred international accept. En koordinering på EU-niveau kan mindske den administrative byrde for virksomhederne og modvirke konkurrenceforvridning.Her går det galtNår vi i Dansk Erhverv taler så passioneret for, at kemikalierne er et internationalt anliggende, så skyldes det ikke bare ideologi, men også at vi har set flere tilfælde af, at det går helt galt med de nationale regler.Et eksempel er LOUS  Miljøstyrelsens Liste Over Uønskede Stoffer  der indeholder en række kemiske stoffer, som er mistænkt for at have uønskede sundheds- og/eller miljømæssige effekter. Der er dog ikke lavet risikovurderinger for anvendelsen af de enkelte stoffer, og dermed er der heller ikke taget stilling til, om der er behov for yderligere regulering af stofferne.Danmark har med sin tilslutning til REACH  der har til formål at sikre forbrugerne og miljøet imod unødig eksponering fra kemikalier og sikre harmoniseret regulering på EU-markedet  anerkendt, at kemikalieregler bør følge europæiske og ikke nationale regler.Dansk Erhverv ser hermed ingen logik i, at Miljøstyrelsen fortsat opretholder et nationalt initiativ som LOUS, da listen ikke er i overensstemmelse med fællesskabstanken om harmoniseret kemikalielovgivning. Desuden findes der allerede forskellige lister i bilagene til de respektive EU-lovgivninger på området  for eksempel detergentforordningen og biociddirektivet  som kan bruges til samme formål som LOUS.Udvælgelsen af stoffer til LOUS virker desuden tilfældig. Der benyttes forskellige udvælgelsesprincipper og vurderingskriterier, som ikke er baseret på videnskabelige og internationalt anerkendte kriterier. LOUS bør tilstræbe at følge REACH-principperne for at sikre en harmoniseret forståelse af de farer og risici, der er forbundet med anvendelse af kemikalier.LOUS bidrager til at give forbrugerne et indtryk af, at lovlige produkter med lovlige indholdsstoffer medfører større risiko frem for andre produkter på trods af, at risici ikke er tilstrækkeligt dokumenteret. LOUS bør ikke medvirke til miskreditering af lovlige produkter og skabe forvirring blandt forbrugerne for på den anden side af sundet eller syd for grænsen kan stoffet måske uden problemer anvendes. Miskrediteringen kan desuden betyde ulige konkurrencevilkår. Vi anbefaler, at Miljøstyrelsen tager direkte og løbende kontakt til forbrugerorganisationerne for at sikre forståelsen af, at LOUS blot er en observationsliste med lovlige stoffer.Unødig frygtEt af de stoffer, der er på LOUS, er bisphenol A. På baggrund af en national vurdering er forsigtighedsprincippet blevet brugt til at indføre et midlertidigt nationalt forbud mod bisphenol A i fødevarekontaktmaterialer, der er specielt rettet mod 0-3-årige  det vil for eksempel sige sutteflasker, tudkopper og emballage til babymad.Selvfølgelig går Dansk Erhverv ind for, at forbrugersikkerheden skal være i top  specielt når det handler om børn. Det står fast. Men når Den Europæiske Fødevaresikkerhedsautoritet EFSA vurderer, at bisphenol A kan anvendes inden for en eksisterende grænseværdi, så besluttes der på europæisk fællesskabsniveau, at stoffet lovligt kan anvendes. Det danske forbud baserer sig på nogle nationale testresultater, som ikke dokumenterer, at en anvendelse udgør en risiko for mennesker. Et midlertidigt forbud har desuden kun lille betydning på et europæisk marked, og de berørte produkter afsættes blot uden for Danmark, men med det kedelige resultat, at danske virksomheders mister ordrer og konkurrenceevne i en tid med økonomisk afmatning. Andre effekter er, at debatten i medierne skaber frygt blandt forbrugerne, og at industrien ikke med sit fulde potentiale udvikler erstatningsstoffer for bisphenol A, da der er tale om et midlertidigt forbud for et lille nationalt marked.Ny handlingsplanDer mangler med andre ord logik og konsekvens i de nationale særregler, og her er udmøntningen af regeringens Kemikaliehandlingsplan 2010-2013 afgørende. Den bør tilrettelægges sådan, at den sikrer både høj sikkerhed for miljøet og for forbrugerne uden at anvende skræmmeeffekter, og så den samtidig ikke belaster virksomhederne unødvendigt.Kemikaliehandlingsplanen har en række positive elementer  blandt andet peger den på samarbejde og dialog som vigtige værktøjer til at få planen til at fungere i praksis. Planen siger imidlertid ikke noget om, hvordan virksomhederne skal inddrages direkte i forbindelse med tilrettelæggelsen af planens praktiske del, som er tilsyn, kontrol og forbrugerkampagnerne. Og da myndighedernes hidtidige praksis på området heller ikke lægger op til dialog, mener vi, der er grund til bekymring.Kemikaliehandlingsplanen prioriterer til gengæld internationalt samarbejde højt og har fokus på implementering af REACH for at få EUs kemikalielovgivning til at fungere i praksis. Det er særdeles positivt, fordi vi på sigt får skabt nogle troværdige og trygge rammer for hele EU-markedet i forbindelse med anvendelsen af kemikalieholdige produkter.Invitation til dialogDansk Erhverv vil gerne via dialog med myndighederne sikre, at der kommer forståelse for, hvilke hensyn kontrol, tilsyn og kampagner bør tage, når de planlægges og gennemføres. Ved at inddrage virksomhederne tidligt i processen får myndighederne værdifuld viden og samarbejdspartnere, som er med til at sikre, at arbejdet tilrettelægges effektivt og giver bedre langsigtede resultater til gavn for miljøet og forbrugersikkerheden.Samtidig kan dialogen sikre, at danske virksomheders konkurrenceevne ikke belastes unødigt, og at byrdebelastningen fra tilsyn og kontrol minimeres her i en tid med økonomisk knaphed.Jakob Lamm Zeuthen er miljøchef i Dansk Erhverv
