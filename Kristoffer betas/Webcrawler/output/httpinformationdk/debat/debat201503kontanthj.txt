Kontanthjælpsmodtager: Jeg nægter at skamme mig
Jeg har ikke et arbejde for tiden, så jeg kan pleje forholdet til ungerne, forkæle hunden med lange gåture og læse faglitteratur, jeg ikke tidligere har haft tid til. Er jeg en doven nasserøv? Nogle dage måske. Må Støjberg kalde mig det? Ja da. Christiansborg er ikke ligefrem en moralsk højborg, så hvis en politiker peger fingre ad mig, tisser jeg i nok bukserne af grin


Der har været ytret mange meninger om Venstres kontanthjælpskampagne.Om værdien af arbejde, om samfundsnassere og sofapampere. Inger Støjberg modtager den ene personligt henvendte kronik efter den anden. Her skriver forargede og desperate kontanthjælpsmodtagere om personlig og faglig skam, flosset selvværd, erfaringer fra bunden af samfundshierarkiet og værdien af arbejde.Når alt kommer til alt, rummer teksterne vel nok et par sandheder, alle kan komme til enighed om. Snakken om Lars Løkkes sko er også blusset op igen. Uanset om det var en spøg eller en forhastet hjernebøvs, han ikke kunne holde inde, kan der ikke herske tvivl om, at en sådan udtalelse fra en privilegeret mund smager lidt af Marie Antoinettes kage. For kære Lars og Inger (alle andre kan springe de følgende sætninger over): 2000 kroner kan faktisk (og gør det jævnligt) brødføde en lille familie en hel måned. Og så kan en 37 timers arbejdsuge gange fire, pludselig lyde som en god investering. Et kontanthjælpsloft kan sætte et stort pres på en families daglige drift. Resultatet er mindre overskud, ikke incitament til at søge job.Men dybest set interesserer jeg mig hverken for skogate eller Inger Støjbergs behov for en politisk sejr. Politik går op og ned. Politikerne skal have sejre og meninger for at nå til tops. Det er et spil. Og ih, hvor er det dog et forudsigeligt og kedeligt et af slagsen.En plads på bundenDet, der har fået mig til at gribe tastaturet, er den skam, som kontanthjælpsmodtagere åbenbart slæber rundt på.Den forgangne uge bød på kronik og klumme af kontantjælpsmodtagere, der beskrev deres situation med vendinger som: &raquo;Skammen er handlingslammende&laquo;, &raquo;udstødt&laquo;, &raquo;vi fremstår som usynlige&laquo;, og &raquo;arbejdet er den primære identitetsmarkør&laquo;. (Katrine Arnfred den 10. martsogSarah Elizabeth Daley den 14. marts). Disse mennesker føler sig stigmatiserede af samfundet og hænger i med neglene for ikke at blive ekskluderet af fællesskabet. Det er et tydeligt bevis på, at kontanthjælps- og arbejdsløshedsdebatten ikke handler om økonomi, men om social status og psykisk fornedrelse.Og jeg forstår det ikke. For mig ser det ud som om, at skribenterne ikke kan se det virkelige problem. For hvis der er én ting, der brænder klart igennem på det papir, klummerne er trykt på, så er det, at den nuværende samfundsstruktur tildeles al for megen værdi og indflydelse på skribenternes liv, lykke og selvværd. Af skribenterne selv vel at mærke.Når Sarah Elizabeth Daley eksempelvis skriver, at hun forgæves prøver at råbe Inger Støjberg op nede fra samfundets bund, anerkender hun, at penge eller job skaber et hierarki, som hun selv befinder sig nederst i. Hun accepterer med andre ord eksistensen af hierarkiet og ser sig selv som en del af det.Men hvorfor dog overhovedet acceptere systemet? Mener Daley virkelig, at alle mennesker er inddelt af det? Hvis ikke, hvorfor så placere sig selv nederst i en orden, man ikke anerkender? Det smager ikke af kage, men af påtaget offerrolle eller den skinbarlige sandhed. For måske opfatter Daley virkelig, at samfundet er indrettet i denne hierarkiske model, og måske ønsker hun inderligt at kravle op på et af niveauerne over sit eget. Måske har hun en reel drøm om at blive en del af det store samfundsmæssige fællesskab, som hun føler sig uden for.Personligt har jeg umådeligt svært ved at få øje på det det store samfundsmæssige fællesskab. Man kan sagtens opleve fællesskab på en fodboldtribune; på skaterbanen i Nørrebroparken; fra folk, der ejer gamle folkevogne og vinker i forbifarten; blandt religiøse, som så igen inddeles i mange flere fællesskaber. Men jeg har aldrig følt samhørighed med andre, fordi vi modtager en løncheck eller betaler skat. Og jeg har aldrig følt fællesskab med andre, blot fordi de &ndash; som jeg &ndash; modtager kontanthjælp. Hvilket fællesskab er det egentlig, Sarah og andre føler sig ekskluderede fra? Har de ingen venner, familie, foreningskammerater eller naboer? Altså fællesskaber af egentlig værdi. Hvorfor denne trang til at være et givende og ydende medlem af et samfundsfællesskab?Selvvalgt skamSarah Elizabeth Daley udpeger selv den primære grund til sit ønske om at blive en del af de arbejdendes rækker: Når man er arbejdsløs, så skammer man sig. Klummeskribent Katrine Arnfred beskriver den samme følelse med, at der opstår en &raquo;lomme af luft og stilhed og flakkende blikke&laquo;, når hun fortæller, at hun er arbejdsløs. Og skam, ynk og fordomme samt det sidste nej i en række af afslag fra mulige arbejdsgivere, går ud over selvværdet.Jeg er enig. Men det sker alene, hvis selvværdet ikke har været sundt og stærkt nok i forvejen, eller hvis det har været funderet på nogle forkerte værdier.For er vi virkelig ikke stærkere som mennesker end det? Styrkes vores selvværd ikke tilstrækkeligt af kærlighed, hobby, spejl, latter og alenetid? Af livet i sig selv? Hvornår blev vi dog så afhængige af den sociale status, som følger med vores samfundsstruktur? Hvorfor har så mange af os valgt at gøre arbejdet til den determinerende faktor for vores selvværd?Når alt kommer til alt, så er den model jo blot én version af mange mulige. Blot en skabelon til at afhjælpe al for megen forvirring.JFK&rsquo;s elendige og fortærskede: &raquo;Spørg ikke, hvad dit land kan gøre for dig, men hvad du kan gøre for dit land,&laquo; er lige så retorisk genial, som den er frihedsberøvende. Patriotisme på bekostning af personlig udfoldelse er som fællesskabsform næsten den værste. Fællesskabet, som det udstilles her, er ikke at efterstræbe.FritidsberøvelseEt aspekt, der sjældent benævnes i debatten om kontanthjælpens søle af elendighed, er, at livet på kontanthjælp faktisk har værdi i form af den efterstræbte vare, vi kalder tid. Den går så hurtig, og vi kæmper alle for at få mere. Til os selv, til vores børn, til vores fri-tid. Så hvorfor ikke nyde den i en ufrivillig pause fra arbejdsmarkedet? Giv ungen en fridag med ægte kvalitetstid. Hvorfor ikke bekæmpe skammen og styrke selvværdet med den viden, at du er en fantastisk forælder. I min optik giver det højere social status end en plads på arbejdsmarkedet.Og lad os i det hele taget erkende, at fornuftig omgang med andre mennesker, altså social intelligens og empati, ikke arbejde, burde være målestok for social status. Sådan bedømmer jeg mennesker. Ikke på deres job, aldrig på deres uddannelse.Jeg har ikke et arbejde for tiden. Men jeg ser ikke mig selv som arbejdsløs. Jeg laver meget i løbet af dagen. Jeg kan holde ungerne hjemme og pleje vores forhold. Jeg kan forkæle hunden med lange gåture. Jeg kan læse faglitteratur om emner, jeg altid har været interesseret i, men ikke havde tid til. Jeg trækker vejret dybt og udvikler mig personligt, fagligt og forhåbentlig kærligt, og det skyldes al sammen tiden i ledighed. Er jeg en doven nasserøv? Nogle dage måske. Må Støjberg kalde mig det? Ja da. Christiansborg er ikke ligefrem en moralsk højborg. Hvor mange skandaler har de politiske ledere mon leveret de seneste 10 år? Hvad kostede krigen i Afghanistan? Hvor mange døde? De er modige nok til at sende andre i dyre krige, men kujoner nok til ikke at træffe store miljøbeslutninger, der kan true et genvalg. Hvis en af dem skulle vende sig og pege en fordømmende finger ad mig, ville jeg sikkert tisse lidt i bukserne af grin.kronik@information.dk
