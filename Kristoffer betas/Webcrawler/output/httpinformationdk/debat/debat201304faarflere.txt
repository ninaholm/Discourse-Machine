Vi får flere digitale adfærdsvanskelige



Danmark hører til blandt verdens mest digitaliserede samfund. Det skal vi være stolte over. Men der er forskel på at være it-kompetent og digitalt dannet. Her har udviklingen givet os en ny udfordring.Samfundet kræver nemlig ikke alene, at vi kan bruge de digitale tjenester for at få adgang til velfærdsydelser. Der stilles også krav om, at man som borger kender adfærdsreglerne på internettet. Hvis ikke vi tager udfordringen alvorligt, risikerer vi i fremtiden at få borgere, der er diagnosticeret som digitale &rsquo;adfærdsvanskelige&rsquo;. Det er mennesker, der mangler situationsfornemmelse for, hvad man deler på nettet, hvem man deler oplysninger med, og hvordan man gør det. Danmark er et digitalt multikulturelt samfund. Vi har en stor gruppe af digitalt indfødte. Det er de unge, der er vokset op med computere, tablets og smartphones.Men stadig flere digitale indvandrere kommer til. Det er gruppen af borgere, der senere i livet har tilegnet sig digitale kompetencer. For nogle er barriererne for integration meget høje. For andre er det lettere. Men fælles for alle grupper er, at digital dannelse er noget helt nyt, som vi endnu ikke har en facitliste på. Det store spørgsmål er, hvem der har ansvaret for at gøre danskerne digitalt dannede.Hvad er digital dannelse?Hvem er det, der skal lære danskerne at kommunikere med respekt og ikke udlevere eller misbruge persondata? Er det at sammenligne med den opdragelse, man får i hjemmet og dermed et privat anliggende? Er det samfundet og dermed kommunernes ansvar? Eller har internetsiderne ansvaret for, at deres brugere opfører sig passende?Jeg mener, at den diskussion er nødvendig at tage, hvis ikke internettet skal blive det nye vilde vesten, hvor kun jungleloven hersker. Det optimale ville være at debatten startede blandt de digitale danskere. Men det er noget nær en utopi at tro, at såvel debatten som den digitale dannelse kommer af sig selv. Derfor hviler der et nyt ansvar på os politikere og på de virksomheder, der lever af digitale ydelser.Vi skal definere de overordnede rammer for god digital dannelse. Vi skal tage hul på debatten. Hvis ikke vi gør det, risikerer vi, at digital adfærdsvanskelighed bliver en ny folkesygdom.Trine Bramsen,it-ordfører, MF, (S)
