Middelklassens sorte arbejde
Det må være rimeligt at gå efter grupper, som nyder godt af samfundets omfordeling med lang, gratis uddannelse og høje lønninger, men samtidig unddrager sig den fælles kasse


 De velstilledekøber sort arbejde. De lavt uddannede sælger den.
Så kort kan man opsummere Rockwool Fondens undersøgelser af sort arbejde i Danmark. Selvom flere end hver anden dansker havde fået udført sort arbejde inden for det seneste år, da forskerne spurgte dem i 2010, har 47 procent en husstandsindkomst, der er større end én million kroner brutto. 30 pct. har en indkomst på under 600.000 årligt. Hver anden mand i byggebranchen arbejder sort, det samme gælder hver tredje kvinde i hotel- og restaurationsbranchen. De højtuddannede arbejder langt mindre sort end andre grupper.
Derfor er det en kriminalisering af ideologisk tilsnit, skatteminister Thor Möger Pedersen (SF) præsenterede på forsiden af JP i går. Regeringen vil som en del af finanslovsforslaget, der præsenteres i dag, gøre den enkelte borger ansvarlig, når en håndværker knaldes for at unddrage sig skattefars søn, som Möger er blevet døbt.
Kan køberne ikke dokumentere, at det nye køkken er betalt med dankort eller via netbank, kommer de også til at hænge på ansvaret, hvis regningen er over de 10.000 kroner, der er sat som nedre grænse. Det er allerede kriminelt at købe sort arbejde. Nu er det slået fast, at kunden i høj grad har et ansvar, samt at SKAT skal forfølge sagerne.
Regeringenviderefører samtidig VKO's boligjobordning, som giver hver husstand et fradrag på 15.000 kroner til håndværkere og serviceydelser, f.eks. rengøring. Det er ikke en legitimering af sort arbejde, men et forsøg på at gøre sort arbejde hvidt, som også vil gavne travle børnefamilier.
Tidligere økonomi- og erhvervsminister Brian Mikkelsen (K) gør sig derimod store bekymringer om det stikkersamfund, regeringen lægger op til. Men det er snarere de velstillede og veluddannede middelklassefamilier, Mikkelsen forsvarer. Det må være rimeligt at gå efter grupper, som nyder godt af samfundets omfordeling med lang, gratis uddannelse og høje lønninger, men samtidig unddrager sig den fælles kasse.

