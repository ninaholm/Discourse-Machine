Selvfølgelig bør man føde i fred



Børn fortjener at komme til verden på en tryg måde. Så jeg forstår godt, hvis nogle gravide bliver utrygge, når Information i blandt andetklummen &raquo;Mistilliden til sundhedsvæsnet fødes på motorvejen&laquo; den 26. februar beretter om kvinder, der på grund af pladsmangel føder på vej til næste fødested. Det er en utryghed, som jeg som regionsrådsformand ikke ønsker at tilbyde kommende forældre i Region Hovedstaden.At blive forældre er i sig selv en stor omvæltning, og en fødsel skal selvfølgelig helst foregå i trygge og rolige rammer. Derfor har vi også regnet på, hvor mange det helt konkret drejer sig om. I 2014 oplevede i alt 176 ud af mere end 20.000 fødende kvinder i Region Hovedstaden at blive omvisiteret til et andet hospital. Det skal vi kunne gøre bedre.Ganske vist kommer børn ikke altid som planlagt. Og i nogle situationer kan det være mere sikkert, at fødslen finder sted på et andet fødested end forventet. Men hvis de samme fødeafdelinger gang på gang oplever problemer med flere fødsler, end der er plads til, så kan og skal vi rette til.Regionsrådet har derfor besluttet at gennemgå de tilbud, der er til gravide og fødende i Region Hovedstaden, ligesom vi har ændret på fordelingen af fødende til de enkelte fødeafdelinger.Formålet er netop at undgå, at fødende oplever stress og utryghed under deres fødsel på grund af pladsmangel eller mangel på jordemødre.Nye tiltagHer i marts træder derudover en ny fælles visitation på fødeområdet i kraft, der vil bidrage til at skabe overblik over gravide i regionen og pladsen på fødeafdelingerne. For det virker mærkeligt eksempelvis at skulle føde i Nordsjælland, når man bor på Amager. Det må være muligt at få et tilbud tættere på, hvor man bor.De nye tiltag betyder ikke, at alle udfordringer forsvinder på én dag, for de skal have tid til at virke. Men de betyder, at der kommer et nyt og bedre overblik og en bedre koordination mellem hospitalerne.Og at vi sammen med det dygtige sundhedspersonale kan skabe mere tryghed og forudsigelighed på et så vigtigt område, som fødsler trods alt er.Sophie Hæstorp Andersen, regionsrådsformand (S), Region Hovedstaden
