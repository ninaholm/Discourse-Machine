FOLK



 George W. Bush
Verden vånder sig stadig under ulykker nedkaldt af USA’s 43. præsident, der tiltrådte i dag for 15 år siden. På en officiel historikerhitliste klarer ’Dubya’ sig dog med en 39.-plads fri af sidsteplaceringen.
Frikadellefolk
Man bliver, hvad man spiser, og uden gris på gaflen risikerer vi, at opvoksende generationer ganske forglemmer deres identitet, mener man i Randers Byråd, der netop har ophøjet gris til hellig nationalmarkør.
Alex Frank Larsen
Hvis Information havde en skribenthitliste, ville dagens 70-årsfødselar – til lykke! – figurere højt for sit gravertalent. Det gav en Cavling, da AFL afdækkede danske lægers katastrofale LSD-eksperimenter.
Jérôme Kerviel
Den franske eks-trader er verdens mest gældstyngede enkeltperson – fem milliarder euro kostede hans spekulationer banken Société Générale. I dag søger han at få nedsat sin fængselsstraf i en appelsag.

