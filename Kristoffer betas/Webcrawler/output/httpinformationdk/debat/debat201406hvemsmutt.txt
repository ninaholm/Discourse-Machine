Hvem smutter, og hvem bliver?
Dansk politik er i den nuværende valgperiode præget af exit på exit blandt politikerne. Har ingen af dem lyst til at forandre verden?


Hver valgperiode har sine karakteristika, og selv om der stadig er godt et år tilbage af den nuværende fireårige valgperiode, er der allerede et ord, som vil kendetegne dansk politik fra 2011 til 2015: &lsquo;Exit&rsquo; står &ndash; indtil videre &ndash; skrevet hen over de seneste år på Christiansborg og omegn.I de sidste par uger er exitten rykket helt ind i magtens centrum: Statsministeriet. For har Helle Thorning-Schmidt (S) været i spil til en europæisk toppost, og er hun på vej til at forlade dansk politik? Eller har det hele bare været spekulationer i medierne?I skrivende stund vides det ikke, om Thorning-Schmidt er fortid i dansk politik, eller om hun stadig søger genvalg ved det folketingsvalg, der skal holdes inden for godt og vel et års tid. Men faktum er, at det ikke er første gang i perioden, hun har været på vej ud. I foråret var kritikken fra baglandet over for regeringens politik så massiv, at arvefølgen i Socialdemokraterne blev et offentligt anliggende. Skulle Mette Frederiksen, Bjarne Corydon eller måske Henrik Sass Larsen overtage, når Thorning-Schmidt trak sig?Før fokus kom på Helle Thorning-Schmidts fremtid, var Venstre og Lars Løkke Rasmussen igennem samme tur. Hans exit blev endda meldt i medierne flere timer før det afgørende hovedbestyrelsesmøde. Men Løkke Rasmussen er stadig formand for Venstre.Formand for et politisk parti er til gengæld hverken Pia Kjærsgaard, Villy Søvndal eller Annette Vilhelmsen. De to første var tilrettelagte exitter, mens den sidste også betød exit for SF fra regeringssamarbejdet.SF&rsquo;s exit førte naturligvis til en række afgange fra ministerkontorerne, men inden da havde Helle Thorning-Schmidt allerede skiftet voldsomt ud, mens Morten Bødskov og Christian Friis Bach kom deres exit i forkøbet ved selv at trække sig.Blandt de menige medlemmer af Folketinget har perioden også vist, at flere hellere ville være borgmestre eller medlemmer af Europa-Parlamentet end sidde i Folketinget.Nu kan der jo være mange forskellige årsager til, at de forskellige politikere har truffet deres valg, men jeg tror, der for manges vedkommende &ndash; og for fleres vedkommende i fremtiden &ndash; vil være en overskyggende grund til, at de har ladet blikket flakke rundt efter exit-skiltet: Den stigende grad af topstyring.Politikere plejer jo at have en indre ild, der brænder for at forandre verden til det bedre. Den ild brænder sikkert stadig, men det er blevet sværere at forandre verden, hvis man ikke er en del af partiernes topledelser. Det kan få menige MF&rsquo;ere til at søge andre græsgange på borgmesterkontorer og i Bruxelles, hvor de trods mindre mediefokus og prestige er herrer i eget hus.Også for partilederne har topstyringen en høj pris. De må leve med, at oprøret over styringen hele tiden ulmer i baglandet. Baglandet rasler oftere og oftere med sablen over for partitoppen og truer med at vrage formanden &ndash; de har jo tilsyneladende ingen indflydelse på politikken, så deres eneste trussel er at vælte ledelsen. Så på trods af topstyringen frygter partiformændene nærmest deres egne partifæller, fordi det eneste våben, der er tilbage, når man ingen indflydelse har på politikken, er at holde liv i et oprør: Jo mindre magt, man har til at bedrive politik, des mere tid til og interesse har man i oprøret. Det er en farlig cocktail, som gør, at toppolitikere hele tiden holder øje med, hvor exitskiltet er, så de under alle omstændigheder kan få en så ærefuld exit som muligt.Om Helle Thorning-Schmidt og Lars Løkke Rasmussen begge er i dansk politik efter sommerferien, tør nærmest ingen spå om på nuværende tidspunkt. Thorning kan være smuttet til Bruxelles i løbet af sommeren, mens de fleste på Christiansborg og Slotsholmen kun venter på, hvornår Lars Løkke Rasmussen havner på forsiden af Ekstra Bladet igen med et nyt, besynderligt bilag.Personligt har jeg med en erfaren kollega væddet otte par boksershorts på, at Løkke fortsat er Venstres formand, når Folketinget åbner til oktober, så jeg krydser fingre hele sommeren. Det gør de sikkert også i Venstre &ndash; for at Helle Thorning-Schmidt fortsat er formand for Socialdemokraterne.Casper Dall er leder af Informations Christiansborg-redaktion.
