Fjernes ophavsretten, dør kulturen
Ophavsretten er den pris, vi må betale for at have et samfund med et højt kulturelt niveau, mener ekspert i ophavsret. Afskaffer vi den, forarmes kulturen


Danmark har allerede sat ind med en kulturel redningsaktion over for forældreløse værker, som ellers risikerede at forsvinde i glemslen, mener Morten Rosenmeier, professor i ophavsret ved Det Juridiske Fakultet på Københavns Universitet.»Problematikken omkring forældreløse værker er helt sikkert til stede, og det er alvorligt i nogle lande, men ikke i Danmark. Her har vi løst problemet på en måde, som i udlandet opleves som forbilledlig,« siger han.For selv om rettighedshaverne til et værk ikke er altid er kendt, har man i Danmark indsamlet og digitaliseret millioner af forældreløse værker.&nbsp;»Systemet hviler på, at man får lov til at digitalisere forældreløse værker mod at betale nogle penge til CopyDan, som de så vidt som muligt prøver at sende videre til mulige efterkommere af ophavsmanden,« forklarer Morten Rosenmeier, som ikke mener, at problemet med forældreløse værker er aktuelt i Danmark.– Dagens kronikør kritiserer beskyttelsestiden for at være alt for lang, og tusindvis af ACTA-demonstranter har for nylig vist deres utilfredshed med den eksisterende ophavsret. Viser det ikke, at tiden er løbet fra ophavsretten?»Det tror jeg ikke. Vi lever lige nu i et samfund, hvor der bliver skabt flere værker end nogensinde før. Der er aldrig udkommet så mange film, så mange bøger og så meget musik, som der gør nu. Hvis det skal forsætte, er der nødt til at være rettigheder, som sørger for, at det kan betale sig at producere kultur. Hvis man forringer ophavsmandens rettigheder eller helt dropper ophavsretten, så forarmes kulturen,« siger Morten Rosenmeier og forsætter: »Ophavsretten er prisen for at have et samfund med et højt kulturelt produktionsniveau.«Han karakteriserer den eskalerende modstand mod ophavsretten som en »ideologisk kamp« mellem rettighedshavere og en internetgeneration, som er skeptiske over for, at alting ikke er frit tilgængeligt.»Det ideologiske i konflikten beror på en helt grundlæggende uenighed om, hvem der har retten til de kulturelle værker,« siger Morten Rosenmeier.»Rettighedshaverne vil naturligvis have, at det skal kunne betale sig at producere kultur og for eksempel lave store Hollywood-produktioner som Batman, mens modstanderne af ophavsretten mener, at alt på internettet skal flyde frit.«
