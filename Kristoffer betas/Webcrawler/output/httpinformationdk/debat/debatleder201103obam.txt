Obamas doktrin skal stå sin første prøve



Tre markantebegivenheder i løbet af de sidste tre dage tydeliggør en strategi, som den FN-sanktionerede koalition af villige partnere efter alt at dømme vil følge i den nære fremtid i Libyen for at sikre Muammar Gaddafis fald fra magten.Søndag blev det Nordatlantiske Råd enig om at overtage kommandoen for den tredje og mest kontroversielle komponent af den militære aktion mod det libyske styre, nemlig beskyttelsen af civile og civilt befolkede områder i Libyen, truet af angreb, som det hedder i FN-resolution 1973.Ud over de to andre opgaver at opretholde et flyveforbud over Libyen og en søblokade langs landets nordlige kyst vil NATO styre angreb fra luften mod Gaddafis styrker. Offentligheden har ikke og vil næppe få kendskab til de kampregler, man opnåede konsensus om i NATO søndag. Men eftersom Frankrig, Storbritannien, og for den sags skyld Danmark, gav grønt lys, vil NATO antagelig fortsætte, hvor koalitionen slap og fortsat tolke resolutionen så bredt som muligt.Det betyder, at Gaddafis styrker forbliver legitime militære mål, blot det kan sandsynliggøres, at de udgør en trussel mod civilbefolkningen. På kort sigt medfører det en militær hårdknude på slagmarken.Resten af Gaddafis panserstyrker og svære artilleri ville blive skudt sønder og sammen, hvis de vovede sig ud på kystvejen mod øst. På den anden side kan oprørsstyrken ikke indtage Sirt eller Tripoli, medmindre stammer skifter side, eller bybefolkningerne indleder en opstand indefra. Koalitionen ville aldrig tillade oprørerne at beskyde Gadaffistyrker i disse byer af frygt for civile tab. Det ville latterliggøre FN-resolutionen.Tirsdag mødtes40 lande og internationale organisationer i London for at danne en kontaktgruppe af nationer, som er bredere funderet end de militære allierede i og uden for NATO. Gruppen bliver en politisk overbygning, som bl.a. får ansvar for at organisere den humanitære bistand og hjælpe med genopbygningen af Libyen efter krigen.Kontaktgruppens mest presserende opgave er at finde en politisk løsning på den interne konflikt, hvilket er ensbetydende med at anvende diplomatiske og økonomiske instrumenter til at tvinge Gaddafi og hans klan fra magten. Uden det kan en dialog mellem oppositionen og de regeringstro ikke indledes. Det har aldrig været den militære koalitions sigte at vælte diktatoren med militær magt, for det mål kan ikke gennemtrumfes med en luftkrig.Den militære komponent kan derimod i samspil med et diplomatisk og økonomisk pres skabe de rette omstændigheder til at bibringe en fredelig politisk løsning. En sådan strategi kræver tid og tålmodighed. Risikoen er, at der opstår indre spændinger i NATO og i kontaktgruppen, når der er gået et par måneder, og Gaddafi-klanen stadig holder fast ved magten.Ingen af demange vestlige, arabiske og muslimske lande, der har meldt sig under koalitionens faner, gør sig formentlig illusioner om den libyske herskers vilje til at kæmpe til det sidste.Næsten alle kender denne outrerede personlighed, der ville være konge af Afrika; ingen af dem nærer respekt for ham; tværtimod glæder de sig til at komme af med Gaddafi. Hvor slemt det står til for tyrannen, kan ses af den brede opbakning i den arabiske verden til den militære aktion. Alle forudsigelser om Gaddafis chance for at vinde en propagandakrig mod vestlig olieimperialisme er blevet gjort til skamme. Uden for Libyen står han mutters alene, selv Hugo Chavez tier.At det internationale samfund (bortset fra skeptikerne i Bric-landene og Tyskland) står så samlet, skyldes først og fremmest det eksemplariske lederskab, som præsident Barack Obama har udvist. Uden hans besindige håndtering af krisen ville den humanitære katastrofe, et muligt massedrab i Benghazi og de negative følger for reformbevægelserne i andre arabiske lande næppe være undgået. Sandt at sige forelå der absolut ingen garanti for, at USA ville påtage sig lederskabet af alliancen og udføre broderparten af luftangrebene mod Libyen, et land af minimal strategisk betydning. USA er ikke afhængig af libysk olie og naturgas, det er Sydeuropa.Mandag aftenforsvarede præsidenten sin beslutning over for det amerikanske folk en redegørelse, som ligger i tråd med de principper for militær intervention, Obama fremlagde som præsidentkandidat.Som præsident forbeholder han sig retten til ensidige militære aktioner, når landets vitale sikkerhedsinteresser står på spil. Herunder hører ikke Irak; det gør al-Qaeda derimod.I alle andre tilfælde naturkatastrofer, folkemord, regionale sikkerhedskriser og forsvaret af handelssøveje vil USA under hans ledelse handle inden for internationale koalitioner, som deler byrden og omkostningerne. Implicit i Obama-doktrinen ligger, at Libyen er mere undtagelse end regel. Gaddafi er med andre ord enestående. Alle kunne enes om, at verden ville være et bedre sted uden hans regime.
