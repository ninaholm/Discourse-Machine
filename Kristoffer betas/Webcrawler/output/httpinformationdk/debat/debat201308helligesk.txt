Det hellige skud for panden
Da dansk slagtning ophøjedes som en umistelig værdi


Blev det overset i frikadellesagen, hvor intet ellers var overladt til fantasien, at statsministeren gav halalbranchen en hjælpende hånd? Bevidste forbrugere vil jo gerne kunne se på pakken, om kødet er af god kvalitet, måske statsministeren blot ikke markedsførte sit synspunkt, så dette motiv stod klart. Men formålet med forslaget om halalmærkning var måske snarere at tage brodden af tvivlsomme forslag. Såsom mærkning af halalkød.Ingen kunne forestille sig en dansk socialdemokratisk globalt orienteret statsminister for alvor mene, at danskerne (danskerne!) har krav på at vide, om der er bedt en bøn over deres mad.Gode danske burhøns er ganske vist næb til næb med deres skaber ikke vant til at blive belært om Allahs størrelse. Det sidste ord, halal-kyllingen omvendt hører, er Guds navn. Ganske vist gud i anden udgave end den lutheranske, men ikke desto mindre Gud – Allahthe one and only, som han også er det i kristendommen. Og gud er vel for f…. gud, hvad enten han hedder gud eller Gud og anvendes som udgangsbøn for tilbudskyllinger uden indvolde. Gud – i alle varianter – véd, om peristaltikken reagerer forskelligt på kylling i karry, velsignet eller ej?Statsministeren slog også et slag for den danske jul; den må ikke anfægtes, mente hun og citerede indirekte en af julens kendte sange: … vend kun op og ned på alle ting/jorden med – thi den er falsk og hul –/rør blot ikke ved min gamle Jul! Jul, Jul, Jul, Jul.I den københavnske storborger Peter Fabers digt fra o. 1848 fremgår det ikke, hvad truslen dengang har været. Ellerhvemder ville røre ved Fabers gamle jul som i den udformning, den trivelige telegrafdirektør fejrede sin juleaften, fik national sakrosankt karakter af urørlig tradition, men i 1848 jo ikke var særlig gammel.Det er en anden historie, som heller ikke berører spørgsmålet om etniske minoriteters så at sige naturlovsbestemte tilpasning til majoritetskulturen over tid. Flere jøder vides at holde sig fromt fra flæskesteg, men smutter, presset af børn, børnebørn og omgivelserne, en lille tur om juletræet.ReligionsdeklarationStatsministerens opfordring til kyllingeproducenterne om at stemple halal i gumpen på produktet kan få konsekvenser. Mærkes halalkød som sådant, må man med rette forlange spaghetti religionsdeklareret. Denne importerede vare er oftest fremstillet i Italien befamlet af katolske hænder ligesom parmaskinke og ægte cervelatpølse sydfra. Dertil kommer kylling i sursød sovs, slagtet ingen ved hvordan og hældt i frostpap af kinesiske konfuzianere, buddhister eller kommunister. Eller hvad med krebs fra Irma lagt i lage af en praktiserende svensk ateist!Der Mensch ist was er ißt, som tyskerne siger: mennesket er, hvad det er – og æder.Brecht gik videre:Erst kommt das Fressen, dann die Moral. Men når det kommer til halal, begynder fortæringen åbenbart med moralen. Den sag har også været jødernes problem i diasporaen, når talen faldt forarget på den jødiske slagtemetode schæchtning, teknisk set nær halal. Rød i kammen tog Pia Kjærsgaard for en del år siden fat på den historie. Afdøde Leif Blædel påviste ved den lejlighed og med eksperters bistand schæchtnings reelle dyrevenlighed, hvis man kan bruge det ord om organiseret aflivning af højere væsener i fødekæden. DF har siden ladet schæchtning være, rimeligvis fordi kampagner mod jødisk skik og brug historisk set næsten altid var udtryk for antisemitisme. En af de mere fremtrædende i DF’s gruppe har familie i Israel, og partiet er i øvrigt den jødiske stats betingelsesløse ven. Det er godt nok. Overrabbiner Lexner, der prisværdigt selv er uddannet rituel slagter og ofte har svunget kniven over det udvalgte kreatur, kan ånde lettet op og se sin menigheds forudsætning for jødisk eksistens fortsætte uforstyrret.TankeløstKunststykket for statsministeren, såfremt hun vedbliver med at ydmyge sin afsatte fødevareminister, der ikke orkede sagen, må fremover være at skelne mellem halal og schæchtning og sætte skel mellem danskernes (danskernes!) krav på fødevaremærkning uden bagtanker.Statsministerens udmelding løfter sløret for liturgiske levereglers opståen. Forudsat at man ikke mener, gud bestemmer den slags, udspringer religiøse love historisk set som regel af vaner. Eksempelvis slagter vi her i landet sådan og sådan. Ikke mange skænker det en tanke, at hakkebøffens oprindelse er et skud med boltpistol i skallen på et dyr, der forinden har lidt alle angstens kvaler. Det ved man, hvis man selv har bivånet forestillingen.En skønne dag har stammens leder behov for at afstive sig selv og stammens identitet: Maden er ukrænkelig, måden, hvorpå den tilvejebringes, er det ligeledes. Aflivning ved boltpistolens metode bliver med ét – formentligt til slagternes forbløffelse – en ophøjet national værdi og modsætning til halalkniven, som repræsenterer det fremmede og uønskede – oven i købet ledsaget af bøn til en gud på et mærkeligt sprog. Man får dette farlige ind i kroppen, dette ukendte som fortrænger det velkendte, det ukrænkelige, nationen, det hellige.Vi har retten til frikadeller på vor side. Herfra og til påbud eller foranstaltninger til indskrænkning af det fremmedes position er afstanden overskuelig. Konkret har DF været ude med lovkrav om halalmærkning, hvad tjener statsministerens udtalelse ellers til! Der er kræfter nok i landet parate til at skille skæg og snot og halal og schæchtning. Frikadellens flugt over plankeværket går den lige vej mod yderligere mistænkeliggørelse af det for tiden mindst accepterede mindretal.Hvor tankeløs kan en statsminister være?Så tankeløs.&nbsp;
