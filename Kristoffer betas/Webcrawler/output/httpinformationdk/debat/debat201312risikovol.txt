Risiko for vold skal minimeres



Det kan desværre indebære både vold, trusler og traumatiske oplevelser at arbejde med mennesker. Men risikoen både skal og kan minimeres.Der må nødvendigvis være et helt særligt fokus på de ansattes sikkerhed inden for »arbejdsfunktioner, hvor medarbejdere kommer i kontakt med potentielt udadreagerende eller voldsomme personer«, som Arbejdstilsynet beskriver det.Arbejdstilsynet har konkluderet, at vi ikke må indgå en overenskomst om vold, voldsrisiko og alenearbejde, der indebærer en voldsrisiko – selvfølgelig skal lønmodtagerne ikke acceptere, at en voldsrisiko kompenseres med eksempelvis højere løn. Lige så indlysende rigtigt er det, at arbejdsgivere ikke må acceptere en voldsrisiko for at opnå besparelser på lønkontoen.Arbejdstilsynet har skærpet definitionen på alenearbejde, så det ikke kun er et spørgsmål om at være alene på en arbejdsplads med potentiel voldsrisiko. Det betragtes nu også som alenearbejde på denne type institutioner, hvis en ansat ikke kan ses eller høres af andre medarbejdere.På trods af de skærpede definitioner blev hver tredje SoSu’er i 2012 udsat for vold. Det er et meget højt tal, og selv om udviklingen mod flere trusler og mere vold mod offentligt ansatte ikke kun har én forklaring, så spiller bemandingsforholdene en afgørende rolle i forklaringen på, hvorfor så mange har et risikofyldt arbejdsliv.Risiko giver stressI FOA oplever vi stadig flere eksempler på, at bemandingen i særligt nattevagter reduceres i blandt andet psykiatrien og ældreplejen. Det sker desværre alt for ofte uden en tilbundsgående analyse af, om reduktionen af bemandingen svækker sikkerheden for den enkelte ansatte.Offentligt ansatte skal kunne gå på arbejde uden at frygte for vold og overfald. Vi kan som samfund ganske enkelt ikke være bekendt at indregne en kalkuleret risiko i arbejdsdagen for de mennesker, der investerer sig selv i at arbejde med mennesker. Det tæller risici for at blive udsat for trusler, vold og traumatiske oplevelser rammer ikke kun den, der rent faktisk bliver ofre.Bevidstheden om risikoen rammer alle på arbejdspladsen som en stressfaktor, hvis sikkerhedsforholdene og bemandingen ikke er tilstrækkelig overbevisende – ikke mindst dem, der udfører alenearbejde.Dennis Kristensen, Formand for FOA
