Økovaner holder også ferie
Nej, ikke sådan at vi dropper de grønne indkøbsvaner i ferien – vi tager dem tværtimod med os. Og det er et godt tegn for omstillingen


Der sker noget besynderligt på Fanø og Bornholm i disse dage &ndash; et fænomen, man kan observere hvert år i tredje kvartal. Bjerge rejser sig fra undergrunden, og tinderne når nye højder hvert år. Det er salget af økologiske varer, der boomer, og bjergene repræsenterer peaks i salgskurverne, som kulminerer midt i juli. Det er ikke øboerne, der har fået økokuller og pludselig er blevet storforbrugere af økologi. Det er feriegæsterne fra København og Aarhus, som forårsager denne virak i salgstallene. For det er ikke kun badetøj og solbriller, vi tager med på ferie. Københavnerne og aarhusianerne tager også deres økovaner med. I salgstallene kan man se, at økosalget på Bornholm i ferieperioden stiger fra indeks 100 til over 160 i tredje kvartal. Omvendt tager økosalget et lille dyk i København i tilsvarende periode.Det er værd at dvæle ved dette fænomen, for som vi alle ved, er gode vaner og holdninger under maksimalt pres i sommerferien. Og ofte bliver de gode vaner i stedet til de gode intentioner, i hvert fald for undertegnede. De seks kostråd, indtaget af kostfibre og omega 6 er ærlig talt ikke det første, jeg tænker på, når jeg slår øjnene op den første feriedag.Sommerferien er på den måde en god anledning til at teste, hvor dybt vores holdninger og værdier egentlig stikker. Og fænomenet på Bornholm og Fanø viser, at økologien og værdierne, der knytter sig hertil, stikker endog meget dybt. Det er blevet så forankret og naturlig en del af disse forbrugeres identitet og adfærd, at økovanerne nemt holder stand imod vores dekadente sommerferielivsstil. For denne gruppe af forbrugere er økologien ikke længere et bevidst tilvalg. Det er blevet en selvfølgelighed, som man ikke længere tænker over, og derfor køber man naturligvis også økologisk, selvom man er på ferie.Det er den mentale tilstand, vi gerne skulle nå til med den grønne omstilling. At det bliver lige så naturligt at leje frem for eje, at låne sine haveredskaber ud, at dele sine rester med naboen, at bytte sig til nye ting og benytte samkørselsordninger, som det er at købe økologi.Den rådne økobananDet er selvfølgelig ikke alle, der har taget økologien til sig. Selvom vi er verdensmestre i økologi i Danmark, udgør økosalget fortsat (kun) omkring otte pct. af det samlede fødevaresalg, og en analyse viste for nylig, at hver dansker i gennemsnit bruger omkring 1.400 kr. på økologi &ndash; om året vel at mærke.På økologiens Danmarkskort, hvor økosalget er kortlagt, kan man se, hvor rodfæstet økologien er i de forskellige landsdele. Kortet minder om et socioøkonomisk kort, hvor der selvfølgelig er de økologiske højborge København, Aarhus og Odense. Her udgør økosalget mere end 16 pct. af omsætningen i butikkerne. Der er også den &rsquo;rådne banan&rsquo; &ndash; den jyske vestkyst, hvor økosalget udgør mindre end fire pct. af omsætningen i butikkerne. Men der er &rsquo;rådne økobananer&rsquo; i alle landsdele &ndash; også på det vestlige Fyn, vestlige Sjælland samt en lille standhaftig enklave på Københavns Vestegn.Så &rsquo;økokrigen&rsquo; er bestemt ikke vundet, men slaget er. For fænomenet på Bornholm og Fanø viser, at dem, der har taget økologien til sig, de mener det alvorligt. Det at købe økologisk er blevet lige så naturligt som at spise havregryn med mælk til morgenmad. Godt nok har det taget økologien 25 år, men nu har den bidt sig fast, og flere og flere forbrugere vil komme med. Det lover godt for de grønne omstillingsprojekter. Det viser, at det kan lade sig gøre at forandre grundlæggende værdier og holdninger hos forbrugere og borgere. Med en god portion vedholdenhed og tålmodighed kan det også ske for andre grønne værdier, for den grønne omstilling holder ikke ferie.Signe Didde Frese er cand.techn.soc. og programchef for miljø og klima i Coop
