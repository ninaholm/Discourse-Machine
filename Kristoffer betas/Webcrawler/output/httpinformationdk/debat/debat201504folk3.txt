FOLK



 Dan Jørgensen
Fødevareministeren har nedsat en Måltidstænketank (uden gas), der netop har fremtænkt tre nye ’måltidsråd’, der skal supplere de klassiske kostråd. Vi taler om summen af al kendt viden fra ’madeksperter, -professionelle og -entusiaster’.
Mette Touborg (SF)
Lejres borgmester har siddet i spidsen for tænketanken og fortæller, at de tre råd skal give ’større livskvalitet, større madglæde, mere fællesskab og højere kvalitet’, og hun håber, at de vil ’rykke lidt ved vores vaner i hverdagen’.
Måltidstænkere
Og nu kommer de så, måltidsrådene: 1) Lær at lave mad, 2) Brug råvarer, 3) Spis sammen med andre. Punktum. Vi lader dem lige stå et øjeblik. Læs dem eventuelt igen, hvis du vil forsøge at forstå deres fulde mening.
Mads Fuglede (V)
Venstre-kandidat i Gladsaxe har tilladt sig at tænke videre og udvide rådene: 4) Lad være med at stikke dig i ansigtet med bestikket, når du spiser, 5) Se aldrig andre i øjnene, mens de spiser banan.

