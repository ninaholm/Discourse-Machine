Borgerløn bør ikke være et politisk mål i sig selv
Mennesker, der kan forsørge sig selv, skal ikke have krav på at blive forsørget af andre. Men kan borgerløn føre til et fald i den samlede omfordeling, vil det være et fremskridt
Hvis vi indfører borgerløn, vil nogle begynde at arbejde, mens nogle af de beskæftigede vil arbejde mindre. Effekten er hverken entydig eller givet på forhåndOtto Brøns-PetersenAnalysechef hos tænketanken CEPOS

Finland er måske på vej til at indføre en borgerløn. I første omgang er der iværksat et begrænset forsøg. Men vil det være en god idé at gøre det samme i Danmark &ndash; sådan som Information spurgte i artiklen&raquo;Tiden er moden til borgerløn&laquo;den 2. januar?Artiklen indeholdt desværre ingen konsekvensberegninger. Effekterne kan dog let belyses med et par simple regnestykker. De viser kort fortalt, at man nok godt kan indføre en model svarende til, hvad der overvejes i Finland. Men omfordelingen til dem, der i dag er uden for arbejdsmarkedet, vil falde markant.Først er der dog et par pointer at have in mente.Borgerløn i sin reneste form &rsquo;giver&rsquo; alle en garanteret minimumsindkomst. I Finland overvejes at give alle i den erhvervsaktive alder 800 euro (knap 6.000 kr.) skattefrit om måneden.Fordelen er, at man ikke mister sin borgerløn, hvis man har ekstra indkomst. Det hæmmer derfor ikke incitamentet til at arbejde på samme måde som med f.eks. kontanthjælp, som tabes, hvis man kommer i job. Det øger isoleret set arbejdsudbuddet.Men &ndash; og det bliver tit overset &ndash; en borgerløn virker modsat for dem, der allerede arbejder. De kan reducere deres arbejdsudbud med færre økonomiske konsekvenser end nu. I dag kan man kun få de fleste typer overførselsindkomst, hvis man ikke arbejder.Hertil kommer virkningen på arbejdsudbuddet via de effektive marginalskatter. Hvis borgerlønnen erstatter indkomstafhængige overførselsindkomster som daginstitutionstilskud, vil det sænke den effektive marginalprocent. Men hvis der skal skaffes ekstra provenu til at finansiere borgerlønnen med, vil det øge marginalskatterne og reducere de beskæftigedes arbejdsudbud.Hvis vi indfører borgerløn, vil nogle begynde at arbejde, mens nogle af de beskæftigede vil arbejde mindre. Effekten er hverken entydig eller givet på forhånd.Aftrapning eller ejEn anden pointe er, at en borgerløn kan indrettes som et skattefradrag &ndash; blot med den vigtige tilføjelse, at bliver skatten negativ, bliver beløbet udbetalt til borgeren. Derfor kan vi opfatte borgerlønnen som en del af skattesystemet og skattesystemets omfordeling.Det indebærer blandt andet, at det ikke betyder noget, om borgerlønnen aftrappes i takt med øvrig indkomst eller ej. Aftrapning kan gøre behovet for provenu til at finansiere borgerlønnen mindre og derfor muliggøre lavere marginalskatter. Men aftrapningen indgår også i den sammensatte marginalprocent, og derfor bliver virkningen af de lavere marginalskattesatser ophævet igen. Hvis en model med aftrapning indrettes, så den har samme fordelingsvirkning som en model uden aftrapning, vil de have samme sammensatte marginalsatser, når det hele regnes med.Hvad koster det?Nu det springende punkt. Hvad vil det koste at indføre borgerløn? Svaret afhænger helt af, hvor høj borgerlønnen skal være i forhold til de eksisterende overførsler.Man kan som én yderlighed forestille sig, at de nuværende modtagere af overførselsindkomst ikke stilles økonomisk ringere end nu. Dermed kommer borgerlønnen reelt til at gå til de nuværende beskæftigede oveni, hvad de får i dag. Dem er der ca. 2,5 millioner af. Hvis alle skal have en borgerløn svarende til 6.000 kroner om måneden oveni, mangler der ca. 4.500 kr., hvis vi begynder med at give dem skatteværdien af deres personfradrag. Det vil kræve 146 milliarder kroner ekstra. Hvis vi finansierer det med at hæve skatten på arbejdsindkomst, skal marginalskatten for alle stige med 12,7 procent.Dette er regnet før adfærd. Men vi ved, at en forøgelse af progressionen vil få entydig negativ virkning på arbejdsudbuddet fra de allerede beskæftigede. Der vil omvendt være en vis positiv adfærdseffekt fra personer på overførselsindkomst. Pointen er imidlertid, at der skal enorme adfærdsvirkninger til for at modvirke de negative virkninger for de beskæftigede.Hvis vi indfører borgerløn, vil nogle begynde at arbejde, mens nogle af de beskæftigede vil arbejde mindre. Effekten er hverken entydig eller givet på forhåndOtto Brøns-PetersenAnalysechef hos tænketanken CEPOSDer skal som sagt 146 milliarder kroner til for at undgå en stigning i marginalskatten. Hvis vi f.eks. forudsætter, at hver overførselsindkomstmodtager vil øge sit arbejdsudbud svarende til, at der for hver ny fuldtidsbeskæftiget kommer 300.000 kroner ekstra i offentligt provenu, skal arbejdsudbuddet vokse med en halv million fuldtidsbeskæftigede. Det svarer til, at hver fjerde ikkebeskæftigede på overførselsindkomst skal i fuldtidsbeskæftigelse; eller hver anden hvis vi ser bort fra folkepensionisterne. Det er selvsagt urealistisk.Regnestykket illustrerer en central pointe. Det kan ikke lade sig gøre at indføre borgerløn uden at sænke niveauet for overførsler til i hvert fald nogle af dem, der i dag modtager overførselsindkomst.Halvering af overførslerEn anden yderlighed er at se på, hvad det vil betyde at indføre en borgerløn for de udgifter, der i dag går til overførselsindkomster. Et helt simpelt regnestykke er, at knap halvdelen af alle voksne er på overførselsindkomst i stedet for at være i beskæftigelse &ndash; svarende til 2,2 millioner personer. De tegner sig for langt størstedelen af udgifterne til overførselsindkomst. Hvis de nuværende udgifter skal fordeles på alle voksne i stedet, vil det altså medføre næsten en halvering af den gennemsnitlige overførselsindkomst for de ikke-beskæftigede.I Finland overvejer man at holde folkepensionisterne uden for den nye borgerløn. I Danmark er det 1,1 million personer. Hvis man holder dem uden for regnestykket, bliver forholdet 1:3 mellem ikke-beskæftigede overførselsindkomstmodtagere og beskæftigede.Lad os se lidt nærmere på tallene. Der udbetales godt 230 milliarder kroner i indkomstoverførsler, bortset fra folkepension. Hvis vi omregner det til et efter-skatbeløb og fordeler det på alle i den erhvervsaktive alder, giver det en månedlig skattefri borgerløn på godt 4.500 kr. per måned (inkl. skatteværdien af det nuværende personfradrag). Vi kan altså ikke nå helt op på 6.000 kroner.Nu er det regnet før adfærd. En nedsættelse af overførselsindkomsterne vil øge arbejdsudbuddet. Derfor kan man altså ikke udelukke, at man kan indføre en ordning i Danmark i stil med den finske.Men det vil som sagt indebære en markant nedsættelse af niveauet for indkomstoverførsler for de ikke-beskæftigede. Det ligger i dag på i gennemsnit på godt 12.500 kroner om måneden per ikke-beskæftiget overførselsindkomstmodtager (bortset fra folkepensionister). Ikke mindst de ikke-beskæftigede med børn vil komme til at gå tilbage, hvis der alene skal uddeles et fast beløb per voksen. Man kan vælge også at give borgerløn til børn, men så bliver niveauet tilsvarende lavere.Progressivt systemDet er naturligvis muligt at tænke sig andre modeller end de to yderpunkter her. Regnestykkerne viser imidlertid noget centralt:Det er for det første næsten uundgåeligt, at omfordelingen vil vokse mellem de erhvervsaktive. Det skyldes, at borgerlønnen gør skattesystemet for de beskæftigede mere progressivt. Selv en flad skat er progressiv, hvis der er et bundfradrag. Jo højere bundfradrag, jo større progression. I dag svarer personfradraget til en borgerløn på små 1.400 kroner om måneden. Så medmindre borgerlønnen ikke bliver så lav, så øges progressionen.For det andet er det næsten uundgåeligt, at omfordelingen til de ikke-beskæftigede falder. Det vil være ubetaleligt dyrt at opretholde det nuværende niveau for indkomstoverførsler til dem uden for arbejdsmarkedet.Hvis tiden skal være moden til borgerløn i Danmark, er dette altså konsekvenser, man skal være villig til at leve med.Min personlige holdning er, at borgerløn ikke bør være et politisk mål i sig selv. Mennesker, der kan forsørge sig selv, bør ikke have krav på at blive forsørget af andre. Men kan borgerløn føre til et fald i den samlede omfordeling, vil det være et fremskridt i forhold til nu.Otto Brøns-Petersen er analysechef hos tænketanken CEPOS
