Arbejdsgiverne bør ofre sig



I forbindelse med de kommende trepartsforhandlinger påpeger arbejdsgiverne, at Danmark har en dårlig konkurrenceevne. Heldigvis har arbejdsgiverne gode muligheder for at forbedre denne.Trods krisen har en del virksomheder haft store overskud, og i en del brancher er avanceniveauet højt, set i forhold til lande, vi ofte sammenligner os med. Det bør derfor være et punkt i trepartsforhandlingerne, at vi sikrer øget konkurrence i erhvervslivet og skærpet kontrol med avancer og priser.Ved indledningen af trepartsforhandlingerne bør arbejdsgiverne afgive en redegørelse for, hvordan de har anvendt den del af værditilvæksten, som de har rådet over.Har arbejdsgiverne eksempelvis udnyttet alle muligheder for at investere og øge produktionen i Danmark — eller har man for at opnå overnormale profitter flyttet produktionen ud af landet?Arbejdsgiverne ser gerne, at lønmodtagerne bringer ofre for samfundets skyld. Men arbejdsgiverne kunne foregå med et godt eksempel og nedsætte avancer og priser samt fastholde produktion i Danmark. Der er brug for et tæt partnerskab mellem det offentlige og erhvervslivet, hvor lønmodtagernes pensionskapital kan investeres på vilkår, der sikrer, at produktion og arbejdspladser forbliver i Danmark.Undersøg konkurrenceKonkurrenceevnen kan også forbedres gennem en fleksibel valutakurs. Regeringen bør derfor foretage en fordomsfri undersøgelse af fordele og ulemper ved en fleksibel valutakurs, der forbedrer konkurrencevenen.Den moderne virksomhed bygger på medarbejdernes selvorganisering af arbejdsprocesserne. På sigt er det vigtigt for konkurrenceevnen, at vi fastholder arbejdskraftens kvalifikationer. Derfor skal vi undgå langtidsledighed og især ungdomsarbejdsløshed, og vi skal sikre, at folk ikke falder ud af arbejdsmarkedet.Under krisen er arbejdsstyrken faldet med 100.000 personer. Derfor skal dagpengeperioden forlænges i krisetider, og der bør der indføres en fleksibel seniororlovsordning, hvorved ældre medarbejdere, der nærmer sig pensionsalderen, kan trække sig tilbage og give plads til de unge og nyuddannede, så de ikke skal gå arbejdsløse.
