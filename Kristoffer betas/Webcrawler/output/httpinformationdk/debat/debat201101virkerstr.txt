'Du virker stresset, er alt vel på hjemmefronten?'
New public management har fået sit helt eget sprog til at afværge alle former for kritik. Et sprog, der har til  formål at sende aben videre eller smide den tilbage i skødet på afsenderen


I forbindelse med en række undersøgelser af, hvordan medarbejderkritik modtages eller afmonteres fortalte de interviewede om mærkværdige sætninger fra ledere og mellemledere, som gjorde det helt umulig for medarbejderne at trænge igennem med det de oplevede som nødvendige kritiske pointer. Efter undersøgelserne af, hvordan pædagoger og pædagogiske mellemledere fik afmonteret deres kritik, er der indsamlet lignende sætninger hos lærere, socialrådgivere og andre offentlige professionsgrupper.Positiv psykologiVi kan begynde med den uheldige og meget farlige klon mellem new public management og positiv psykologi: 'Led efter det positive. Man får øje på det, man leder efter!' 'Pas på med at ikke skabe en negativ stemning.' 'Nu skal vi heller ikke gøre det værre, end det er.' 'Tag nu JA-hatten på.' og 'Du har vist NEJ-hatten på i dag.'Denne farlige cocktail mellem new public management og positiv psykologi erkender ingen problemer, og gør herved medarbejdere historieløse, for det er blevet forbudt at sige, at det faktisk var bedre for 10 år siden. 'Nu må vi se fremad og ikke være bagstræberiske.'En ofte benyttet strategi til at få kritikken til at gå væk er at vende den om mod den pågældende medarbejder. Det er effektivt, for der skal ikke mange medarbejdere igennem den mølle, før ingen tør henvende sig til ledelsen med kritiske spørgsmål: 'Hvis du skal ha', hvem skal så ikke ha'?' 'Nej, jeg fik ikke gjort noget ved det - så hvorfor gjorde du ikke?'Når du har set problemet, kan du så ikke selv gøre noget ved det?' Eller den meget lidt konstruktive svar på til en medarbejder med et problem: 'Så må du lære at sige fra noget før!'Efter et foredrag kom en lærer op og sagde, at han af sin ledelse var blevet mødt med 'Jeg er enig i kritikken, men det er vores vilkår. Vi er alle i samme båd.'Han tilføjede, at når den pågældende leder brugte dette solidariske billede på at arbejde sammen, så var det ham, som skulle samle årene op og øse som fanden, for at 'båden ikke sank'.De groveSå er der de helt grove: 'Hvor lang tid er der lige til, du går på pension?'. 'Du fylder for meget.' Underforstået, du stiller for mange spørgsmål.'Hvis du ikke kan lide lugten i bageriet, så kan du jo bare tage dit gode tøj og gå.' 'Du er her jo stadig. Altså må du indstille kritikken og se fremad,'og 'er du en del af den gamle garde?'Og de lidt værre og meget intime og intimiderende sætninger som: 'Du virker stresset, er alt vel på hjemmefronten?' 'Du ser ud som om du er lidt nede nu. Skal jeg ikke coache dig?'UdskydelserEn let og ofte anvendt måde at få kritikken til at gå væk er at naturligvis at udskyde den. 'Det lyder meget interessant. Det tager vi til efterretning.' 'Tak. Vi har hørt hvad I siger.' 'Det ser jeg på senere.' Og så er der sætningen som nærmest tager metafysiske kegler: 'Det er blevet bestemt fra højeste sted.'Med New Public Management er der kommet mere stress. Årsagen er måske ikke bare, at alle løber stærkere, men at flere har en fornemmelse af, at de ikke har nogen medarbejderindflydelse, fordi deres kritik bliver tilsidesat.New Public management startede som et styringsperspektiv, nu har det fået sit eget sprog og kønt er det ikke.På www.piktokritik.dk kan man læse flere eksempler på afmontering af kritik - og bidrage med sine egne eksempler på den dertil indrettede 'sætningsmaskine'
