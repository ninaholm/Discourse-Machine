FOLK



 Nyopstillede
De Konservative på Frederiksberg har opstillet en ny folketingskandidat til afløsning for den tidligere partiformand Lars ­Barfoed, der ydmygende tabte det konservative Frederiksberg-mandat ved sidste folketingsvalg. Det nye navn: Nikolaj Bøgh.
Reformatorer
Til Berlingske siger Bøgh, at vejen til genrejsning er at vende tilbage til fortids dyder: »At tage hånd om de svageste, de, der virkelig er udsatte. De hjemløse og de sindslidende. De fylder alt for lidt i den nuværende folketingsgruppe.«
Kystbeskyttere
Nikolaj Bøgh siger også: »Planloven er et bolværk mod overgreb mod vores natur og vores kulturarv. At udråbe den til noget ukonservativt og besværligt er for mig at se mærkeligt.« Bøgh kalder Venstres statslige udflytning »tåbelig«.
Lobbyister
Nikolaj Bøgh træner dagligt i at vinde gehør. Han er lobbyrådgiver i firmaet JKL, der ifølge sin hjemmeside har »diskretion og fortrolighed som nøglen til vort arbejde.« JKL er i svenske medier kritiseret for at give lige lovligt gustne råd.

