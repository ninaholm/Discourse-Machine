Johanne bliver mindst savnet i Enhedslisten
Selv om hun er partiets ubetinget største stjerne, er det især vælgere og politikere i andre partier, der vil savne Johanne Schmidt-Nielsen, hvis hun fældes af Enhedslistens rotationsprincip


De to TV Glad-reportere, Daniel og Jan, som i øjeblikket har deres eget politiske program på DR 2, gik direkte til værks i torsdagens program:&raquo;Folk går og snakker om et forårsvalg. Er du glad for det?,&laquo; spurgte Jan.Sammen med Daniel havde han sat Enhedslistens Johanne Schmidt-Nielsen og Pernille Skipper stævne.&raquo;Altså,&laquo; begyndte Johanne Schmidt-Nielsen sit svar. &raquo;Jeg kan jo ikke stille op til Folketinget, hvis det kommer efter sommerferien, og jeg vil selvfølgelig gerne stille op til valget.&laquo;Men Daniel var ikke helt tilfreds med svaret. Det skulle være mere konkret. Han forsøgte i stedet: &raquo;Er det til Helles fordel eller ulempe, hvis valget kommer efter?&laquo;&raquo;Det skal du ikke spørge mig om,&laquo; indledte Johanne Schmidt-Nielsen sit undvigende svar. &raquo;Jeg ved ikke, hvad hun tænker. Det er generelt et problem for mig, at jeg ikke er så god til at finde ud af, hvad hun tænker.&laquo;Nu er det fortsat meget tvivlsomt, om Helle Thorning-Schmidt (S) overhovedet har besluttet sig for en specifik dato for valget til Folketinget, men én dato er sikker: Søndag den 7. juni skal Enhedslistens årsmøde stemme om en ny liste med folketingskandidater, og har der ikke været afviklet et folketingsvalg inden, kan Johanne Schmidt-Nielsens navn ikke optræde på den liste på grund af partiets rotationsprincip.Nu kunne man tro, at Helle Thorning-Schmidt, Morten Østergaard og Pia Olsen Dyhr ville være interesserede i at sende kvinden, der har udfordret regeringen hver gang, det har været muligt og umuligt, langt ud i den politiske glemsel. Men det er de dybest set ikke. Pia Olsen Dyhr kunne måske spekulere i at &rsquo;stjæle&rsquo; nogle af Johanne Schmidt-Nielsens personlige stemmer, men for at give centrum-venstre de bedste vinderchancer, skal Johanne Schmidt-Nielsens navn stå på stemmesedlen. Hun formår nemlig at gøre det, som ingen af de tre andre partiledere gør: trække stemmer over midten.Ifølge Politiko.dk&rsquo;s oversigt over vælgervandringer, hvor målinger foretaget af Gallup fra valget i september frem til oktober 2014 er samlet, har Enhedslisten trukket over 17.000 stemmer henover midten og kun mistet nogle få tusinde til Dansk Folkeparti. Det kan ingen af de andre partier i centrum-venstre prale af.Og potentialet er større, for det er Johanne Schmidt-Nielsen borgerlige vælgere giver den bedste vurdering af de fire partiledere hos centrum-venstre-partilederne. Da Analyse Danmark i december sidste år bad danskerne om &raquo;at bedømme hver enkelt partileders evne til at forvalte sit embede og være en dygtig og troværdig partileder og politiker&laquo;, fik Johanne Schmidt-Nielsen et gennemsnit på 4,5 på 12-skalaen. Pia Olsen Dyhr fik 3,6, mens Østergaard fik 3,2 og Thorning kun 2,4.Selv om der nu er under 80 dage til, at Enhedslistens vedtægter fælder partiets til dato mest populære politiker, bliver der ikke talt ret meget om partiets plan B. Men den er klar: Retsordfører Pernille Skipper træder i Johanne Schmidt-Nielsens sted. Om en måneds tid begynder partiets kandidatudvalg at udarbejde den kandidatliste, som årsmødet skal stemme om i juni, og allerede nu spekuleres der i, om Pernille Skipper skal flyttes fra storkredsen på Fyn til København for at give Enhedslisten det nødvendige stjernestøv.I hovedstaden har Enhedslisten størst potentiale til at hive enorme stemmetal hjem. Ved kommunalvalget i 2013 fik partiet i venstrefløjens højborg hele 19,5 procent af stemmerne. Med en markant og kendt kandidat vil partiet have mulighed for at score et lignende stemmetal ved folketingsvalget &ndash; og vigtigst af alt: Partiet har mulighed for at lave et kontrolleret lederskifte, hvor Pernille Skipper får al den gode presseomtale, som nye partiledere ofte får i medierne. Paradoksalt er det i Enhedslisten, Johanne Schmidt-Nielsen bliver mindst savnet.Hovedpersonen selv, ja, hun er ikke i tvivl om, hvad en masse fritid efter sommerferien skal bruges til, hvis den ikke længere skal bruges på Christiansborg. Der står to ting på to do-listen: Tag et kørekort og gør en uddannelse færdig, forklarede Johanne Schmidt Nielsen forleden.Casper Dall er leder af Informations Christiansborg-redaktion.Klummen er udtryk for klummistens egne holdninger
