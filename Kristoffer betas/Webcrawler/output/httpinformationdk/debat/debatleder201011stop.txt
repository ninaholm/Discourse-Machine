Stop lappeløsningerne
DA FORMANDEN for Storbritanniens største flyselskab i sidste uge kritiserede de strenge amerikanske sikkerhedskrav, der tvinger  europæiske lufthavne til at udføre tidkrævende check på sine passagerer, ramte han en nerve, som fik talrige andre flyselskaber såvel som piloter, sikkerhedseksperter og passagergrupper til at stå i kø for at bakke ham op


»Vi ved alle, at der er en hel del elementer i sikkerhedsprogrammet,  som er fuldstændig overflødige.«Martin Broughton, formand for British AirwaysDA FORMANDEN for Storbritanniens største flyselskab i sidste uge kritiserede de strenge amerikanske sikkerhedskrav, der tvinger  europæiske lufthavne til at udføre tidkrævende check på sine passagerer, ramte han en nerve, som fik talrige andre flyselskaber såvel som piloter, sikkerhedseksperter og passagergrupper til at stå i kø for at bakke ham op.Men knap var diskussionen kommet i gang, før det kom frem, at to pakker med et eksplosivt indhold havde rejst på mindst fire forskellige fly fra Yemen til England og Dubai, før de  - pga. et tip - blev opdaget. Afsender: al-Qaeda. Resultat: Endnu et forbud. Nu mod at passagerer tager printerpatroner med i håndbagagen.Var det så den 'hvad sagde vi'-episode, der én gang for alle får lagt låg på debatten om lufthavnenes sikkerhedsprocedurer? Forhåbentlig ikke. Det er væsentligt at lægge mærke til, at Martin Broughton og hans kolleger netop påpeger, at mange nuværende sikkerhedskrav ikke tjener deres formål. Derfor vil det ikke betyde, at vi er mindre sikre, hvis de fjernes. Hvilket de i øvrigt er blevet - siger BA-formanden - på mange indenrigsruter i USA.SIKKERHEDSCHECK skal gøre os mere sikre, men fagfolk og eksperter påpeger, at den 'lag på lag'-tilgang, vi har haft siden den 11. september 2001 - hvor hver sko-, underbukse-  og væske-plot har ført til et nyt forbud - har resulteret i et usammenhængende system. Det, der er behov for, er at træde et skridt tilbage og lave en overordnet analyse af, hvordan vi bedst sikrer passagernes sikkerhed og kommer terroristerne i forkøbet.Det vil blotlægge nye dilemmaer, når metoder som kropsscanning og forudgående scree- ning af passagerer kommer til debat. Men det er nødvendige debatter - og langt bedre end at forsætte med at finde på lappeløsninger.
