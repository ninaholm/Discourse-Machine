Fremtidens humanister skal turde teknologien
Hvis humaniora skal have relevans i det 21. århundrede, må den i langt højere grad knytte an til den moderne teknologi og levere eksperimentelle løsninger på praktiske problemer


Humaniora skal ud af elfenbenstårnet og øge sin erhvervsrelevans. Sådan lyder et af de hyppige budskaber i debatten omkring humanioras fremtid. Senest har Dansk Erhverv slået til lyd for, at humanister i højere grad må forholde sig til praktiske problemer som f.eks. brugerforståelse og produktudvikling (Altinget, 20. oktober 2015).Fra humanioras egne korridorer har der lydt en opfordring til at modstå &rsquo;djøfisering&rsquo; og bevare egenarten i en tid, hvor alle taler samfundsvidenskabernes sprog. Set herfra er problemet, at der findes &raquo;en gruppe humanister, der slet ikke definerer sig selv som klassiske humanister&laquo;, som forsker David Budtz Pedersen har sagt (Politiken, 12. august 2015). Dommen er, at disse skinhumanister &ndash; med forsker Marianne Søgaard Stidsens ord &ndash; ofrer fokus på det fortolkende individ til fordel for en forståelse af mennesket som en &raquo;funktion i et system&laquo;. Kort sagt: &raquo;Humaniora undergraver sig selv, når blikket på det individuelle forsvinder.&laquo;Læs også:&nbsp;Det Danske Akademi kritiserer lukning af sprogfagManglen på konsensus er i sig selv hverken overraskende eller problematisk. Til gengæld er debatten tiltrængt. Vores synspunkt er, at humaniora kan drage både faglig og erhvervsmæssig fordel af at komme ud af elfenbenstårnet. Det kan tilmed ske med fødderne solidt plantet i en humanistisk tradition, der adskiller sig væsentligt fra ovenstående centrering af humaniora omkring det fortolkende individ.I det følgende opstiller vi tre teser for det, vi kalder et laboratoriebaseret humaniora. Laboratoriebaseret fordi vi mener, at humanister må arbejde praktisk og eksperimentelt med andres problemer i sammenhænge, hvor udfordringerne er konkrete.Tre teser1) Humaniora skal ikke isolere mennesket fra teknologienHumaniora er studiet af mennesker. Så meget ligger fast. Men det betyder ikke, at humanvidenskaberne kan reduceres til kun at beskæftige sig med det fortolkende individ. Det er naturligvis væsentligt at forstå mennesket i relation til nogle faktorer i det omkringliggende samfund. Menneskets handlinger kan kun forstås i tæt samspil med dets teknologiske muligheder og omstændigheder.Er der for eksempel nogen grund til, at kryptering ikke skulle indgå i en analyse af, hvad tillid vil sige for brugerne i Bitcoin-miljøet? Giver det nogen mening at tage stilling til de etiske dilemmaer omkring sæddonation uden at forstå implikationerne af nye teknikker til nedfrysning, registrering eller insemination? Og kan vi forholde os til et begreb som personlig frihed uden at overveje, hvad det konkret vil sige i forhold til f.eks. en førerløs bil?Læs også:&nbsp;Brev til en ung universitetskollegaFremtidens humanister skal turde engagere sig i tværfaglige samarbejder, der giver dem dyb indsigt i de teknologier, der i stigende grad gennemsyrer deres studieobjekter. Kunne man forestille sig, at der om ti år ikke længere findes humanistiske specialer om f.eks. Facebooks rolle i den offentlige debat uden en grundig beskrivelse af de algoritmer, der orienterer brugernes opmærksomhed i nyhedsstrømmen?Det kræver i så tilfælde, at humanister løfter blikket fra mennesket som isoleret fortolkende individ. Vi ser det ikke som skinhumaniora, men som en naturlig videreudvikling af en humanistisk tradition for blandt andet materielle kulturstudier.Der har været meget kritik af den perlerække af nye hybriduddannelser, der de seneste 10-15 år er opstået i vadestedet mellem humanistiske og teknisk-naturvidenskabelige domæner. Uagtet hvad man måtte mene om deres kvalitet, så er potentialet i krydsfeltet til at få øje på. Også fra et humanvidenskabeligt synspunkt.Metodemæssigt flerkoneri2) Humaniora skal udnytte nye teknologiske mulighederÉt er imidlertid at lade nye teknologier være med til at definere det humanistiske genstandsfelt. Noget andet er at lade dem bidrage til at udvikle de metoder, vi benytter os af. Det gælder for eksempel i forhold til fænomener sombig dataog sociale medier. På den ene side er det oplagt, at humaniora kan være med til forstå, hvad de gør ved vores forståelse af verden og vores omgang med hinanden. På den anden side tilbyder de også nogle muligheder for at lave humanistiske undersøgelser på helt nye måder.Læs også:&nbsp;Pust til ilden, inden det er for sentHvis vi skal udnytte de muligheder, kræver det for det første en kritisk forståelse af, hvad mennesker foretager sig på og med nettets medier. Her er humaniora på hjemmebane. Men det forudsætter også en teknisk forståelse af de algoritmer, der bidrager til at udvælge information og styre vores medieopmærksomhed i bestemte retninger. Og så kræver det, at vi mestrer nogle værktøjer til digital datahøst, -analyse og -visualisering, der for langt størstedelens vedkommende er udviklet uden for humanioras fire vægge.På samme måde som humaniora ikke skal bindes til analyser af det fortolkende individ, skal humanister heller ikke begrænse sig til kvalitative og fortolkende metoder. Vi tænker gennem de teknologier, vi har til rådighed, og det er vores klare opfattelse, at nye digitale metoder kan hjælpe humaniora med at stille nye spørgsmål. Her er vi promiskuøse &ndash; vi ser det som en kerneopgave at skabe grobund for en slags metodemæssigt flerkoneri.For eksempel har vi netop afsluttet et projekt, hvor vi sammen med biomedicinere og kulturanalytikere udforskede, hvad sociale medier som Instagram og Facebook kan fortælle os om overvægt i menneskers hverdagsliv. I sådan en situation bliver det meget klart, hvordan humanister har brug for nye metoder til at kunne restrukturere og visualisere data på måder, der understøtter deres særlige former for vidensproduktion.Laboratoriebaseret humaniora handler i den sammenhæng helt praktisk og konkret om at eksperimentere med de datateknologier, der gør nye humanvidenskabelige projekter mulige. Her kan vi trække på flere danske og internationale initiativer til at udvikle humanioras digitale infrastruktur.Skal gentænke verden3) Humaniora skal være legende og producere andet og mere end teksterDet er altså centralt at give plads til at eksperimentere, plads til at løbe en risiko og plads til at gøre det sammen med andre. Som medstifter af Innovation Lab Mads Thimmer og professor Rane Willerslev skriver, er god videnskab altid &raquo;legende, kollektiv og med det ypperste mål om at gentænke verden&laquo; (Politiken, 25 november, 2015).Spørgsmålet er bare, om universiteterne er gode nok til at skabe rammerne for, at det kan udfolde sig og gives videre til de studerende? Er vi &ndash; som Thimmer og Willerslev skriver &ndash; gode nok til at møde arbejdsmarkedets behov for kandidater med et &raquo;åbent og legende sind, der kan koble egne spidskompetencer sammen med andres og gentænke konkrete problemer frem mod nye løsninger&laquo;?Læs også:&nbsp;Humaniora er meget mere, end vi trorVi bliver det i hvert fald ikke ved kun at publicere tekster og lave undervisningsplaner. Vi er nødt til at engagere os aktivt i andres problemer, påtage os deres udfordringer og bidrage til løsninger. Et oplagt skridt i den retning er at udvide rammerne for, hvad vi forstår ved humanfaglige vidensprodukter.Et vigtigt supplement til produktionen af videnskabelige tekster kunne f.eks. være at designe data-navigationsværktøjer, der gør det muligt for relevante professioner at gå på opdagelse i hverdagslivet, som det tager sig ud på sociale medier.Det bør være en prioritet for et laboratoriebaseret humaniora at omsætte faglige indsigter i konkrete designs og produkter, der kan anvendes udenfor universitetets trygge mure.Anders Koed Madsen og Anders Kristian Munk er hhv. adjunkt og lektor ved TANTLab på Aalborg Universitet København
