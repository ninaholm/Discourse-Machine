Seksuelle krænkere af børn får utilstrækkelig hjælp
Indsatsen for at forebygge overgreb mod børn lader meget tilbage at ønske. Berøringsangst og manglende politisk mod betyder nemlig, at den forebyggende hjælp til krænkerne er for dårlig


For 10-12 år siden betroede to af mine nære venner sig til mig og fortalte, at de i deres barndom havde været udsat for seksuelle overgreb. Det var en chokerende besked, og den satte med det samme en masse tanker i gang i mit hoved. Mine venner har fået deres udfordringer håndteret godt og lever i dag begge rigtigt gode liv, men jeg gik i gang med at undersøge, hvordan vi i Danmark tackler spørgsmålet om seksuelle overgreb på børn. Og jeg blev meget bekymret.Problemet ligger i forhold til krænkere og potentielle krænkere, der i langt højere grad bør have hjælp til at søge professionel støtte.I Danmark har skiftende regeringer siden slutningen af 1990&rsquo;erne lavet handlingsplaner for, hvordan seksuelle overgreb på børn kan forebygges. Inten-tionerne er meget velmenende og har et helt berettiget fokus på, hvordan børn kan beskyttes og lære at beskytte sig selv, ligesom der er fokus på socialt udsatte børnefamilier. Desværre har der ikke været fokus på de mennesker, der udgør kernen i den seksuelle overgrebsproblematik, nemlig krænkerne.Konsekvensen af den mangelfulde indsats er, at overgreb, der måske kunne være forhindret, alligevel finder sted.Defensivt udgangspunktAnført af blandt andre chef-psykolog Kuno Sørensen har Red Barnet flere gange agiteret for, at indsatsen i forhold til potentielle krænkere skal være meget mere offensiv, men gang på gang udviser politikerne manglende mod til at påtage sig ansvaret for, at det sker.I maj 2011 udgav Justitsministeriet rapportenHandling bag ord, der indeholder den daværende regerings strategi for at forebygge seksuelle overgreb på børn. Her er krænkerne nævnt, men beklageligvis med et meget defensivt udgangspunkt, der mest af alt omhandler, hvordan man kan skærme børn fra krænkerne eller forhindre de potentielle krænkere i at have adgang til børnepornografi. &nbsp;&nbsp;&nbsp;&nbsp;&nbsp;Der er enkelte elementer i handlingsplanen, der tager udgangspunkt i at motivere krænkerne til at søge professionel hjælp &ndash; eksempelvis at seksualundervisningen i folkeskolen skal være tidssvarende og lære de unge om deres egne og andres seksuelle grænser &ndash; men planen tager ikke for alvor fat om udfordringen i at skabe de nødvendige hjælpeinstanser for krænkerne og få dem til at søge derhen.Tabuet og berøringsangsten er tilsyneladende langt større end det politiske mod.Broget skareEn meget vedholdende myte er den med, at pædofile er født sådan, og det kan man ikke gøre noget ved. Men det er forkert. De fleste med seksuelle fantasier om børn kan rent faktisk hjælpes med behandling. Og seksuelle krænkere af børn er ikke kun skumle, ældre mænd.Personer under 18 år udgør omkring 25 procent af krænkerne, og denne gruppes krænkende adfærd kan ofte forklares i manglende følelsesmæssig og seksuel modenhed, og ofte er der tale om børn og unge fra socialt udsatte familier. I undersøgelser, hvor ofrene er blevet spurgt til kønnet på deres krænker, svarer en tredjedel desuden, at det var en kvinde. De mennesker, der lever op til de dia-gnostiske kriterier for pædofili, udgør tilsyneladende en forbavsende lille del af krænkerne. Nogle amerikanske undersøgelser siger, at de udgør omkring 30 procent, andre undersøgelser siger helt ned til tre procent.Mennesker med antisocial adfærd &ndash; altså såkaldte psykopater &ndash; udgør en ikke uvæsentlig del af krænkerne og kan være tilbøjelige til afslå behandling, da de ikke selv ser et problem i, at de gør andre fortræd. Men i det store hele er gruppen af krænkere yderst homogen, og mange vil med det rette behandlingstilbud kunne blive hjulpet så meget, at de kan leve en almindelig tilværelse uden at være til fare for andre.Målrettet strategiNår det kommer til at hjælpe krænkerne, kan vi lære meget af lande som Tyskland og Storbritannien. Her har man en langt mere offensiv og målsøgende strategi, der retter sig mod at få de potentielle krænkere til selv aktivt at tage ansvar for deres problemstilling.I Danmark er sexologisk klinik på Rigshospitalet reelt det eneste målrettede behandlingstilbud til krænkere og potentielle krænkere. Og der kan være lang vej fra resten af landet til Rigshospitalet, når et menneske sidder med en så alvorlig problemstilling. Sexologisk klinik har også en telefonlinje, der er åben ganske få timer om ugen, og hjemmesiden brydcirklen.dk, der giver informationer. Men har du hørt om disse tilbud? Det har de færreste. Alle bør efter min mening vide, hvor de kan få hjælp, hvis de eller deres nærmeste er berørt, og behandlingen bør være inden for realistisk rækkevidde for de berørte. Man burde desuden lave en national database over fagprofessionelle, der har kompetencerne til at arbejde med målgruppenTilbage står, at indsatsen for at forebygge seksuelle overgreb mod børn er mangelfuld, fordi der fra politisk side i alt for mange år har været en voldsom berøringsangst og et manglende politisk mod til at tage de initiativer, der er nødvendige.Roar Mohammed Johansen er socialrådgiver
