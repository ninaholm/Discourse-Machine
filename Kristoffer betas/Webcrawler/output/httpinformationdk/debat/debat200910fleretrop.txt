Flere tropper vender ikke krigslykken
Vi må indse, at det ikke kan lade sig gøre at få kontrol over hele Afghanistan og koncentrere os om det mere beskedne mål: at udelukke al-Qaeda fra igen at vinde fodfæste i landet


Generalløjtnant Stanley McChrystals anmodning til præsident Obama om en kraftig troppeforstærkning udspringer af det stadig mere udbredte indtryk, at vi er styrer mod et nederlag i Af-ghanistan. Men holder det i grunden stik?For USA har den centrale målsætning hele tiden været at fratage Al Qaeda midlerne til at genopbygge sig selv og forberede nye større terrorangreb. Denne mission har igennem otte år været en stor succes. Al-Qaeda er spredt for alle vinde, på flugt og ude af stand til at gennemføre direkte angreb af den slags, som det planlagde og gennemførte rutinemæssigt i 1990'erne. 14 ud af gruppens 20 ledere er dræbt ved drone-angreb. Dets finansieringskilder er ved at tørre ud, og dets politiske appel har nået et historisk lavpunkt. Intet af dette er noget tilfælde. Det er de klare resultater af den amerikanske tilstedeværelse i regionen og af vores målrettede bestræbelser på at forstyrre terroristerne, lukke af for deres pengestrømme, skaffe efterretninger, støtte udviklingsprojekter, hjælpe allierede, og dræbe fjender.Sandt nok er den sikkerhedsmæssige situation i Af-ghanistan forværret betydeligt. Selv om vi er langt fra situationen i Irak i 2006 - antallet af civile dødsfald i Af-ghanistan er blot en tiendedel af niveauet fra dengang - er store dele af landet reelt faldet under Taleban-kontrol, mens andre dele er ingenmandsland. Men i begge tilfælde drejer det sig om tyndt befolkede landdistrikter. Alle større befolkningscentre er fortsat i hænderne på centralregeringen i Kabul.Er det virkelig umagen værd at søge at få kontrol over alle 35.000 afghanske landsbyer? Det har ikke en eneste afghansk regering formået i de sidste 200 år, og det er unægtelig en meget høj barre at rejse for den vestlige troppetilstedeværelse i dette land.Flere må overtalesHvorfor er sikkerheden blevet værre? Hovedsageligt fordi Hamid Karzais regering er ineffektiv og korrupt, hvilket har fået mange pashtunerne til at vende sig imod den og søge over mod Taleban. Det er ikke indlysende, at dette problem løses bedst med øget magtanvendelse, end ikke ved hjælp af nye oprørsbekæmpelsesstrategier. At indsætte flere tropper ind i det nuværende klima risikerer kun at fremprovokere en forøget regeringsfjendtlig eller nationalistisk modreaktion.Det er vigtigt at huske på, at det afgørende moment, der vendte krigslykken i Irak, ikke så meget var troppeforstærkningen, som det var den vellykkede overtalelse, der fik sunnimuslimske grupperinger til at skifte side til gengæld for sikkerhedsgarantier, penge og en plads ved bordet. De amerikanske tropper er nu på vej ud af Irak, og trods sporadiske tilløb til genopblussende vold har sunnierne har ikke genoptaget borgerkrigen, fordi premierminister Nuri al-Maliki stadig bejler til deres støtte.Tilsvarende er USA og den afghanske regering nødt til at gøre en langt større indsats for at overtale de pashtunske stammer til at bryde med de mest radikale Taleban-fraktioner. Det er uklart, hvor mange af Talebans krigere, der animeres af en tro på den globale jihad-ideologi, men de fleste amerikanske militære chefer, som jeg har talt med, anslår antallet til under 30 procent. De øvrige 70 procent drives af pengetrang, gruppepres eller modvilje mod Karzai.Når vi genovervejer vores strategi i Afghanistan, må vi igen holde os for øje, at der stort set ikke er nogen al-Qaeda-tilstedeværelse tilbage i dette land.Se mod PakistanDen amerikanske generalstabschef, admiral Mike Mullen, indrømmede da også for nylig, hvad det amerikanske efterretningsvæsen og alle uafhængige observatører længe har sagt: Al Qaeda er i Pakistan, og det samme er den hårde kerne af Talebans ledelse.Alle angreb mod vestlige mål, der er kommet fra regionen i de seneste otte år, er kommet fra Pakistan, ikke Afghanistan. Alligevel bruger vi 30 dollar i Afghanistan, for hver dollar vi bruger i Pakistan.Der er ikke meget, der tyder på, at Pakistans generaler for alvor har accepteret, at de er nødt til at besejre alle jihadister i deres land (og ikke bare dem, der truer den pakistanske stat). Men generalerne er dog blevet mere samarbejdsvillige og aktive i det forløbne år end nogensinde før.En demokratisk valgt civil regering, tilbagerulningen af jihadisternes overtagelse af Swat-dalen, en ændring i befolkningens generelle holdning og en øget amerikansk bistandshjælp har alle bidraget til et mere frugtbart amerikansk-pakistansk forhold. At afsætte endnu større opmærksomhed og ressourcer vil helt sikkert give endnu bedre resultater.Men hvad så med argumentet om, at Osama bin Laden og hans kumpaner blot vil flytte tilbage over grænsen, hvis Taleban får mere frie tøjler? Tja, foreløbig kan det konstateres, at dette ikke er sket, til trods for at oprørsstyrkerne har udvidet de områder, de kontrollerer. Under alle omstændigheder vil det være lettere for os at nøjes med at nægte dem nyt territorialt fodfæste end at insistere på, at vi skal kontrollere det hele selv. Med næsten 100.000 soldater i Afghanistan i dag, burde vi allerede være rigeligt rustede til den opgave.Fareed Zakaria er redaktør på nyhedsmagasinet Newsweek og forfatter til bl.a. 'Den post-amerikanske verden'. Han vil fremover skrive fast i Information© Newsweek og InformationOversat af Niels Ivar Larsen
