FOLK



 Peter Bartram I
Forsvarschefen har været på de sociale medier. Og han er ikke tilfreds. »Den der uhøviske tale på Facebook, hvor man kritiserer folk og sviner enkeltmænd og chefer til, det vil jeg ikke finde mig i,« sagde han påKarup Kaserne ifølge DR.
Peter Bartram II
Men han stopper ikke ved blot en opsang til sine ansatte. Der skal langt hårdere midler til: »Jeg har til hensigt at fyre de folk, jeg kan komme af sted med, som jeg synes er direkteilloyale«, sagde Peter Bartram ifølge DR.
Jesper K. Hansen
Truslen om fyringer for at ytre sig kritisk er ikke blevet så godt modtaget hos forsvarets ansatte: »Man skal lade være med at knægte ytringsfriheden på den måde,« siger Jesper K. Hansen fra Centralforeningen for Stampersonel til DR.
Peter Bartram III
Men sådan var det slet ikke ment. Forsvars­chefen går skam ind for ytringsfrihed. »Vi rejser faktisk rundt i verden for at fremme demokratiske principper, og ytringsfriheden er en af de grundlæggende,« siger han til DR. De ansatte bør bare ikke bruge den.

