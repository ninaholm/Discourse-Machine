Familier skal ikke frygte gårdbesøg



&raquo;Du og din familie kan tage på gårdbesøg uden at være bange for MRSA&laquo;. Med to klik direkte fra forsiden af Fødevarestyrelsens hjemmeside, kan du læse denne anbefaling fra de danske sundhedsmyndigheder. Debattør, journalist og ivrig kritiker af det moderne danske landbrug Kjeld Hansen maler her i avisen den 31. juli et urimeligt alvorligt billede af, at vi har gang i et biologisk forsøg, hvor vi bruger tusindvis af skolebørn som forsøgsdyr til at afprøve smitsomheden i resistente bakterier. Det er selvfølgelig helt forkert.Kjeld Hansen undlader ligeledes at sætte problemerne med MRSA CC398 i perspektiv til øvrige udfordringer. MRSA-bakterier er ikke et fænomen, der kun findes i husdyrproduktionen. Resistente stafylokokker findes desværre overalt omkring os, og risikoen for at blive smittet med MRSA er væsentlig større ved at rejse på ferie i Spanien, Portugal eller Italien i forhold til at besøge en svineproduktion.I Sydeuropa er mere end en fjerdedel af stafylokokkerne resistente over for gængse antibiotika. I Danmark er det heldigvis under én procent. I løbet af de seneste år, er der fire danskere, der er døde, efter de er blevet testet positive for MRSA CC398. Det er ikke ensbetydende med, at de er døde af MRSA CC398.Bakterier kan ikke undgåsDer har i alle fire tilfælde været tale om meget syge mennesker, der med al sandsynlighed også ville være døde med en almindelig stafylokok. I samme periode er 700 danskere døde, efter de er testet positive for almindelige stafylokokker.MRSA-bakterien er en alvorlig udfordring, og derfor gør vi i landbruget, hvad vi kan for at begrænse udbredelsen. I det internationaliserede samfund vi lever i, er det desværre nærmest utænkeligt at komme bakterien til livs, da både mennesker og dyr rejser mellem lande og verdensdele og dermed udbreder smitten.Vi retter os i fødevareerhvervet efter sundhedsmyndighedernes anbefalinger om desinfektion, når man besøger for eksempel svineproduktioner. Retningslinjerne minder om dem, man følger, når man besøger hospitaler eller køkkener.Og vi bliver selvfølgelig ved med at slå stalddørene op for nysgerrige skoleklasser, familier og alle andre, der vil blive klogere på, hvor vores sunde, danske fødevarer kommer fra.Leif Nielsen, kommunikationsdirektør i Landbrug &amp; Fødevarer
