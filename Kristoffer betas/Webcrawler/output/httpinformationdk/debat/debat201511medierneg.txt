Medierne går Claus Hjorts ærinde
Kære journalister: I prøver sikkert bare at være objektive formidlere, men når I gør finansministeren til ’kassemesteren’, der har styr på ’husholdningen’, er det direkte ødelæggende for den offentlige debat om finanslovs-forhandlingerne


Det seneste højaktuelle eksempel på dette sprog-misbrug kommer fra Ritzaus Bureau, hvis rubrik lød:&raquo;Blå partier vil have fingre i Hjorts pengepose,&laquo; skriver det nationale bureau. Det kan lyde uskyldigt, når journalister laver denne hverdagsnære vinkling af finanslovsforhandlingerne, men det er det ikke. Når journalister ukritisk overtager politikernes brug af begreber som &rsquo;kassemester&rsquo;, &rsquo;kasseeftersyn&rsquo;, &rsquo;husholdningsbudget&rsquo; og &rsquo;penge i kassen&rsquo;, får det afgørende konsekvenser for læsernes forhold til den økonomiske virkelighed.Journalister vil gerne &rsquo;oversætte&rsquo; komplicerede termer og abstrakte politiske fænomener og dermed lette forståelsen hos læsere, seere og lyttere.Omtalen af nationaløkonomien som en pengekasse, en pengepose eller en husholdningsøkonomi bliver altså anvendt for at gøre den komplekse økonomiske debat tilgængelig for hr. og fru Danmark.Og det kan være al ære værd, men de formuleringer eller den framing, som vi bruger i en given diskussion, er definerende for vores opfattelse af virkeligheden, for vores holdninger og for vores adfærd.Derfor er det utrolig relevant at holde øje med de ord og formuleringer, der bliver brugt i processen frem mod den endelige vedtagelse af finansloven for 2016 inden for de kommende uger. Sproget er aldrig fuldstændig neutralt, men formidler en bagvedliggende politisk observans og dermed en bestemt opfattelse af en given sag. Når man tager noget så kompliceret som et statsbudget og betegner det som en pengepose eller et husholdningsbudget &ndash; som vi gentagende gange har set finansminister Claus Hjort Frederiksen (V) gøre &ndash; så laver man samtidig en alvorlig fejlslutning. Frem for at styrke en objektiv forståelse af økonomien, sætter journalisten et par ideologisk farvede briller for læserens øjne. Og det sker ofte, uden at hverken journalist eller læser er opmærksom på det.Penge i madrassenDer er nemlig afgrundsdyb forskel på en pengepose og et statsbudget. Pengeposen er et meget fint billede på, hvordan en almindelig husholdningsøkonomi fungerer. Der er ikke flere penge til rådighed end dem, der står på kontoen, og når pengeposen/kontoen er tæt på tom, så må man spinke og spare.Men pengeposen er et meget fordrejende billede på, hvordan en nationaløkonomi fungerer. I det politiske fællesskab, som nationalstaten udgør, er vi nemlig dybt afhængige af hinandens villighed til at investere i fremtiden. Du kan ikke tjene penge, hvis jeg ikke bruger penge &ndash; og omvendt. Vi lever af at sælge varer og ydelser til hinanden. Hvis alle forsøger at spænde livremmen på samme tid og gemme pengene i madrassen, vil resultatet være, at din indkomst falder, fordi jeg forbruger mindre. Og samtidig falder min indkomst, fordi du forbruger mindre.Når alles indkomst falder på samme tid, dannes der en form for sneboldeffekt: Forbruget går i stå, væksten i bnp falder, og den relative gæld stiger. At spare kan altså betyde, at &rsquo;pengeposen&rsquo; bliver endnu mere tom, når vi taler om nationaløkonomi.Eneste vej til vækstLærer Petersen behøver ikke tænke på, at bager Jepsen får færre penge til en ny cykel, hvis hun sparer sin ugentlige jordbærkage væk. Her er det relevant at tale om et husholdningsbudget eller en pengepose, fordi filosofien om ikke at bruge mere, end man har, og nedbringe sin gæld er helt på sin plads.Men det vigtigste for staterne er ikke, at alle budgetposter altid balancerer, men at økonomierne er voksende. Det kan således være vigtigere at sikre vækst og arbejdspladser end at spare for at nedbringe gælden. Husholdnings- og pengepose-metaforikken er altså ikke bare fordrejende. Den understøtter også en særlig ideologisk (mis-)forståelse af makroøkonomi, hvor staten altid vil være for stor, og hvor vores problemer med gæld bliver kronisk overdrevet. Et forhold som nobelprisvindende økonom Paul Krugman har advaret imod.Så når journalister omtaler nationaløkonomien som &rsquo;pengepose&rsquo; eller &rsquo;husholdningsbudget&rsquo;, styrker de et forsimplet billede af, hvordan det nationaløkonomiske kredsløb fungerer.Journalisternes (formentlig ubevidste) framing får os til at tro, at nedskæringer på velfærd altid repræsenterer vejen til vækst.Så kære journalister: I prøver sikkert bare at være objektive formidlere, men intetanende smugler I en alt andet end objektiv ideologisk påvirkning ind ad bagdøren.Jens Jonatan Steen og Gry Inger Reiter er forfattere til bogen &rsquo;Tag bladet fra munden &ndash; en introduktion til politisk framing&rsquo;.
