Folk
Folk fra dagens avis


 
	Kaffedrikkere

	I bogen ’Den hemmelige Socialdemokrat’ mindes læseren om, at Helle Thorning-Schmidt ved sit formandsvalg i 2005 lovede, at nu var det slut med socialdemokratiske kaffeklubber. Nu var partiet ét hold, lovede Thorning-Schmidt.

	Klyngekaffedrikkere

	Siden 2005 har det vist sig, at socialdemokratiske folketingsmedlemmer har så kraftig en hang til klyngevis kaffeslabberas, at kaffeklubberne ikke er udryddet. De er tværtimod blevet afgørende for den kurs, som Thorning kan føre.

	Arbejdende

	Ved sin tiltræden lovede Thorning-Schmidt, at hun ved forligsiver ville arbejde den daværende borgerlige regering ud af regeringskontorerne. Hendes partifæller saboterede den bestræbelse, afslører den hemmelige socialdemokrat.

	Modarbejdende

	Faktisk gjorde partifællerne ved deres modarbejde livet så surt for Thorning, at hun døjede med at møde op til gruppemøderne. ’Partifællerne arbejdede formanden ud af gruppeværelset’, konkluderer den hemmelige socialdemokrat.

