Væsten har en grænse
'P1 Formiddag' 23. juni 2011 kl. 09.09 på P1


En gave, sådan lød det forjættende emne for en e-mail fra en ven forleden.»Den tager ca. en time at pakke ud: www.dr.dk/P1-/P1Formiddag/Udsendelser/2011/06/22130024.htm«, lød selve mailens kortfattede tekst.Udpakningen åbenbarede en side fra Danmarks Radio med et vellignende kontrafej af Mogens Lykketoft over ovenstående overskrift: »Væksten har en grænse  P1 Formiddag 23. juni 2011 kl. 09:09 på P1«. Med link-tilføjelsen: »Hør udsendelsen (53.00)«.Klikket på linket fremkalder en samtale mellem Poul Friis og, som han bliver præsenteret, »Mogens Lykketoft, tidligere socialdemokratisk finansminister« samt nogle lyttere. Tilrettelagt af Friis og Malene Bo Christiansen med  som det fremgår inde i radioudsendelsen  skyldig reference til Informations interview med den tidligere socialdemokratiske finansminister for en uge siden (21. juni 2o11).Når der gøres så megen stads af begivenheden i forlængelse af allerede 'Frie Ord' for en uge siden, skyldes det jo, at det ikke er hver dag, at netop denne tidligere socialdemokratiske finansminister giver anledning til f. eks. disse skriftlige konstateringer på Danmarks Radios bemeldte side:»Hvis man forestiller sig en kurve, der viser de sidste 100 års økonomiske udvikling herhjemme, vil man se en bølget linje, der stiger og stiger. Men forestillingen om, at væksten kan fortsætte i al evighed er falsk. Naturen, klimaet og omverdenen sætter grænser for fremtidig vækst. Der er ikke plads til, at alle får del i en stadig stigende materiel velstand. Kloden er for lille til ambitionerne, væksttankegangen skal afløses af andre modeller for menneskelig lykke.«Amen. Amen. Amen.Mand bider hundFor over et halvt århundrede siden blev journalist Larsen på denne avis belært, at en hund, der bider en mand, kun sjældent interesserer. Mens en historie om en mand, der bider en hund, næsten altid vækker glæde i redaktionsekretariatet. For en uge siden blev en tilsvarende iagttagelse tillagt Jesus, omend med henvisning til glæden i himlen, men sandt er det, at der i et redaktionssekretariat i dag må være større glæde over én Lykketoft, der omvender sig fra troen på Den Økonomiske Vækst (DØV), end over 99 cheføkonomer (i dag er alle økonomer som bekendt chefer), der fortsat kræver mere af den.En afP1 Formiddagslyttere erklærer sig da også for første gang i 30 år enig med den tidligere socialdemokratiske finansminister. Mærkeligt nok, al den stund Lykketoft i udsendelsen anfører fra sit partis just 35-årige principprogram, som han angiveligt selv har været med til at skrive, at der vitterlig er grænser for materiel vækst. Men til gengæld ingen grænser for kvalitativ vækst. Hvorfor har man da siden hørt så lidt til disse grænser, at Information slår dem op på forsiden, som om ... mand bider hund? At Danmarks Radio ofrer en formiddag på at slå fast, som var det en sensation, at »væksten kan ikke vare evigt«?Efter at bl.a. den såkaldte Rom-klub på verdensplan havde vakt opmærksomhed med påvisning af »grænser for vækst« og bl.a. den socialdemokratiske økonom Iver Nørgaard vakt det samme på den danske venstrefløj med kronikker om ikke blot nødvendigheden, men også ønskværdigheden af nulvækst (eller mod-vækst eller af-vækst), kunne i midten af 1970'erne bl.a. et socialdemokratisk principprogram tage som sit selvfølgelige udgangspunkt, hvad Informations redaktionssekretariat og Danmarks Radio nu  35 år efter  behandler som en nyhed: »Væksten kan ikke forenes med begrænsede naturressourcer og klimaudfordringerne. Økonomer og politikere er tvunget til at komme med andre bud på samfundsudviklingen. Bud, der ikke baserer sig på, at alting bliver ved med at stige. Grådighed løser ingenting.«Vi aner det ikke?Hvad gik med andre ord galt? Siden vi i dag skal begynde forfra med at komme med andre bud på samfundsudviklingen. Skønt den allerede for 35 år siden blev erkendt som katastrofal.Uden udtrykkeligt at stille spørgsmålet kredserP1 Formiddag-udsendelsen uophørligt om det.Svaret er naturligvis fundamentalt at finde i den biologiske indretning, som får dyrearten homo sapiens sapiens til psykisk at bilde sig ind, at den i kraft af egen naturvidenskab, teknik og pengeøkonomi (og for nogle også teologi og/eller æstetik) er naturen overmægtig. Uden på nogen måde at undervurdere, hvor påtrængende det er at komme på sporet af de religiøse, sekulært-filosofiske, pædagogiske, samfundsvidenskabelige, teknologisk-produktive og i det hele taget historisk-kulturelle forudsætninger for dette hysteriske fantasteri, kaldet det moderne projekt, kunne man dog i første omgang svare, som radioudsendelsen er lige ved at gøre: Erkendelsen for 35 år siden af naturens egne grænser blev først fortrængt og siden fornægtet på stort set alle både venstre-, højre- og midterfløje, fordi forestillingerne om et andet samfund end det kapitalistiske viste sig at være enten for modbydelige eller for svage. I praksis. Vi aner tilsyneladende ikke (længere), hvordan et jævnt og muntert, virksomt liv på jord, der ikke systematisk lægger denne jord og alle dens vande øde, skal indrettes.Gør Danmarks Radio og Informations redaktionsekretariat det?
