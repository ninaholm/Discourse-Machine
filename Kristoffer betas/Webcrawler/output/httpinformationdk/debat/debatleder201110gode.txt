De gode og de onde



Saddam Hussein, Osama bin Laden, Anwar al-Awlaki, Muammar Gaddafi.Listen over diktatorer og topterrorister, som har fået deres beskomst takket være USA, vokser støt.Som Information i går kunne berette, har amerikanske droner og specialstyrker dræbt mindst 5.742 personer — siden Barack Obama i januar 2009 overtog magten i Det hvide Hus.Det er næppe tvivl om, at en hel del af dem, som er blevet likvideret, har menneskeliv på samvittigheden. Stort set hele al-Qaedas topledelse er blevet udraderet og det samme gælder tusindvis af talebanere.Men der er også masser af helt uskyldige civile, som bliver dræbt, såret eller fængslet, fordi de fejlagtigt bliver ramt enten af de amerikanske droner, der slår til i Afghanistan, Pakistan, Yemen og Somalia — eller af de mange specialstyrker, som nat efter nat gennemfører fang og dræb-missioner i Afghanistan.Egentlig er det besynderligt, at så få spørger, om USA virkelig har ret til at uddele dødsdomme til højre og venstre uden nogen form for rettergang.For 20 år siden ville et kor af kritikere have spurgt, om det nu også er i overensstemmelse med folkeretten at dømme folk til døden uden rettergang. Men ikke i dag.Er det mon, fordi Obama er 'vores mand', en demokrat og — nå ja - nærmest europæer?Eller er det fordi de mennesker, det går ud over, på alle måder er nogle grimrianer, som ingen har lyst til at forsvare?Et tankeeksperiment kan måske kaste lys over dobbeltmoralen: Hvordan vil vi f.eks. se på det, hvis USA begynder at likviderede folk, hvis synspunkter og bedrifter, vi synes bedre om end al-Qaedas og Talebans?Og hvordan ville vi have det, hvis andre stormagter som f.eks. Rusland, Kina eller Indien begynder at bruge de samme metoder over for folk, som de af den ene eller anden grund ikke bryder sig om?caa
