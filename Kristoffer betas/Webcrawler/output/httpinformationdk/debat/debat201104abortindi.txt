Abort er en individuel sag
Der kan være mange både sociale og medicinske argumenter for at foretage abort efter 12. uge  ligesom der kan være mange individuelle måder at håndtere abort. Det må være muligt at tilbyde begravelse af fosteret, uden at det opleves som ekstra moralsk pres


Som reaktion på artiklen i Information 31. marts: »Fosterbegravelser påtvinger alle aborterende skyld«, er der et par ting, jeg gerne vil kommentere.Den ene er noget rent formelt: Der ridses nogle grunde op i faktaboksen, til at abort efter 12. uge kan bevilges, nemlig hvor argumenterne er føtale (medicinske knyttet til fosteret,red.) eller sociale. Hvor forældrenes sociale, fysiske eller psykiske belastningsgrad taler for en sådan bevilling.Men hvad med den medicinske tilstand, hvor moderens liv eller helbred er i overhængende fare ved en fortsættelse af graviditeten?Hensyn til morenDer kan være mange både sociale og medicinske argumenter for at foretage abort efter 12. uge  ligesom der kan være mange individuelle måder at håndtere abort.Der kan være tale om visse lidelser, som måske netop samtidig gjorde, at graviditeten først blev opdaget sent, og hvor en fortsættelse af graviditeten udgør en trussel for moderens sundhed.Der kan være tale om en aggressiv cancerform, hvor en tilsvarende aggressiv behandling umuliggør fortsat levedygtigt barn/foster. Og endelig kan beslutningen træffes på baggrund af en nok lidt hyppigere diagnose: hyperemesis magno gradu, der indebærer ekstrem kvalme med opkastninger, længerevarende vægttab og evt. organpåvirkning, der måtte tale for en afbrydelse af svangerskabet efter 12. uge.I sådanne tilfælde vil årsagen til abort hverken være føtal eller social, men medicinsk ud fra hensyn til moren.SkyldfølelseDen anden er den omtalte betænkelighed ved, at det skulle øge forældrenes skyldfølelse, hvis et samfund går ind og markerer respekten for liv, f.eks. ved at tilbyde samme håndtering af aborterede fostre uanset hvornår i graviditeten, aborten er foregået. Nu er det aldrig noget særlig godt argument for indførelse af nye (diskutable) tiltag blot at påpege, at sådan foregår der i forvejen så meget i sundhedsvæsenet, der er svært for brugerne at håndtere  især når det gælder valg/fravalg af behandlingsformer.Her er i øvrigt den lille finte, at i Sundhedsstyrelsens anbefalinger for svangreomsorgen dækker begrebet 'behandling' al borgerens kontakt med sundhedsvæsenet. Det vil sige »undersøgelse, diagnosticering, sygdomsbehandling, fødselshjælp, genoptræning, sundhedsfaglig pleje samt forebyggelse og sundhedsfremme i forhold til den enkelte patient«. Det betyder altså, at også den vaginale fødsel  noget kontroversielt og ikke særligt meningsfuldt  defineres som en 'behandling'.Men faktum er, at forældre i dag stilles over for til tider meget svære valg. F.eks. i forhold til fosterdiagnosticeringer, hvor indgrebet i sig selv indebærer en risiko for spontan abort af et raskt foster, samt valg/anbefaling i forhold til fosterreduktion ved graviditeter, hvor der er flere end to børn i vente. Valg, der måtte indbefatte en risiko for efterfølgende skyldfølelse.Mere end affaldMen det at man, for nu at vende tilbage til udgangspunktet, som samfund anerkender menneskelivets begyndelse fra undfangelsen, er ikke ensbetydende med, at samme samfund ikke også anerkender, at der kan være individuelle  og helt private/personlige  forhold, der taler for en tidlig, og nogle gange sen, afbrydelse af graviditeten.Sådan må det være, også uanset om 'samfundet' forstår bevæggrunden eller ej. Jeg forstår Birgit Pettersons bekymring: at når forældreparret stilles over for et valg om begravelse af deres aborterede foster, vil det for nogen skabe forstyrrende 'støj', fordi det, der for parret var afklaret og slut, pludselig bliver problematiseret  netop ved at de konfronteres med en mulighed, de overhovedet ikke tidligere havde haft i tankerne.Men her er det konkrete møde med parret ikke uden betydning. Måske kunne en formulering, der var til at håndteret for parret, lyde noget i retning af følgende: 'Det er meget forskelligt og helt individuelt, hvad man som forælder helst vil, skal ske med ens aborterede foster.'Det vigtigste er, at det, der sker, er det, I som forældre finder mest rigtigt. I bestræbelsen på at imødekomme så mange forskellige opfattelser som muligt, er der nu mulighed for begravelse af fosteret. Vil det være en relevant mulighed for jer?'Tilbage står overvejelsen, hvorvidt samfundet uden hensyntagen til forældrenes ønsker, skal begrave alle aborterede fostre. Jeg kender ikke nok til de rent praktiske problemer, der måtte være i dette, men tænker da, at et dødt foster er mere end affald.Else Broberg Jensen er jordemoder og adjunkt ved jordemoderuddannelsen, University College Syddanmark, Esbjerg
