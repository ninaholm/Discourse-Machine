FOLK



 Master Fatman
En livskunstner fylder 50 år. DJ-kunstner, tv-vært, filminstruktør mm. En del vil blive stående, men måske er det, der vil leve længst, den spøjse titel fra mesterens kultfilm fra 1992: ’Gayniggers from Outer Space’.
Lisa Gherardini
I dag holdes der pressekonference om resultaterne fra en undersøgelse af de jordiske rester af den kvinde, der poserede for Leonardo da Vincis maleri, Mona Lisa. Tog hun hemmeligheden om sit smil med sig i graven?
Faisal Trad
FN’s Menneskerettighedsråd har fået en saudisk formanad – et skridt, der ikke just højner agtelsen for organet. Posten kunne lige så godt være gået til en delegat fra IS, der trods alt halshugger lidt færre end Saudi-Arabien.
J. Mchangama
FN skulle hellere have udpeget denne jurist, hvis meritter som principstærk retssikkerhedstænker og liberal rettighedsaktivist er svære at overvurdere. For dette virke fik han i går Jyllands-Postens Ytringsfrihedspris.

