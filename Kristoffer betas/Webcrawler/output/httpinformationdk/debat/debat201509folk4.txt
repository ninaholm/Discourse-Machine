FOLK



 Muhammed
Vi nærmer os tiåret for karikaturkrisen. Det mærkes på udgivelsesflowet. I dag udkommer et egenartet bidrag: krisen i rimet reprise, fortalt som komisk heltedigt. Forfatter er Sten Stenbæk, latinlærer fra Fjerritslev.
M. Winterkorn
Volkswagen-chefen gik i går af efter den værste skandale i bilproducentens historie. At fuskerierne med forureningsdata skete på hans vagt, må naturligvis belønnes med gyldent håndtryk: 200 millioner kr. indkasserer han.
Daniel Craig
Vi er kun lidt over en måned fra premieren for sidste film med blonde Bond. I dag offentliggøres filmens titelmelodi, ’Writings on the Wall’, sunget af britiske Sam Smith. Selve filmen, nr. 24 i rækken, hedder dog ’SPECTRE’.
Anja Andersen
Astrofysikeren – ikke den homonyme håndboldtræner – passerer i dag de 50 år, som en af ganske få lysende kvindelige stjerner på det stjernevidenskabelige felt. Hun burde have opkaldt en exoplanet efter sig.

