Venstre vil hellere hyper end super
LEDER


Tænk, der var engang, da partiet Venstre værnede om små enheder i menneskelig størrelse: &raquo;Det nære samfund.&laquo; Sådan omtalte partiet sit ideal.Nu er det modsat. Venstre har siden 2001 stået i spidsen for danmarkshistoriens mest omfattende centralisering: Rådhuse, amtsgårde, politistationer, retsbygninger og sygehuse er slået sammen til store enheder.Og Venstre vil centralisere endnu mere. Ifølge Danmarks Radio vil partiet fjerne planlovens begrænsninger på antallet og størrelsen af storcentre.Det skal kommunerne selv have lov til at bestemme, siger Venstres landdistriktsordfører, Thomas Danielsen. Som begrundelse for at åbne for, hvad der i udlandet omtales som &rsquo;hypercentre&rsquo;, anfører V-ordføreren:&raquo;Det vil sikre vækst i alle dele af landet&laquo; og &raquo;Vi vil gerne give en hjælpende hånd til de mellemstore samfund.&laquo;Uholdbarhed præger disse begrundelser. Storcentrene er tværtimod med til at skævvride landet. Som direktøren for De Samvirkende Købmænd, John Wagner, konstaterer over for Ritzau: &raquo;Hvis du bygger en Bilka i Randers, så er det til skade for hele butikslivet på Djursland og i Randers bymidte.&laquo;Wagner tilføjer: &raquo;Folk køber hverken flere bøffer eller flere sko, fordi der kommer flere hypermarkeder. Det er et tåbeligt forslag, hvis man ønsker at styrke butikslivet i landdistrikterne og de mellemstore byers bymidter.&laquo;At der netop bliver tale om en stærk koncentration af handelslivet, kommer kommunikationsdirektør i Dansk Supermarked Mads Hvitved Grand til at bekræfte over for Ritzau. Grand erklærer: &raquo;Der vil være mulighed for nogle nye Bilkaer, men vi snakker ikke mere end en håndfuld ... Vi snakker et par steder i Jylland og et par steder i Storkøbenhavn. Men der kommer ikke en Bilka i Tarm eller Hvide Sande.&laquo;Gevinsten ved koncentration af myndigheder og handelsliv er angiveligt &rsquo;stordriftsfordelen&rsquo;. Som det fremgår af økonomisiderne i dagens avis, fremhæver en rapport fra det verdensomspændende konsulentfirma McKinsey Global Institute, at de globale vækstrater er stærkt faldende på grund af svindende befolkningstilvækst og øget antal af pensionister. Rapporten anfører: &raquo;Aggressiv handling vil være nødvendig for at skærpe konkurrencen, udnytte teknologien, mobilisere arbejdskraften samt yderligere åbne og integrere verdensøkonomien.&laquo;Hertil kan detailhandlen ifølge McKinsey bidrage ved øget produktivitet: &raquo;Moderne formater er typisk mindst tre gange så effektive som små, traditionelle butikker.&laquo; Men at opnå den effektivitet hindres ifølge McKinsey &raquo;af regler, der begrænser globale detailkæders adgang, og af planlovgivning, der hindrer indenlandske detailhandelsaktører i at høste stordriftsfordele.&laquo;Det er i denne globale sammenhæng, man skal se Venstres forslag: Jagten på stordriftens fordele.Hvor ivrigt man vil deltage i denne jagt, må afhænge af, hvordan man vurderer ulemperne. På det overordnede plan: Om det overhovedet er muligt &ndash; og ønskeligt &ndash; at genfrempiske tidligere årtiers vækstrater. Kan naturgrundlaget holde til det?Om storcentre og hypermarkeder gælder det konkret, at de tømmer land og by for liv. Og de gør os endnu mere afhængige af bilen som transportmiddel. Vejdirektoratet har nøgternt konstateret: &raquo;Undersøgelser har vist, at udbygningen med store indkøbscentre har medført en stærkt forøget biltransport til indkøb i disse centre.&laquo;Venstres inderlige omvendelse til stordriftens fordele er et besynderligt stykke åndshistorie. Tidligere kunne man berolige sig med, at Konservative ville lægge en dæmper på hyperbegejstringen. F.eks. havde Connie Hedegaard som miljøminister begrænsning af storcentre som sin mærkesag: &raquo;Planlægning handler her om at skabe et alsidigt byliv med kvalitet,&laquo; fastslog hun.Den nye konservative leder, Søren Pape, har imidlertid slået sig op på uvilje mod, hvad Pape kalder planlovens &raquo;snævre grænser for eksempelvis kommuners og virksomheders udfoldelse&laquo;.Kan vi vente os et borgerligt hyperdanmark?
