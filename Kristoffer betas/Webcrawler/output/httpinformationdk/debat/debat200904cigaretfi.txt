Cigaretfiltre er en plage

Cigarretter med filtre brude være forbudt - for miljøets skyld. Forestil dig stier, parker, ja, overalt en verden uden cigaretfiltre.


 Kan du huske - da cigaretfilteret kunne redde liv -blev opfundet og blev et standardudstyr til de fleste cigaretter og solgt over hele verden? 
Det betød ikke noget, at dette filter ikke var bio-nedbrydeligt. Heller ikke at det, mens det - formentlig - kunne 'redde' livet for millioner af cigaretrygere, tog livet af millioner af fugle og andre dyr.
Jeg er ikke i tvivl om, at talrige medicinske- og cancer-organisationer m.fl. kan fremvise skræmmende statistikker, som bekræfter, hvor mange tusinde - ja endog millioner af liv - enten er blevet forlænget eller reddet af dette 'fantastiske' filter. 
Men nu, takket være verdensomspændende og langtrækkende love og regler, er der ikke mange steder, hvor rygere kan nyde deres vane. Oven i købet er mange rygere gået over til nikotintyggegummi. Desuden har mange nationale helbredsdokumentationer etc. overbevist mange rygere om at opgive tobaksvanen fuldstændigt. Endelig har mange lande beskattet cigaretterne så hårdt, at forbrugerprisen ikke er til at betale. Dét er en god ting.
Vi ved nu, at hvad enten vi ryger eller ikke, siger statistikkerne, at så og så mange mennesker, rygere og ikke-rygere, vil få lungecancer og mange vil dø af det. Vi har på den ene eller anden måde gjort alt, hvad vi kan! Så lad os stoppe filterplagen. Lad fabrikanterne producere de 'sunde' cigaretter, hermed mener jeg cigaretter, som er 100 pct. bio-nedbrydelige, hvorved vi kan redde livet for millioner af fugle og andre dyr.
Det vil betyde besparelse af kostbar olie, som anvendes til fremstilling af filtre. Ikke noget ringe beløb. Og rensning af miljøet: Forestil dig stier, parker, ja overalt en verden uden cigaretfiltre. Tænk på det - og gør noget ved det.
Stop filterplagen. Det var mennesker, der startede den, og mennesker kan stoppe den.

