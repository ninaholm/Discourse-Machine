Medierne reflekterer politikernes sprogbrug
Diskussionen om, hvad man skal kalde de mennesker, der i disse dage ankommer til Europa, er hverken akademisk eller irrelevant. Den er vigtig


Diskussionen om ordene &rsquo;flygtning&rsquo; og &rsquo;migrant&rsquo; er hverken akademisk eller irrelevant. Den er vigtig. Man kan ikke på forhånd bestemme, hvordan hundredtusinder af mennesker skal beskrives, før man helt konkret ved, hvem og hvad de er.Læs også:Når naturen går over optugtelsenI søndagens Presseloge på TV 2 NEWS talte mediecheferne igen til deres egne navler. Denne gang om mediernes vanskeligheder ved korrekt at sætte ord på de mange mennesker fra udlandet, der kommer til Danmark. Flygtninge, migranter, asylansøgere? Ekstra Bladets chefredaktør, Poul Madsen, havde i et tidligere program sagt, at hans avis fremover kun ville beskrive dem som flygtninge. Berlingskes Tom Jensen vil i sin avis fastholde den faste beskrivelse flygtninge og migranter.Ekstra Bladet præsenterede i sidste uge på forsiden en gruppe mennesker med overskriften &raquo;VI KOMMER FOR PENGENES SKYLD&laquo;. Var det så en fejl, at avisen havde besluttet kun at ville bruge ordet &rsquo;flygtninge&rsquo;? spurgte programværten. Nej, mente Poul Madsens chefkollega Karen Bro, som i øvrigt mente, at debatten om ordvalg var &raquo;akademisk&laquo; &ndash; en journalistisk betegnelse for noget uhåndgribeligt, højtflyvende, ubrugeligt &ndash; eller bare noget, man ikke forstår.Læs også:De magtesløse magtfuldkomneDe magtesløse magtfuldkomne&raquo;Om man bruger det ene eller det andet ord handler mere om holdninger end om det rent sproglige,&laquo; siger Anita Ågerup Jervelund, der er seniorkonsulent i Dansk Sprognævn til videnskab.dk.Men der er jo forskel på flygtninge og migranter, når deres asylansøgning skal bedømmes. Flygtninge får asyl, migranter får det i princippet ikke. For få år siden kendte vi stort set ikke ordet migrant. Det findes ikke i min udgave af Politikens Retsskrivnings- og betydningsordbog fra 1996. I Gyldendals fremmedordbog er en migrant en person, &raquo;der foretager migration, f.eks. person fra et tilbagestående land på vandring efter arbejde i et industrisamfund.&laquo; Da Politiken i september skulle definere en migrant, var detaljerne forsvundet: Der var tale om &raquo;et menneske, som udvandrer til et andet land for at slå sig ned der, og som ikke gør det på grund af krig eller forfølgelse&laquo;. Altså en indvandrer &hellip;Engang betød en flygtning et menneske, der flygtede. Fra krig, undertrykkelse, naturkatastrofer eller for den sags skyld fattigdom. Sidstnævnte var en &rsquo;økonomisk flygtning&rsquo; og blev omfattet af (næsten) lige så stor sympati som de andre flygtninge. Da antallet steg voldsomt, blev det politisk vigtigt at skelne. Så migrantordet blev gravet op og moderniseret. Migranter er ikke længere folk, der vandrer for at få arbejde. De er nutidens snyltere, der burde være blevet hjemme og eventuelt dø af sult. De har altså &ndash; i den moderne betydning af ordet &ndash; foretaget et frit valg.Der er politiske undertoner i den stigende brug af migrant-ordet. Jo flere gange vi fællesbetegner de tilrejsende som &raquo;flygtninge og migranter&laquo; uden at beskrive præcist, hvem og hvor mange der er af hver slags, jo mere skaber vi en fornemmelse af usikkerhed og frygt. Betegnelsen antyder jo, at der er lige så mange snyltere som forfulgte. Det er svært at finde ud af helt konkret, hvor mange der er af hver slags. Hvis man som udgangspunkt hævder, at flygtninge får asyl, og migranter nægtes asyl, var der i januar-oktober 2015 i Danmark 86 procent, der fik asyl. De afviste 14 pct. var altså ikke flygtninge, måske migranter, måske noget helt tredje. Hvis vi hævder, at det primært er de forværrede forhold i nærområdernes flygtningelejre og den syriske borgerkrigs voldsomme udvikling, der i 2015 fik antallet til at eksplodere, er det svært at finde belæg for, at der kommer endnu flere migranter end tidligere &ndash; snarere tværtimod.Politikere fra landets tre største partier arbejder intenst for at skræmme de tilrejsende bort. Hvis der skabes det indtryk, at en stor del af dem kommer for pengenes skyld, ligger den folkelige opbakning lige om hjørnet. De må ikke kaldes flygtninge, som er positivt ladet, hellere det nyopgravede migrant-ord, der er blevet gjort negativt.Medierne reflekterer politikernes sprogbrug. Ekstra Bladet vil ikke gå politikernes ærinde, men havner i et dilemma, når de møder en &rsquo;migrant&rsquo;. Berlingske risikerer forplumring ved automatisk at bruge begge betegnelser som en dobbelt fællesnævner. Diskussionen om ordene er hverken akademisk eller irrelevant. Den er vigtig. Man kan ikke på forhånd bestemme, hvordan hundredtusinder af mennesker skal beskrives, før man helt konkret ved, hvem og hvad de er. Og sætter tal på.Lasse Jensen er mediejournalist.Klummen er udtryk for skribentens egen holdning
