FOLK



 Dolly Parton
Dårende dejlig og mere amerikansk end apple pie fortjener dagens barmfagre 70-årsfødselar at mindes for disse ord: ’Det koster en enormt masse penge at blive ved med at se så billig ud.’
Superrige
Stedse færre superrige ejer stedse mere. Nu ejer kun 62 personer det samme som den fattigste halvdel af verden. Til gengæld falder også antallet af de absolut fattige. Fra 12,8 pct. i 2012 til 9,6 pct. i 2015.
Carl Th. Zahle
Og en 150-årsjubilar. Danmarks sidste konseilspræsident og første leder af Det Radikale Venstre førte landet klogt igennem Første Verdenskrig under neutralitetsfane. Husmændenes ven var han også.
Oliehandlere
Olieprisen styrtdykker – 28 dollar koster en tønde olie ifølge Independent. Det er 3,5 gange så billigt som prisen for en ståltønde, som man bruger til olie, skriver en Twitter-bruger. Og som en anden bruger tilføjer: To store pizzaer – billigere end en tønde olie.

