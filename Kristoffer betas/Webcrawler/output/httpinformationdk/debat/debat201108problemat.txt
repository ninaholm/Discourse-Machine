Problematisk Green Card-ordning

Formålet med Green Card-ordningen var at få højtuddannede til landet, men de fleste, der kommer, ender i ledighed eller med ufaglært arbejde.

Vi skal kunne tiltrække udenlandske specialister til det danske arbejdsmarked, hvis vi fortsat skal have konkurrencedygtig udvikling og produktion i Danmark.Vi kan ikke leve i ophøjet isolation og lukkethed, hvis vi ønsker vækst og velfærd i samfundet.Vi er nødt til at indse, at arbejdsmarkedet i stigende grad er internationalt, og ingeniørerne går foran og opererer allerede på tværs af landegrænser det gælder både de danske ingeniører og de specialister, vi gerne vil tiltrække fra udlandet.Politikerne gentager, at de har forstået budskabet om at tiltrække højtuddannede, men der er talrige eksempler på, at de ikke magter at skabe de nødvendige rammer. Eller at ordningerne ikke virker efter hensigten.Green CardIsær Green Card-ordningen er problematisk. Den indebærer, at udlændinge kan få opholds- og arbejdstilladelse i Danmark i op til tre et halvt år, hvis de kan opnå et tilstrækkeligt antal point ud fra bl.a. uddannelse, sprogkundskaber, erfaring og alder.Netop fordi det på denne måde er sikret, at de er kvalificeret til højtudannet arbejde, får disse mennesker mulighed for at rejse til Danmark og søge job.Desværre viser opgørelser fra Integrationsministeriet nu, at næsten hver tredje, der er i landet på Green Card, er ledig. Samtidig viser tallene, at 60 procnt af de beskæftigede på Green Card arbejder som ufaglærte.Ordningen medvirker dermed til, at mange af de ufaglærte job besættes af udenlandske højtuddannede, som er her på et Green Card. Og det var jo ikke meningen, eftersom vi har mangel på stillinger til ufaglærte i Danmark.ProblematiskDet er problematisk af to grunde. For det første kan ordningen miste sin folkelige opbakning, og dermed kan hele den nødvendige tiltrækning af højtuddannede udlændinge komme i fare.For det andet kan de mange skuffede udlændinge, som ikke får job, blive meget dårlige ambassadører for Danmark som arbejdsland.Green Card-ordningen er blot en af mange ordninger, som trænger til et reality check, så de kan tilrettes det oprindelige og helt nødvendige formål: at gøre Danmark til et attraktivt land at arbejde og leve i for udenlandsk arbejdskraft, så vi kan tiltrække de nødvendige specialister og vel at mærke få dem i arbejde som specialister.Det er på høje tid at komme i gang!
