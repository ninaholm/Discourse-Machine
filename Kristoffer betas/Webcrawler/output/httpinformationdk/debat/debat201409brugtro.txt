Vi har brug for at tro
Ateister burde tage ved lære af de store religioner i stedet for at vanære dem


Ateister findes i alverdens former og farver. Nogle mener, folk må tro på, hvad de vil, men mange prominente ateister affejer i dag ikke blot kristne, muslimer og buddhister som naivister, de latterliggør dem ofte som godtroende fjolser eller undertrykte stakler. Folk som Richard Dawkins, Sam Harris og Peter Singer står forrest på den globale scene.Men flere burde være mere nysgerrige på, hvad religion kan lære os. Kristendommen har haft enorm indflydelse på den danske kultur, identitet og værdisæt. Som Kristian Leth viser iJagten på den kristne kulturarv, siver religionen ind i alt fra fitnesscentre til fastfood. Men vi kan lære meget mere af religionen som kætteriske eklektikere og berige vores liv med den visdom, de store religioner igennem årtusinder har akkumuleret, om, hvordan man lever det gode liv &ndash; med eller uden gud.Vi er ikke medlemmer af nogen religiøs bevægelse. Men elsker højtiderne, det hellige rum, meditationens praksis, lignelserne. Vi kan godt lide ritualerne, moralen og fællesskabet. Men frabeder os doktrinen.I dag synes valget at stå mellem religionens dunkle dogmer eller hedningens afståelse og livet i det postmoderne kapitalistiske samfund, som spirituelt set er en ødemark, hvor vi må nøjes med Martin Krasnik som forfriskende, men retningsløs kritiker og tilbudsavisens bundløse hedonisme som eksistentielle ledestjerner.Læren om altMen hvor er det så, at vi i den sekulariserede verden kan lære noget af religionerne? Her er et par eksempler:Sproget &ndash; de religiøse har udviklet et sådant for det mystiske, uforståelige, dybe, eksistentielle svære og umådeligt smukke i vores liv.Organisationen &ndash; sekulariseringens modsvar til religionens hellige skrift er kulturens kunstnere, filosoffer og terapeuter. Men de er isolerede. Sårbare. Deprimerede. De kollaborative, brandede, transnationale og disciplinerede religiøse organisationer lærer os, at man må stå sammen, hvis man skal ændre verden.Kunsten &ndash; hvor de kristne har bibelen, har vi Platon. Hvor muslimerne har Koranen, har vi Shakespeare. Hvor buddhisterne har mandalaen, har vi graffiti. Vi værner om kunst for kunstens egen skyld. Museer er vores nye kirker. Religionen belærer os om, hvorfor kunsten må være mere end det.Ritualets værdiReligionen er ikke bange for gentagelsen. Vi keder os og tror straks, vi står stille og sakker bagud, hvis vi gentager noget mere end én gang. I religionen er det ned på knæ 10 gange om dagen. Livets store sandheder skal gentages, så vi ikke glemmer dem. Det kunne vi også godt lære noget af. Hvorfor er aftenbønnen for eksempel forbeholdt de troende?Ritualer er med til at skabe den nødvendige struktur i vores liv (fødsel, konfirmation, bryllup og begravelse), i vores kalenderår (nytår, fuldmåne, St. Bededag, fasten) og i vores hverdag (rituel afvaskning, bordbøn). Vi ateister kunne godt lade os inspirere af disse ritualer som en måde at holde fast i højtideligheden, fællesskabet og taknemmeligheden i vores liv. Vi har selvfølgelig morgenkaffen og godnatlæsning. Men det er en praksis, som ikke eksplicit forbinder vores grundlæggende værdier.Vores instrumentelle uddannelsessystem burde lade sig inspirere af de livskloge traditioner, der knytter sig til religionernes praksis. Forelæseren kunne godt lære noget af prædikanten, forstået som den normativt betingede bevæger. Aktivisterne kunne lære af religionens propaganda og eventyrerne af pilgrimsrejsen.Troens kraftMen vigtigst af alt kan religionen lære os at tro. De fleste kristne, muslimer, hinduer, buddhister og jøder tror ikke, fordi de ikke forstår de grundlæggende naturlove. De tror på trods af denne virkelighedssans. Når du tror på opsvinget midt i finanskrisen, giver det håb. Når du traumatiseres af krigens rædsler, men vælger stadig at tro på det gode i mennesket, skaber det tillid. Når vi skaber teknologier, koalitioner og stor kunst, får fantasien frit løb. Det er vigtigt at kunne tro på noget, der er større end os selv, når livet synes småt, kort og meningsløst. Men hvordan gør vi det?Vi vil gerne tro, men kan ikke altid. Tro kan kun forstås, når den føles og opleves. Religionen kan lære os, hvorfor og hvordan håb, tillid, kontekst og indlevelse er forudsætningen for at tro &ndash; også selv om vi ikke tror på dens gud.I dag må vi vælge. Enten er vi ateister, eller også er vi troende. I Danmark synes det som et gensidigt udelukkende valg. Men det behøver det ikke at være. Vi har lige haft besøg af nogle gode venner fra New York. Intellektuelle, aktivistiske ateister. Alligevel sender de hver søndag deres børn i søndagsskole. Hvorfor? Fordi de mener, at deres børn har brug for også at blive udsat for et moralsk kodeks, der ikke enten er småligt familiært indoktrinerende eller kapitalismens frie &rsquo;du kan få det hele og lige nu, hvis du vil&rsquo;-løfter. Et kompleks, der har større sigte og mere kulturhistorisk dybde. De bruger på den måde kirken uden at tro på gud. Det gør vi i Danmark selvfølgelig også til konfirmation og begravelse, men ikke som egentlig bred dannelsesinstitution.Der mangler altså en tredje mulighed. En åbning i vores verden, som vi tørster efter. En ateisme 2.0, hvor det ikke handler om gud eller ikke-gud, men om tro og inspiration i en bredere forstand. Et standpunkt, hvor vi (i modsætning til agnostikeren) lader vores skepsis være udgangspunkt for nysgerrighed og ydmyghed &ndash; en søgende tilværelse, hvor der er også er plads til åndelighed, spiritualitet, meditation, kald det, hvad du vil. Det, vi har brug for, er en væren i verden, der tillader en fjerde dimension, som overskrider sekulariseringens almindelige fantasiløshed uden religionens snærende doktriner.Silas Harrebye er adjunkt ved Institut for Samfund og Globalisering, Roskilde UniversitetStine Fehmerling er Director of Consulting, EMEA i Aperian Global
