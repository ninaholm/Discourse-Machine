Nødvendighedens politik – på græsk
LEDER


EU-kommissionspræsident Jean-Claude Juncker havde en opsigtsvækkende formulering, da han i fredags talte indigneret om den græske regerings beslutning om at lade folket stemme om trojkaens krav:&raquo;At spille ét demokrati ud mod 18 andre er ikke en adfærd, der er den store græske nation værdig.&laquo;Hvad betyder dette udsagn?På den ene side synes Juncker at afvise et eurolands ret til at bede sine borgere forholde sig demokratisk til et udspil fra EU &ndash; her sparekravene fra trojkaen &ndash; via en folkeafstemning. En stærkt foruroligende melding.På den anden side ligger der i udsagnet, at grækerne ikke bør kunne stemme sig fra nationens gældsforpligtelse og dermed påføre skatteyderne i de øvrige 18 eurolande, der har penge til gode, et økonomisk tab. Tilsyneladende en rimelig melding, for borgerne i disse lande har vel ikke færre rettigheder end grækerne.De to udlægninger illustrerer det grundlæggende dilemma, der er på spil i sagen om Grækenlands gæld, ja, i hele spørgsmålet om eurozonen og styringen af den europæiske økonomi. Dilemmaet om demokrati versus kreditorstyre.&raquo;Det system, der er blevet etableret for at redde en forvokset og dårligt designet monetær union, truer faktisk de bedrifter, som demokratisk selvstyre i Europa har præsteret,&laquo; skriver den tyske samfundsforsker, professor Fritz Scharpf, i en analyse for Max Planck Institute for the Study of Societies.Hans pointe er, at det felttog for at &rsquo;redde euroen for enhver pris&rsquo;, som Den Europæiske Centralbank (ECB), EU-Kommissionen, Den Internationale Valutafond (IMF) og Tyskland har ført siden krisens start, har grebet stærkt ind i millioner af europæeres tilværelse og levevilkår uden demokratisk sanktionering. IMF er ikke noget folkevalgt europæisk organ, og hverken ECB eller EU-Kommissionen skal stå til regnskab over for de mennesker, der mister job og indkomst som følge af nedskæringskravene.De skrappe krav til Grækenland (som IMF nu erkender ikke har og ikke vil løse problemet, se side 8-9) ligger i logisk forlængelse af grundprincipperne for Den økonomiske og monetære Union (ØMU) med dennes demokratiske og politiske underskud. Her har man pålagt landene at føre finanspolitik inden for snævre rammer for offentligt underskud og gæld og dermed sat barrierer for en ekspansiv finanspolitik i tider med krise og høj arbejdsløshed.&raquo;Bremserne på gæld vil være bindende og gældende for evigt (...) Aldrig vil man blive i stand til at ændre dem via et parlamentarisk flertal,&laquo; sagde Tysklands kansler, Angela Merkel, da eurolandene i 2012 med Finanspagten indskrev ØMU&rsquo;ens krav i deres grundlove.Kriseramte eurolande har også mistet retten til devaluering og opgivet egne nationalbanker som sidste udvej ved likviditetskriser til fordel for centraliseringen i ECB.Under den græske krise har kravene om besparelser, løntilbageholdenhed m.m. været betingelsen for de hjælpepakker, der i virkeligheden har tjent til at hjælpe tyske, franske og andre private banker af med deres giftige gæld fremfor at få det græske samfund på fode.Dette hensyn til kreditorer på bekostning af befolkning afspejler den &rsquo;nødvendighedens politik&rsquo;, der gør sig gældende i en globaliseret finans økonomi, hvor det er blevet afgørende at &raquo;tilpasse sig markederne&laquo;, som Merkel sagde i 2011. Strikse rammer og skrappe tilpasningskrav &ndash; altid kaldet &rsquo;reformer&rsquo; &ndash; er opskriften.I den situation er det stærkt udfordrende, når en ny, venstreorienteret græsk regering siger &rsquo;nej, vi vil ej&rsquo; og pludselig vil spørge sin befolkning til råds, fordi man er ved at blive presset til noget, der ligger uden for det folkelige mandat, man er blevet valgt på.Der er næppe tvivl om, at premierminister Alexis Tsipras ved sin attitude har overspillet sine kort, provokeret sine forhandlingspartnere og gjort forhandlingsklimaet så giftigt, at det nok er blevet en selvstændig dagsorden for nogle på den anden side af bordet at få Syriza drevet fra regeringsmagten i Grækenland. At fastholde urealistiske nedskæringskrav fremfor at eftergive ubetalelig gæld kan være redskabet hertil.Dette igangværende drama bør imidlertid ikke overskygge den påtrængende debat, som rejser sig om demokratiets trængte plads i europæisk økonomi.
