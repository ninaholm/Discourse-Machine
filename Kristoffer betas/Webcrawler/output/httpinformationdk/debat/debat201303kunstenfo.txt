Kunsten er forsvundet fra dansk film
Man satser på det sikre, effektive underholdningsplot, mens eksperimenterne – de film, der skubber mediet – ikke har en chance for at opnå støtte


Jeg indrømmer det med det samme: Jeg er fedtet ind i filmbranchen. Min kone Tea er instruktør, min søster Karoline er producent, min far Jørgen er instruktør, og min bror Asger er det samme. Når vi mødes til familiemiddage, så er film og filmbranchen en del af snakken. Selv skriver jeg og laver musik. Nogle gange til film og tv.Hvorvidt min familie er enig i det følgende, ved jeg ikke. Men nu kender I i hvert fald mine tilhørsforhold.Jeg er næsten holdt op med at se dansk film. Hele rækken af &rsquo;bestemt ental&rsquo;-film &ndash; I ved:Jagten,Skytten,Festen,Arven,Julefrokosten,Bænkenosv. Min smag er noget med enten elegant science fiction eller unikke kunstfilm. Og ingen af tingene er kendetegnende for dansk film.Det er let at forstå, hvorfor vi ikke laver særlig meget elegant (læs: dyr) science fiction i et så lille land. Det er til gengæld ærgerligt og besværligt at skulle forklare, hvorfor Danmark &ndash; der har så relativt fornem en filmtradition &ndash; ikke producerer nogen nævneværdig filmkunst, med tryk på ordet kunst. Vi laver jo masser af succesfulde film inden for mange genrer, men næsten ingen kunstfilm.Problemet er symptomatisk for en udbredt idé om, at kunst i sig selv ikke er noget &rsquo;særligt&rsquo;. Vi lærer helt fra folkeskolen, at historier (romaner, film, skuespil osv.) handler om sådan noget som &rsquo;identifikation&rsquo; og &rsquo;følelser&rsquo; og &rsquo;eftertanke&rsquo;, defineret som kvaliteter et værk kan have mere eller mindre af. Eller være bedre eller dårligere til at levere mere eller mindre effektivt.Så man har en glidende skala fra dårlig (ikke effektiv) underholdning, over god underholdning og helt op til fantastisk (effektiv) underholdning, som så dermed også er Stor Kunst. Som om det er forskellige punkter på det samme spektrum.Hvis god underholdning er mere effektiv end dårlig underholdning, er Stor Kunst derfor barevildteffektiv underholdning. Vi identificerer osvildtmeget. Vi følervildtmeget. Vi tænkervildtmeget over det bagefter.Ideen om, at den kunstneriske oplevelse slet ikke er en del af den samme skala, men findes et helt andet sted, er ilde hørt. At kunst kan opstå i et ineffektivt og koldt værk, eller i et flygtigt og uforståeligt værk eller i et irriterende og kedeligt værk. Lige så vel som i en mega blockbuster.For kunsten er i sin natur uforståelig. Den kan netop ikke reduceres til ord som identifikation eller effektivitet. Den kan ikke genfortælles tilstrækkeligt. Man er nødt til at opleve den og gå rundt med den bagefter, som et ord man ikke kan nævne, et problem man kun kan tale rundt om, en følelse man ikke forstår.Der findes gnister af uforklarlighed i selv den mest skemasat-te underholdning, og kunstfilm kan være dybt forudsigelige. Det er ikke enten/eller, og jeg ønsker ikke at gøre op med mainstreamkulturen. Den er der, og jeg nyder at bruge den. Men vi må kunne tale om forskellen på underholdning og kunst og gøre op med den effektivitetsbaserede læsning, som gør sig gældende i folkeskolerne, kunstanmeldelserne og også i vores funktionærforhold til kunststøtte.For resultatet af dette kunstsyn er, at man i dansk filmstøtte udelukkende orienterer sig efter effektiviteten. Film er som bekendt en åndssvagt dyr kunstform, og derfor bliver konservatismen også tydeligst her. Hvem tør kaste millioner efter noget uforklarligt?For tiden er det rutine, at selv kunstfilm &ndash; som vel skulle være en vis procentdel af satsningsområdet &ndash; bliver dømt støtteværdige på baggrund af, om de overholder filmdramaturgien (læs effektiviteten), som den forstås i dag: Ligger plotpunkterne, som de skal? Kan filmkonsulenten lide castet? Er filmen politisk vigtig? Giver filmen mening? Er den troværdig? Osv.Og mens der er meget godt at sige om effektivitetsanalyser, så passer de dårligt med kunst. Specielt kunst der ikke er lavet endnu! Derved får man ryddet ud i film, der ikke giver mening. De uforklarlige film. De film, der kan noget andet. De film, der skubber mediet. De film, der ikke er som de andre.Bare se på dansk film i dag, som er domineret af effektive (gode!) underholdningsfilm og så film, der hverken er kunst eller særligt effektive.Det er en velkendt læresætning inden for filmbranchen i dag, at hvis Lars von Trier (nok vores vigtigste instruktør og nærmest den eneste, der får lov) søgte filmstøtte i dag, som ung førstegangsinstruktør med sine stærkt eksperimenterende film, havde han aldrig fået støtte.Tænk over det. De nye Lars von Trier&rsquo;ere er derude allerede. De får bare ikke lov at lave film i Danmark.Kristian Leth er musiker og forfatter
