Beskyt whistleblowere
Hvordan kan man sikre, at whistleblowere ikke kommer til at lide under følgerne af at have skabt opmærksomhed om sager af offentlig interesse?


Whistleblowere nyder ingen beskyttelse. Når politikere f.eks. diskuterer bekæmpelse af skattely, fokuserer de kun på internationale traktater og ikke på dem, der bidrager med nyttige oplysninger. Alt bliver gjort for at holde pengenes bevægelser hemmelige. I USA er det ikke sådan. Dér findes en lov, der &ndash; selv om den ikke er perfekt &ndash; pålægger virksomheder at indføre whistleblower-ordninger.Jeg har valgt at fortælle om mine erfaringer for at forhindre, at andre vidner til ulovligheder skal lide under de samme følger, som jeg har været udsat for. Da jeg i begyndelsen fik at vide, at jeg ikke kunne afsløre storbanken HSBC&rsquo;s hemmeligheder uden at overtræde schweizisk lov, indså jeg, at jeg ikke længere ville kunne være en borger som alle andre (Hervé Falciani har bl.a. lækket lister over kunder, der brugte HSBC som skattely og hvidvaskede penge. Siden er han blevet tiltalt for spionage, tyveri og overtrædelse af bankhemmeligheden,red.).I fire år har jeg måttet flytte konstant og lever nu langt fra min familie. Under disse betingelser bliver selv det mest basale &ndash; at have en seng at sove i eller bare et tag over hovedet &ndash; besværligt. Alligevel er jeg stadig optimistisk. Besværet påvirker ikke min beslutning om at forfølge et højere mål.Borgerne er idioterBanker, virksomheder og stater er organiseret til at beskytte oplysninger &ndash; også når der er brug for at dele dem &ndash; og derfor må man bruge de samme midler for at kunne matche dem.For at hjælpe whistleblowere bør man samle personer med forskellige relevante erfaringer i en international organisation, der kan sætte institutioner i de forskellige lande &ndash; f.eks. de offentlige anklagere &ndash; i kontakt med hinanden og fungere som et forbindelsesled mellem kilder og medier, så de efterfølgende faser kan forvaltes strategisk.Projektet skal sikre, at whistleblowernes oplysninger bliver offentliggjort. Platformen vil i udgangspunktet især være beregnet til folk, som er betænkelige ved det, der sker i en virksomhed eller en institution. De vil kunne tale med eksperter, som kan hjælpe med at afklare, om de har oplevet noget normalt eller usædvanligt. Et af de vigtigste mål for organisationen er at give folk mulighed for at få afklaret deres tvivlsspørgsmål &ndash; uden at de behøver at stå frem.I det gamle Grækenland blev oplysningerne spredt i landsbyen, men i dag mangler vi paradoksalt nok landsbytorvet. Vi er nødt til at genoplive debatten og genopbygge et reelt samfundsliv. Det græske ord &rsquo;idiot&rsquo; betyder &rsquo;selvcentreret&rsquo; eller &rsquo;privat&rsquo;, og det blev brugt som betegnelse om borgere, der ikke deltog i det offentlige liv. Der er brug for et sted, hvor borgerne ikke længere er idioter i ordets oprindelige betydning.Intelligensens demokratiI 2014 dannede vi en international platform for whistleblowere, Pila (Plateforme internationale des lanceurs d&rsquo;alerte), hvor jeg sidder i bestyrelsen sammen med advokaten William Bourdon, chefredaktøren for webavisen Mediapart Edwy Plenel, lederen for The International Consortium of Investigative Journalists Gerard Ryle samt Stéphanie Gibaud, som har afsløret ulovligheder i den franske bank UBS. Platformen skal sørge for at beskytte kilders anonymitet eller &ndash; hvis de allerede er blevet eksponeret &ndash; give dem juridisk, økonomisk og professionel støtte. Fællesskabet skal sikre, at man ikke kommer til at lide under følgerne af at have skabt opmærksomhed om sager af offentlig interesse.Whistleblowerne har den fordel, at de kender de systemer, de indberetter om, og derfor bedre end andre kan oplyse om, hvordan man bedst bekæmper den kriminelle adfærd. Men de skal beskyttes, for ellers vil der ikke længere være mennesker, der er villige til at indberette, hvad de ser. Hvis platformen havde eksisteret for et par år siden, da min historie kom frem, ville jeg have interesseret mig for de juridiske aspekter i banksagerne og have kunnet få den hjælp, jeg havde brug for i den situation.Der er mennesker, der har mistet alt i forsøget på at gøre deres rettigheder gældende, f.eks. på arbejdspladsen. Ansatte bliver ofte opmærksomme på administrative eller organisatoriske uregelmæssigheder, men tøver med at anmelde dem af frygt for at stå alene. Hvis man kunne føle sig mere tryg og regne med støtte, ville folk nemmere kunne indberette de lovbrud, de har kendskab til.For at hjælpe dem vil platformen indlede kollektive søgsmål, så arbejdstagerne kan stå sammen og gøre det, som deres advokater hver for sig ikke tør, fordi de ikke må diskutere og udveksle fortrolige oplysninger med deres kolleger. Som følge af erfaringsopsamlingen vil platformen kunne give folk mulighed for at agere mere effektivt i fællesskab. Vi kan ændre den gamle dynamik og genetablere dialogen internt i virksomhederne. Vi må genoplive intelligensens demokrati for at sikre, at refleksioner og tanker kan mødes og komme til udtryk, og at enkeltpersoner bliver beskyttet. Sammen føler man sig stærkere.Ofte gør hemmeligheder det muligt for nogle få at berige sig på manges bekostning. Det er med til at opretholde ulighederne. De rige skjuler sig bag bankhemmeligheden, fordi de er bange for at miste, hvad de har. Når du ved, at bankhemmeligheden beskytter dig mod fattigdom, forsvarer du den og bruger den.Vi er ved at organisere os på en måde, så de få modige, der ønsker at skabe forandringer, kan gøre det uden at komme i fare &ndash; som en bekræftelse på, at finansguruer ikke er almægtige guder.Hervé Falciani er den systemingeniør, som har lækket oplysninger om 130.000 kontoindehavere i banken HSBC&rsquo;s Genève-filial, der har beskyttet skattesnydere. Teksten er et uddrag fra bogen &rsquo;La cassaforte degli evasori&rsquo; (Skattesnydernes pengeskab), som han har skrevet sammen med journalisten Angelo Mincuzzi.Oversat af Mads Frese.&copy; Chiarelettere &amp; Information
