FOLK



 De tatoverede
FOLK efterspurgte i går statsoverhoveder med tatoveringer. Buddene har været mange og velkvalificerede. Her følger en top fire: Nikolaj II, den sidste zar af Rusland, havde en drage tatoveret på venstre underarm.
Churchill
Efter sigende skulle tidligere britisk krigsminister, premierminister og citat-mester, Win­ston Churchill, have haft et anker tatoveret på underarmen. Patriotisme og ankermotivet er to ting, der aldrig går af mode.
HKH Frederik
Tronfølgeren har på sit højre ben noget, der ligner en sildehaj, tatoveret. Det kunne vel være fra hans frømandsdage. Men det er ren spekulation. Hajen er i øvrigt samme motiv som Nick Carter, tidligere Back­street Boys frontmand, har på sin skulder.
Frederik IX
I enhver tattoosalon med respekt for sig selv og fædrelandet hænger billedet af en brysk udseende mand, der spænder et tatoveret bryst ud. Det er ingen andre end folkekære Kong Frederik IX. Regent frem til 1972.

