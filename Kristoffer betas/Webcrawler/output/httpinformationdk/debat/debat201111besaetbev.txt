Besæt-bevægelserne udstiller S's fallit
Mens Besæt-bevægelserne skriger på solidaritet og demokrati, vender folket ryggen til Socialdemokraterne, der ellers bryster sig af at kunne levere netop de efterspurgte varer. Forklaringen er, at Socialdemokratiet har skiftet solidaritetskampen ud med kampen for fladskærme og thailandsrejser
Da arbejderklassen blev til middelklassen og fik råd til udestue og thailandsrejser gik, solidariteten i fløjten ... ikke mindst solidariteten med befolkningen i udviklingslandene.

Solidaritet! I min barndom gjaldede ordet ud over et skibsværft i Gdansk. Mindre end et årti senere var hele Sovjetunionen historie.Inden da havde ordet lydt sammen med smældet fra røde faner over hele Europa, og vores forældre og bedsteforældre byggede nogle af verdens bedste samfund.I dag er ordet sjovt nok fraværende, selv om budskabet er det samme: »Vi er de 99 pct.«,»Occupy«og»Real Democracy«,lyder det verden over.Fra Middelhavsområdet har protesterne bredt sig til USA og siden tilbage til Europa igen. Middelklassen har mistet deres opsparing og pension, deres børn kan ikke finde arbejde, og bankdirektørerne forgylder hinanden med håndtryk og fede bonusordninger.Der er absolut grund til at føle sig snydt og blive vred.Samtidig lever vi i Vesten fortsat i nogle af verdens bedste samfund. Vores retssystem fungerer, vores myndigheder er ikke plaget af korruption (med undtagelse af dele af Sydeuropa), vi har frie valg, alle kan melde sig ind i et parti og stille op, vi har ytrings-, tros- og forsamlingsfrihed, enhver kan åbne sin egen virksomhed, der er ligestilling mellem kønnene, der er gratis skolegang til alle, enhver kan komme til lægen uanset pengepung (om end kvaliteten er svingende, og USA ikke kan medregnes). I det hele taget er vi frie til at leve, stort set som det passer os.Der er altså egentlig ikke ret meget at klage over. I hvert fald ikke sammenlignet med f.eks. Rusland, Yemen, Kina, Malaysia eller størstedelen af Afrika — for bare at nævne en håndfuld.Socialdemokratiets fallitI Vestens storbyer vrimler det ikke desto mindre med mennesker, der fundamentalt har mistet tilliden til »systemet«. Det er pludselig gået op for dem, at de er blevet fuppet og svindlet, og at nogen har snuppet magten fra dem.Spørgsmålet er, hvordan i alverden det kan komme som en overraskelse? Det burde være børnelærdom, at magt er noget, man tager, det er ikke noget, man får.Men når majoriteten af middelklassen, flertallet af akademikerne og størstedelen af det, der burde være en intelligentsia, ikke interesserer sig for andet end fladskærme og friværdi, og samtidig hopper på historien om, at man kan låne sig til velstand, ja, så bliver det altså også derefter.Det, som så til gengæld er mærkeligt, er, at det traditionelt største sociale, solidariske og demokratiske parti, som oven i købet lyder navnetSocialdemokratiet, og som man dermed skulle forvente ville levere netop dét, som alle disse protesterende mennesker hungrer efter, ikke kan tiltrække vælgere. Det gælder både i Danmark og Sverige og i resten af Europa, hvor de — det skal retfærdigvis siges — ofte hedder noget andet. Flertallet af verdens socialdemokratiske partier er således i opposition.Det paradoksale er altså, at vi har en kæmpemæssig gruppe af mennesker, som skriger på solidaritet, og et historisk stærkt parti, der kæmpede for netop dét, men de to synes ikke at være på talefod med hinanden.Personligt kan jeg i hvert fald ikke se hverken Helle Thorning-Schmidt, hendes mand, svigerfamilie, Håkan Juholt, formand for socialdemokratiet i Sverige, Jens Stoltenberg, socialdemokratisk formand i Norge, eller nogen andre fra toppen af socialdemokratismen stille sig i spidsen for det folkehav, der slår på bongotromme, bor i telt og tegner med fingermaling i øjeblikket.Nye rige og fattigeDet 20. århundrede medførte en interessant udvikling i Vesten: Arbejderklassen gik for størstedelens vedkommende hen og blev middelklasse. Samtidig blev de kapitalejere og investorer i produktionsmidlerne via deres pensionsopsparinger.I perioden 2001-2008 sluttede de sig desuden til bourgeoisiet gennem deres arbejdsfrie renteindtægter i fast ejendom. De blev, hvad der i gamle dage hed klassefjender. Jeg erindrer også betegnelsen 'kulak' fra nogle langhårede hippiehoveder i min barndom; jeg tror, det kan anvendes her.Der findes dog stadig et proletariat, især i form af immigranter, men også i form af en voksende underklasse af enlige forsørgere, kontanthjælpsmodtagere og unge uden uddannelse. Det gælder både i Danmark og alle de lande, vi normalt sammenligner os med.Dertil kommer det globale proletariat uden for Vesten, som tager form i disse år. Der er ingen tvivl om, at der globalt set findes flere medlemmer af middelklassen, end nogensinde før. Men samtidig har der været en eksplosion i befolkningstilvæksten, så vi inden for de seneste 12 år er gået fra 6 milliarder mennesker til 7 milliarder mennesker på kloden. Den tilvækst er i høj grad sket i bunden af den globale økonomi.Inden for de nærmeste årtier vil vi også stå med et globalt mandeproletariat, fordi kineserne og inderne i stort tal har aborteret deres pigebørn. Der er allerede 40 millioner drenge/mænd i overskud, og når de en dag gerne vil have en kone og et job, kan de ikke få nogen af delene.Ifølge traditionelle markedsmekanismer burde det hæve kvindens status, men det er langt mere sandsynligt, at konsekvensen vil blive øget slavehandel med kvinder til prostitution. Her bliver virkelig tale om et proletariat, der er fucked!FladskærmsdemokraterGlobalt øges afstanden mellem rige og fattige, og det gør den også i Vesten, isoleret set.Middelklassen og den ressourcestærke, organiserede arbejderklasse er begyndt at skrumpe; den middel- og arbejderklasse, som traditionelt har været garanten for vores demokrati og økonomiske udvikling, er i Vesten ved at miste sit økonomiske fodfæste, fordi deres job eksporteres til de økonomier, hvor befolkningstallet eksploderer.Det er selvfølgelig med til at bemande protestbevægelserne. Men hvorfor melder alle disse protesterende mennesker sig så ikke ind i eksempelvis det parti, der har som eksistensberettigelse at afhjælpe netop de problemer, som de klager over? Hvor hoppede kæden af?For mig at se er den grundlæggende forklaring, at ordet solidaritet aldrig dækkede over andet end misundelse. Så længe kapitalejerne var nogle andre, var det nemt nok at kræve solidaritet. Men den dag, man selv sad på flæsket, var det ikke sjovt længere.Når jeg hører nutidens danske socialdemokrat bruge ordet solidaritet, hører jeg ikke 'Proletarer i alle lande, foren jer!'. Jeg hører 'Nu har vi bygget en udestue, så vil vi også gerne på ferie i Thailand!'Hvor er Arbejdernes Internationale, når man har brug for den?Vores eneste mulighed for at bevare velstanden og middelklassen i vores egne samfund er at rette solidariteten mod den nye milliard verdensborgere og kæmpe for, at de kommer til at arbejde under løn- og ansættelsesvilkår, der ligner vores egne.I den forbindelse kan man selvfølgelig fæste sin lid til endnu mere venstreorienterede partier. Men fordelen ved Socialdemokratiet er den langvarige anerkendelse af det liberale demokrati og markedsøkonomien som bærere af et stabilt samfund og voksende velstand.Global trodsalderDen ene forklaring på systemkrisen er altså, at der inden i enhver proletar, bolsjevik eller udbyttet arbejder og bonde — kært barn har mange navne — findes en kapitalist, som bare venter på, at lejlighed byder sig, og når den gør, så er solidaritet en by i Rusland.Den anden er, at vi alle; venstre, højre og i midten, er blevet ualmindeligt dårlige til at udtrykke, hvad det er, vi gerne vil. Vi har mistet evnen til at sige, hvor vi gerne vil have, at vores samfund skal hen. Til gengæld er vi fantastiske til at sige, hvad vi ikke vil.Kendetegnende for det seneste halvårs protestbevægelser er, at de intet har at sætte i stedet for det system, de klager over. Allerede Albert Camus skrev et fremragende værkOprøreren, der netop gennemgår, hvor politisk impotent oprøreren og revolutionen er.Og hvorfor har de så ikke det? Og hvorfor kan f.eks. Socialdemokratiet og andre partier med dem ikke udtrykke, hvor de gerne vil have verden hen i det 21. århundrede?Fordi vi kollektivt har mistet to kernefænomener i det, der skabte vores samfund: Solidaritet og borgerlig dannelse. Det sidste blev hældt ud med badevandet fra det første. Bankernes fup og svindel er i virkeligheden kun et symptom på en hel generation af historie- og forudsætningsløse demokrater, der er blevet snydt for værktøjerne til at tage del i den magt, som de har fuldstændig fri og lige adgang til at engagere sig i.Lene Andersen er forfatter og indehaver af Det Andersenske Forlag. Hun har netop udgivet bogen 'Det åbne samfund og dets venner'
