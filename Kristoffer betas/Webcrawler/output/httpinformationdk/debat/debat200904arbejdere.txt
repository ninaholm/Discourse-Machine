Arbejdere skal stå sammen - på tværs af nationalitet
I en tid, hvor mange arbejdere bliver ledige, er det vigtigt at fastholde et solidarisk arbejdsmarked for alle - både organiserede, uorganiserede og polske arbejdere


Vi skal som arbejdere stå sammen om ordnede forhold på byggepladserne for alle kolleger. Det virker i kampen mod fupfirmaer, der i disse krisetider forsøger at udnytte polske arbejdere. Her er et eksempel fra sidste år: En faglig blokade i Rødovre skaffede polske kolleger en efterbetaling på 600.000 kr. Forud for det er tre polsk/danske firmaer på pladsen gået konkurs eller er rejst hjem, når de ikke har kunnet overholde de indgåede aftaler. Bygherren har under hele byggeriet været Frank Quistgaard, som har været ansvarlig for alle fire firmaers forsøg på at snyde de udenlandske arbejdere. Fagforbundet 3F har nu et samlet krav på næsten 10 millioner kroner til de udenlandske arbejdere fra de fire firmaer.I de tre første tilfælde havde 3F forsøgt med forhandlinger, men det betød blot, at fupfirmaerne flygtede ud af landet. Derfor valgte man i fjerde omgang en lovlig blokade for på denne måde at skaffe de udenlandske kolleger deres tilgodehavender.Solidarisk danskI en tid hvor mange arbejdere bliver ledige er det vigtigt at fastholde et solidarisk arbejdsmarked.Progressive kræfter beskylder 3F og andre forbund for at være meget nationale og ikke åbne op over for de udenlandske kolleger. Ledige bygningsarbejdere begynder til gengæld at tale om, at de udenlandske håndværkere skal sendes hjem. I den situation må der ikke være tvivl om den danske model.I lande som f.eks. Norge er der en lav organisationsprocent, og der er ikke overenskomst for alle.Derfor er det vigtigt at få arbejdere i Norge organiseret og sikre dem en minimumsløn.Situationen er en helt anden i Danmark, hvor vi har en høj organisationsprocent, og næsten alle er overenskomstdækket. Solidaritet og lige løn for lige arbejde er udgangspunktet for al faglig arbejde.Den danske model betyder, at der kæmpes for alle lønmodtageres rettigheder - også de uorganiserede.Nye arbejdsgivere, som ikke vil tegne overenskomst, risikerer en konflikt. Disse spilleregler definerede parterne på det danske arbejdsmarked for mere end 100 år siden.Alle er velkomneVed at gøre illegalt arbejde organiseret og legalt, undgår vi diskussionen om 'dem og os'.Vi fastholder, at alle er velkomne under følgende forudsætninger:-De skal være uddannede.-De skal have samme løn som os.-De skal være organiseret.Den polske klub hos byggefagene, postbude, buschauffører, avisbude, stilladsarbejdere og mange andre har vist, at det sagtens kan lade sig gøre at integrere de udenlandske arbejdere på det danske arbejdsmarked.Ramme arbejdsgivereEnkelte kolleger og fagligt aktive er frustrerede over den endeløse kamp for at stoppe udnyttelsen af udenlandsk arbejdskraft - det må ikke ændre vores aktive linje.Så længe danske bygherrer som Frank Quistgaard udnytter udenlandske arbejdere på det groveste, så vil vi kæmpe for bedre løn og arbejdsforhold.Vi forsøger med forhandlinger. Virker det ikke, iværksætter vi blokader.Blokader, som ikke er vendt mod de udenlandske arbejdere, men som skal ramme de arbejdsgivere, der tjener på at udnytte den billige arbejdskraft.John Ekebjærg Jakobsen er formand for Stilladsarbejdernes Brancheklub af 1920
