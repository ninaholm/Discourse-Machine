Svimmelhed af succes
Det var et georgisk angreb på Sydossetien, der i august 2008 udløste en krig om de to georgiske udbryderrepublikker Sydossetien og Abkhazien. Det hævder en EU-undersøgelseskommission. Det kunne enhver, som har fulgt med i udviklingen i Nordkaukasus, have fortalt kommissionen på forhånd


 Det var et georgisk angreb på Sydossetien, der i august 2008 udløste en krig om de to georgiske udbryderrepublikker Sydossetien og Abkhazien. Det hævder en EU-undersøgelseskommission. Det kunne enhver, som har fulgt med i udviklingen i Nordkaukasus, have fortalt kommissionen på forhånd. Det samme gælder kommissionens anden konklusion, nemlig at Rusland dels på forhånd havde provokeret georgierne for at destabilisere situationen i området, dels svarede igen på det georgiske angreb med overdreven magt. Russerne brugte deres sædvanlige virkemidler i form at talrige soldater og kampvogne til at besætte store dele af selve
Georgien. Besættelsen ophørte først, da en våbenhvile blev forhandlet på plads via hjælp fra den franske præsident og hans udenrigsminister.
Det mest overraskende i forbindelse med kommissionens rapport er, at begge parter erklærer sig tilfredse med konklusionerne. Russerne er glade for, at georgierne bliver betegnet som dem, der udløste krigen. Georgierne er tilfredse med, at russerne bebrejdes for at have besat dele af landet.
Ingen af dem synes at have noteret sig, at begge parter er skyldige i krigen, som kostede flere hundrede mennesker livet, titusindvis af flygtninge, og førte til Sydossetiens og Abkhaziens selvstændighed, selv om den kun anerkendes af Rusland, Nicaragua og Venezuela. Realiteten er, at stormagten Rusland har misbrugt sin stormagtsstatus og faktisk markeret sin kontrol over de to republikker ved at tirre den til skrigende håbløshed uduelige og uforudsigelige georgiske præsident Mikhail Saakasjvili – Vestens ’darling’ i området, der kan noget så sjældent på de kanter som at tale engelsk. Rusland har udnyttet den overmodige georgiske ledelses blinde og forfejlede tro på, at Vesten ville komme til hjælp, til at markere sin magtposition i Kaukasus.
Saakasjvili, der længe blev betragtet som demokratiets forlængede arm i det ellers autoritære postsovjettiske rum, har med krigen og med sine overgreb imod opposition og medier demonstreret total fallit. Han er ikke værdig til demokratiske landes støtte og den russiske repræsentant ved EU, Vladimir Tjizjov, har ret i, at Saakasjvili burde være gået af for længst.
Men i Moskva er der heller ikke grund til at klappe i de olieglinsende hænder. Nok lykkedes det at sætte den russiske vilje igennem både i forhold til Georgien og Vesten, men der er ingen grund for Putin og Medvedev til at tro, at den hellige grav er vel forvaret, så de kan gå videre med lignende konfliktløsninger i andre postsovjetiske oprørsområder, som f.eks. Nagorno Karabakh, Pridnjestrovje og Krim.
Det ved de også godt i Moskva, der næppe har glemt, at en række russiske områder også er krudttønder – Tjetjenien, Ingusjetien, Dagestan og
Balkarija, som alle ønsker selvstændighed. Moskva bør huske på Stalins berømte ord til sine produk-
tive bødler: »Pas nu på, I ikke får svimmelhed af suc

