Beskidte tricks
LEDER


I eget billede bevæger Lars Løkke Rasmussen sig frem som statsmanden, der favner politiske skel og fremlægger sin egen politik frem for at kritisere de andres. Hør blot Venstre-formanden i citat fra juni i år:&raquo;Jeg vil ikke nedgøre regeringens resultater, men fremlægge vores bud på den politik, Danmark har brug for i de kommende år.&laquo;Hvor ædelmodigt, hvor altfavnende! Dansk politik ville unægtelig være tættere forbundet med en demokratisk idealtilstand, hvis Lars Løkke Rasmussen efterlevede sine egne ord. Men det gør han ikke!Dokumentationen leverer Venstre selv med en 80 sider lang såkaldt &rsquo;debatmappe&rsquo;, som partiet har uddelt til i omegnen af 300 kandidater til det kommende folketingsvalg. Mappen er reelt en manual til, hvordan Venstre-kandidaterne kan gøre præcis det, deres formand afviser vil ske: at partiet ensidigt fører skræk- og skræmmekampagne mod regeringens politik.Helt ned i konkrete formuleringer instrueres Venstre-kandidaterne i, hvordan de konsekvent skal kalde regeringen for &rsquo;løftebrudsregeringen&rsquo;. Desuden skal Venstre-politikerne eksempelvis i skrift og tale slå på, at &raquo;forbrugere, bilister og skilsmisseramte &ndash; alle må holde for&laquo;, hvis regeringen genvinder magten.Det er påstand uden godtgørelse. Det er beskidte tricks iscenesat af et parti, hvis formand taler om rene hænder.Så nej, det er ikke rigtigt, når Lars Løkke Rasmussen siger, at han ikke vil &raquo;nedgøre regeringens resultater&laquo;. Og nej, det er faktisk heller ikke rigtigt, når han siger, at Venstre &raquo;vil fremlægge&laquo; partiets egen politik.Selv de borgerlige oppositionspartnere er &ndash; som det fremgik af denne avis onsdag &ndash; ved at miste tålmodigheden med Venstre. Lars Løkke Rasmussen har eksempelvis bebudet, at Venstre vil komme med sit bud på &raquo;et moderne kontanthjælpsloft&laquo;. Det er 14 måneder siden.Intet er sket.Men Venstre-folkene har utvivlsomt jo også haft deres at se til. Sådan en &rsquo;debatmappe&rsquo; skriver jo ikke sig selv!
