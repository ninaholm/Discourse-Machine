Grønland er ikke et sygt samfund



Iben Marcussen sår ikronikken lørdag den 23. novembertvivl om bloktilskuddets berettigelse. Hendes kritik baserer sig på fire ugers ophold i Nuuk og Ilulissat, hvor hun har besøgt pædagogiske institutioner.Jeg bor selv i Ilulissat. Det gør mig ikke til grønlandsekspert, men Marcussens observationer afslører, at hun er langt hjemmefra. Det er muligt, at der er institutioner her, der fungerer dårligt, men at sidestille det med, at Grønland er et »sygt samfund«, og at bloktilskuddet bør afvikles, er respektløst og absurd.Marcussen fremhæver, at hun har været i det »rigtige« Grønland, hvor de dårlige liv leves. For mig virker det som om, at hun har set netop det, hun har læst i statistikkerne, og helt undladt at forholde sig til sin egen faglige og kulturelle baggrund.Modsat Marcussen har jeg ikke mødt børn, der lugter af afføring. Da hun passerede de børn, hvordan fandt hun så ud af, at det netop var pigen i den lyserøde trøje, der lugtede? Har hun lugtet til pigen? Eller er det Marcussens fordomme om grønlandske børns opvækstvilkår, der bestemmer, hvad hun bemærker? Det er uhyrligt, hvad Marcussen konkluderer ud fra folks fremtoning. Er en sådan vægtning karakteristisk for folkesundhedsvidenskab, som Marcussen har en grad i?Manglende forståelseI Ilulissat møder jeg velernærede og glade børn. Ingen af dem repræsenterer »social armod«. Jeg møder heller ikke flere berusede mennesker her, end jeg gør i danske provinsbyer.Der findes bestemt sociale problemer i Grønland. Men der findes også en hær af velmenende professionelle, der ser det som deres opgave at identificere og afhjælpe det, de vurderer som problematisk. Men de rammer ved siden af, fordi de i alarmerende grad mangler den kulturelle forståelse. Det hjælper ikke grønlænderne at blive fremstillet, som Marcussen gør det i sin kronik. Hun reproducerer blot de i forvejen dominerende forestillinger om, hvordan liv leves i Grønland. Det gør dem bare ikke mere sande.Men tillykke til hende. Havde hun konkluderet, at grønlændere stort set er ligesom alle os andre – med de sociale klasseforskelle, der nu engang eksisterer i et samfund – var hun nok ikke blevet kronikør i Information.Mette Bank Sørensen, Ilulissat
