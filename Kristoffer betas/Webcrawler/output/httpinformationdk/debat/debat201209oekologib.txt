Økologi er baseret på videnskab og en alliance med forbrugerne
Ulla Holm tager fejl, når hun angriber økologi for at være en religion, der skyr videnskaben. Tværtimod bygger økologien netop på videnskaben


Ulla Holms kronik »Videnskabelige argumenter preller af på økologibevægelsen« fra den 18. september er så pakket med misforståelser og fordomme, at det er svært at vide, hvor man skal starte.Men lad os starte med Gud. Ulla Holm mener, at økologi er en religion. Det er det ikke.Ulla Holm mener, at økologer er »videnskabsresistente«. Påstanden er nærmest bizar, fordi økologiske producenter er kendt for at være opsøgende i forhold til forskning og viden om, hvordan vi kan komme videre i forhold til dyrevelfærd, klima, natur og sundhed. ICROFS (the International Centre for Research in Organic Food Systems) har gjort Danmark til en førende nation inden for økologisk forskning. I dag kæmper vi politisk for at sikre det danske økologi-forskningsprogram, som ellers afsluttes helt næste år. Økologi drives frem af viden.Ulla Holm er vældig irriteret over, at en rapport fra Stanford University om, at økologiske varer ikke generelt indeholder f.eks. flere vitaminer, ikke får økologer til at pakke sammen, og økologiske forbrugere til at fravælge det røde Ø-mærke.Hun bliver irriteret over, at økologiske skribenter taler om biodiversitet, drikkevandsressourcer og at undgå sprøjtegiftrester, samt at den legendariske restauratør Alice Waters taler om økologiske varers gode smag (hvor overraskende at en restauratør er optaget afdet!). Ulla Holm mener ligefrem, at økologer vil snige sig uden om videnskaben ved at snakke om andre ting!Hvis vi sætter Ulla Holms mistænkeliggørelse af andres motiver til side, er det måske ikke så underligt, at forskellige mennesker er optaget af meget forskellige områder, hvor økologi leverer varen.Økologiens gavnMed videnskaben i ryggen kan vi konstatere at: Økologi giver en større biodiversitet på og omkring økologiske gårde med bl.a. flere fugle og sommerfugle. Økologi skåner vores drikkevandsressourcer for mødet med sprøjtegifte og sørger for, at vi undgår rester af sprøjtegift i mad. Økologi giver husdyr mere naturlige forhold, hvor køer, høns og svin kommer ud i frisk luft.Dertil kommer at økologernes brug af vedvarende græsarealer har positive klimaeffekter, fordi de binder meget kulstof i jorden. Samtidig undgår økologer overforbrug af antibiotika, der er forbundet med udvikling af antibiotikaresistente bakterier, hvilket i høj grad er vigtigt for menneskers sundhed.Hvad angår vitaminer, er der ingen, der har lovet, at økologiske fødevarer er en vitaminpille. Sundhed som motivation for at købe økologiske varer er udtryk for mere end indhold af vitaminer – som stort set ingen danskere mangler. Mange forbrugere har truffet et valg om, at fødevarer produceret uden sprøjtegifte, gensplejsning, overforbrug af tilsætningsstoffer og antibiotika er at fortrække for ens egen, sine børns og planetens sundhed.Ø går ikke af modeUlla Holms største anklage mod økologer – at de snakker om alt fra naturen til klimaet til madens smag – er faktisk økologiens styrke. For at håndtere kompleksiteten i forhold til bæredygtighed f.eks. skal man både forholde sig til klima, natur, vandressourcer og biodiversitet samt dyrs og menneskers sundhed.Økologi er en succes, fordi både økologiske producenter og forbrugere nægter at blive lammet af denne kompleksitet, men konfronterer den med deres daglige handlinger. Forbrugerne er –ligesom de økologiske producenter selv – godt klar over, at økologer ikke har løst alle problemer i forhold til landbrug, klima eller sundhed. Men de oplever, at de økologiske producenter handler aktivt, konkret og markant i forhold til de værdier, som forbrugerne selv brænder for. Og at økologerne faktisk er i gang med at løse udfordringerne.Det er den tillid, den alliance og de resultater, der gør, at økologi som omsorg for natur, husdyr, vandressourcer og for os selv ikke går af mode. Forskellen kan mærkes. Den mærkes med et rødt Ø.Paul Holmbeck er direktør i Økologisk Landsforening
