Burkaer og bikinier
Fra Time Magazine til Åsne Seierstads 'Boghandleren i Kabul':  Vesterlændinge er fast besluttede på at fordreje virkeligheden i Afghanistan
I sidste uge genbrugte Time Magazine en legendarisk forside fra 1995, dog med den ændring, at pigen har fået sin næse skåret af under Talebans herredømme. Magasinets hensigt er at modvirke skadevirkningerne fra Wikileaks afsløringer: 91.000 dokumenter, som ifølge Time ikke kan formidle »den følelsesmæssige sandhed om og forståelse for, hvad det vil sige at leve i dette vanskelige land«.

I sidste uge genbrugte Time Magazine en legendarisk forside, som National Geographic bragte i 1995. Den viser en ung, smuk afghansk kvinde, men denne gang er der et gabende hul, hvor hendes næse plejede at være, før den blev skåret af under Talebans herredømme i landet. En skarp billedtekst lyder: »Hvad der vil ske, hvis vi forlader Afghanistan«.En forsigtig redaktionel leder insisterer på, at billedet ikke bliver vist »hverken for at støtte eller for at opponere imod den amerikanske krigsindsats«. Den erklærede hensigt er derimod at modvirke skadevirkningerne fra Wikileaks afsløringer: 91.000 dokumenter, som ifølge Time ikke kan formidle »den følelsesmæssige sandhed om og forståelse for, hvad det vil sige at leve i dette vanskelige land«.Krigens kompleksitetFeminister har længe påpeget, at det er et kynisk trick at påberåbe sig et forsvar for kvinders rettigheder som retfærdiggørelse af besættelsen, og det er Time allerede blevet anklaget for. Det er i den sammenhæng interessant, at dokumenterne fra Wikileaks afslører CIA's anbefaling til, at de hårdt prøvede afghanske kvinder skal bruges som»pressure points«,en følelsesladet måde at samle opbakning til en efterhånden upopulær krig.Kvindehaderes vold er uacceptabel, men vi er også nødt til at bekymre os over den fortsatte insisteren på, at krigens, besættelsens og selve virkelighedens kompleksitet reduceres til godnathistorier. Time er ikke alene om at kondensere den af-ghanske virkelighed til et forsimplet moralsk eventyr. En ynkelig række nyere værker har vænnet os til at tænke på Afghanistan som det, den britiske forsvarsminister Liam Fox har kaldt »et ødelagt 1400-tals land«, som alene består af patologisk voldelige mænd og tavse, undertrykte kvinder.Meningsløs feminismeSamtidig er afghanere blevet bragt til tavshed og gjort endnu mere magtesløse ved at blive reduceret til objekter for vestlig tugtelse. En nylig dom mod Åsne SeierstadsBoghandleren i Kabulhar vist, at det er muligt at anfægte disse fordrejninger. Bogen er baseret på Seierstads ophold i boghandlerens hjem, og selvbiografien bruger et krænkende merkantilt sprog til at beskrive almindelige ægteskabelige forhandlinger og betegnelsen »en burka« om kvinder. Tonen antyder, at selv de afghanske mænd, som er mest i opposition til Taleban, er uforbederlige, onde patriarker. Det var således ganske forudsigeligt, at Afghanistan i nogle anmeldelser af bogen blev beskrevet som »et forfærdeligt samfund«.Der findes på den ene side en kolonial tradition for at degradere den del af verden, der ikke ligger i Vesten, til Vestens fortid - hvor nogle mener, at den skal have lov til at rådne op i håbløshed - men så er der også en mere moderigtig model, som går ud på at inkorporere afghanere i moderniteten ved at lære dem at leve i en globaliseret nutid. I faglitterære bestsellere som Deborah Rodriguez'Kabul Beauty Schoollærer en amerikansk kvinde afghanske kvinder alt om at farve hår, være sexet og modsætte sig undertrykkelse: »Efter alt at dømme har ingen et sexliv i Afghanistan«, skriver Rodriguez, der ligesom Seierstad er besat af afghanernes vielsesceremonier. Filmatiseringen af denne 'Sex and the City i Mellemøsten' har måske været ganske indbringende, men som ideologi betragtet har den fortrængt en meningsfuld global feminisme.Besættelsens effektHæderlige afghansk-amerikanske forfattere som Khaled Hosseini (Drageløberen) og Awista Ayub (Kabul Girls Football Club) insisterer på tanken om, at de amerikanske forstæder kan »indgyde« afghanerne en fornemmelse for frihed. De forudsigelige fortællinger er befolket med utrættelige vestlige humanister, sexgale, polygame pædofile (for det meste afghanske mænd) og børnekvinder i burka, som er ødelagt i både krop og sjæl, hvis ikke lige de har mod og stolthed nok til at blive skrevet ind i en triumferende Hollywood-fortælling.Den virkelige effekt af NATO-landenes besættelse, herunder forværringen af mange kvinders liv med den voldelige kombination af en gammeldags patriarkalsk feudalisme og en ny kommerciel militarisme, bliver sjældent diskuteret.Symbols tomrumI sidste ende udfylder den vansirede afghanske kvinde et symbolsk tomrum, hvor der i stedet burde være ideer til reelle forandringer. Sandheden er, at USA og de allierede lande egentlig ikke har noget væsentligt at tilbyde Afghanistan, men blot kan finde ud af at fodre den kæmpemæssige krigsmaskine, de har sluppet løs. Og hvorfor skulle de også have det? I de vestlige overflodssamfund handler moderniteten nu om at afvikle velfærdssystemerne, øge uligheden (hvorved uforholdsmæssigt mange kvinder sættes uden for indflydelse) og subsidiere virksomhedernes overskud.Andre ideer, som tidligere blev forbundet med modernitet - f.eks. social retfærdighed, økonomisk retfærdighed og fred, der alle ville give afghanske kvinder større indflydelse - er i fremskridtets navn blevet forvist til fortiden. Denne fallerede udlægning af moderniteten har ikke meget andet at tilbyde afghanere end voksbehandlinger og efterligninger af Oprah Winfrey. Der er behov for en mere radikal udlægning af moderniteten - og ikke kun for de hårdt trængte indbyggere i Afghanistan.Priyamvada Gopal underviser i postkoloniale studier ved Cambridge University i Storbritannien© Guardian &amp; Information 2010Oversat af Mads Frese
