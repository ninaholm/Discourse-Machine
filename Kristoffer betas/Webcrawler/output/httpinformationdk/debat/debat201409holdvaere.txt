Hold op med at være fjollede børnevoksne
Vi unge kigger på jer, de voksne i 30’erne, i håb om at kunne lære, hvordan man begår sig i vores komplekse samfund. Men I tager hverken os eller jer selv alvorligt. I svøber jer i 1990’er-ironi, og alt er bare for sjov. Helt ærligt: Hvad har I på hjerte?


Jeg oplever min egen generation som en usammenhængende og fragmenteret gruppe. Men et har vi til fælles: længslen efter autenticitet. Vi vil ikke længere bare underholdes eller stimuleres. Vi vil have noget ægte.Der er en enorm selvtillid hos os unge. Og en enorm skrøbelighed. Voksenlivet er inden for rækkevidde. De ting, som før var utilgængelige, er det ikke længere. Det skaber en frygt for ikke at slå til og for at tabe i livets store stoleleg. En frygt, vi flygter fra eller på samfundets opfordring forsøger at uddanne os ud af. Pludselig står vi på kanten af det system, vi altid har fulgt på afstand i skolen, og vi fatter ikke en skid. Vi er omvandrende selvtillidsbomber med curlingbørnkomplekser, og det eneste, de voksne kan finde ud af at spørge os om, er: Hvad vil I være, når I bliver store? Og vi kigger spørgende tilbage og svarer: dagpengemodtagere?Men vi ser op til jer voksne, for I har klaret den. I har været turen igennem og er kommet ud på den anden side. Vi må kunne lære af jer. Men det er, som om I ikke for alvor vil stå ved jer selv og jeres succes.Vi kigger på jer, de voksne &ndash; og nej, ikke vores forældre, men jer, de voksne. Jer med jobbet, boligen og måske et par småbørn og tænker &rsquo;hold nu kæft&rsquo;. Sig nu, hvad I mener. For det lader til, at I hverken tager jer selv eller os alvorligt.Omfavn familiebilen90&rsquo;er-ironien lever i bedste velgående hos jer. I er nemlig ikke rigtig voksne, skægget er kun ironisk, slipset kun for sjov, og jeres smag defineres tydeligst ved, hvad I ikke kan lide. Det er en åndssvag pseudomåde at forholde sig til verden på. Ironikeren vender alting udad. Derfor kan ingen rigtig ramme ham. Det er, som om I er bange for at forholde jer til jer selv, jeres alder og situation, og nægter at se jer selv i det af frygt for at blive en kliché. Menguess what: Det er lige præcis, hvad I er blevet. En kliché. Måske skulle I tage at omfavne jeres familiebil, faste arbejde og pensionsopsparing, og sige: &rsquo;Ja, jeg er blevet voksen, det her er mig&rsquo; i stedet for at jagte det ungdommelige.Det er ikke, fordi det skal være alvorligt eller kedeligt. Jeg savner ganske enkelt bare budskaber, der rækker ud over den prætentiøse underholdningspræmis, som efterhånden er blevet en hjørnesten på tværs af de fleste tv- og radioprogrammer. For det ungdommelige bliver hurtigt til det ligegyldige, og jeg råber ad min radio, mens diverse værter griner i munden på hinanden.Træt af ironienMin generation er træt af meningsløsheden og ironien. Hvorfor tror I, at Nik &amp; Jay har nydt så stor succes hos os? Det er sgu da, fordi de ikke ejer et gran selvironi. Og hvor er det egentlig befriende. Og det gælder ikke kun lavkulturen, for det samme ser jeg hos Yahya Hassan. Hans gennemslagskraft er, at han fortæller tingene, som de er; uden ironi, uden humoristisk distance, uden filter.Der findes naturligvis undtagelser, hvor den underspillede humor, satire og ironi kan fungere, fordi der er et budskab. En mening med galskaben. Mikkel Munch-Fals&rsquo; tv-programNærkontakt, synes jeg, er et godt eksempel på, at det kan lade sig gøre. Det nye satireprogramHyklerrigetpå DR3 er et andet godt bud, og selv Monte Carlo-drengene ramte også en god balance, selvom det til tider kammede over.Vi får konstant at vide, at vi er reality- og Zulu-generationen, der vil underholdes og aldrig interesserer os for det vigtige. Men det er sgu da jeres generation, der propper lortet ned i halsen på os. I fastholder stædigt, at I er unge, selv om I udtaler &rsquo;sociale medier&rsquo; med samme naive vrængen, som når min folkeskolebibliotekar skulle sige &rsquo;EDB-systemer&rsquo;. Hold nu op. Lad de unge have deres, drop den ironiske tone bare en gang imellem, og glæd jer så over alle de privilegier, I har, jer som oplevede Murens fald og drak jer stive sommeren 1992.Og kære Mads Brügger, jeg ved ikke, hvor godt det der Steve Jobs-citat, du citerede i din kronik den 8. september, egentlig er. &raquo;Bliv ved med at være sultne, og bliv ved med at være fjollede&laquo; &hellip; helt ærligt. Den danske oversættelse gør det heller ikke bedre. For måske skulle I holde op med at være så fjollede og så svare ærligt på det klichefyldte spørgsmål, som Facebook stiller os hver dag: Hvad har du på hjerte?Det er vi mange, der gerne vil høre. Det kunne være, vi kunne lære noget.Lasse Lindegaard er journaliststuderende og model
