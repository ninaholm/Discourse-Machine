Pessimismen marcherer i Mellemøsten
LEDER


LederDanmark er igen i krig, uden at nogen har forklaret hvorfor ud over den sædvanlige bragesnak om, at danske kampfly gør verden til et mere sikkert sted at opholde sig. Krigen mod Islamisk Stat (IS) har helt forudsigeligt øget flygtningepresset, også i Danmark, hvor asylskruen har fået endnu et vrid, så nødstedte syrere kan sendes hjem, lige så snart der &raquo;opstår fred&laquo;, som Helle Thorning Schmidt (S) har formuleret det.Også statsministeren ser truslerne i Mellemøsten gennem Islamisk Stats prisme, men tager hun IS ud af ligningen, &rsquo;opstår&rsquo; der stadig ikke fred, og slet ikke snarligt, hverken i Syrien eller i den regionale mosaik af blodige konflikter i Irak, Libanon, Yemen, Libyen og Egypten, der kan sammenfattes som &rsquo;alt ondt fra Middelhavet&rsquo;.Tragedierne har flere årsager, først at det arabiske forår i 2011 hurtigt kollapsede, fordi den smalle demokratibase i de liberale arabiske middelklasser ikke havde fornøden folkelig opbakning til kravet om universelle (vestlige) normer såsom lighed for loven, gennemsigtige institutioner og religionsfrihed. Tværtimod er de religiøse modsætninger den eneste relevante prisme.I Syrien fik Bashar al-Assad dygtigt drejet det folkelige oprør til at blive en sekterisk borgerkrig, egypterne stemte de muslimske brødre til magten, og deres fiasko udløste et militærdiktatur værre end Hosni Mubaraks. Libyen rives i stumper og stykker af islamiske militser, efter at NATO gjorde det grove arbejde med at fjerne Muammar Gaddafi, og Yemen er igen sekterisk delt. Bahrain er i undtagelsestilstand, i Libanon ulmer en ny borgerkrig, og Irak er delt i Shiastan, Sunnistan og Kurdistan. I Syrien overlever Bashar al-Assads alawit-regime på iransk og russisk nåde &ndash; nu også støttet af USA&rsquo;s luftangreb mod IS og diverse al-Qaeda-militser. Den blodige ironi er jo, at USA, der mundtligt, men aldrig konkret støttede syrernes folkelige oprør, i årtier har tolereret, at &rsquo;velgørenhedsfonde&rsquo; og rigmænd i Saudi-Arabien, Qatar og Kuwait polstrede politisk islams mest brutale aftapning, Islamisk Stat, der kulminerede i juni med det såkaldte &rsquo;kalifat&rsquo; hen over den 100 år gamle Syke-Picot-linje.Frem til årsskiftet 2013/2014 havde IS (under navnet ISIL, Islamisk Stat i Syrien og Levanten) fri bevægelighed som oliemonarkiernes bekvemme monster i stedfortræderkrige, som primært var vendt mod det shiitiske Irans regionale indflydelse. Mod Bashar al-Assad, mod Hizbollah i Libanon og især mod Iraks Nouri al-Maliki, den arabiske verdens første shiitiske regering siden Saladin afsatte det egyptiske Fatimide-dynasti i 1171. Men som det er Frankensteins natur, blev IS-monsteret en trussel mod sin skaber, hvilket også bekymrer Washington.I begyndelsen af året fyrede Saudi-Arabiens kong Abdullah efterretningschefen, prins Bandar, som Syrien-ansvarlig og indsatte indenrigsminister prins Nayef, der har varme relationer til amerikanerne. Dernæst forbød kongen saudiske jihadister at kæmpe i Syrien og udstedte forbud mod direkte pengeoverførsler til jihadmilitser i Syrien (men ikke penge sendt til Kuwait og derfra videre til den syriske front!). Og i september gik Saudi-Arabien med i USA-koalitionen mod Islamisk Stat. Monsteret var blevet for selvstændigt.Alt sammen for sent og for lidt &ndash; Islamisk Stat har siden midten af 2013 været selvhjulpen ved plyndringer, salg af olie fra de syriske oliefelter (bl.a. til Bashar al-Assad!), beskatning af lokale i de besatte områder og erobring af militært isenkram fra syriske og irakiske styrker. Islamisk Stat er ikke en bande lasede, langskæggede hellige krigere, men en disciplineret organisation med administration, retssystem, en militær strategi styret af tidligere Saddam-officerer og med opbakning fra sunni-stammer og -militser i Irak og Syrien. En formidabel styrke, der gør gamle fjender til nye venner og ændrer den politiske geografi. Kurdere, der var på terrorlisterne i går, er stuerene i dag. USA-koalitionen er allieret med Iran mod de Golf-finansierede hellige krigere. Iraks shiitiske regime, der også myrder i flæng, er &rsquo;legitimt&rsquo;, al-Assads syriske diktatur er fredet, og Tyrkiet er i miskredit for at insistere på, at det syriske regime er hovedfjenden. Så nej, der &rsquo;opstår&rsquo; ikke fred i 2015. Pessimisterne kan ikke få armene ned.
