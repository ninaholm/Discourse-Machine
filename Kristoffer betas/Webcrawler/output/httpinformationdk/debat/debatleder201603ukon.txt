Ukonventionel minister
LEDER


Der er altså noget med Inger Støjberg (V) og de internationale konventioner: I én situation kan hun sagtens hive dem op af skuffen, puste støvet af og fremføre dem som gangbare argumenter i en politisk debat.Det gjorde Støjberg f.eks. i februar, da hun afviste statslige flygtningelandsbyer, efter at et folketingsflertal havde pålagt regeringen at undersøge projektet.Ud over at være ganske bekostelige var begrundelsen mod flere af de foreslåede modeller, at de var i strid med især Menneskerettighedskonventionen.Af konventionen følger nemlig »retten for personer med lovligt ophold til at færdes frit og frit vælge sit opholdssted«, som det hed i en rapport fra Støjbergs ministerium. Selv brugte ministeren et mere beskedent ordvalg: »Ydermere er det konventionsstridigt«,som hun sagde til Jyllands-Posten.I en anden situation – når det drejer sig om at forlænge ventetiden på familiesammenføring for især kvinder og børn fra ét til tre år – synes ministeren at være fløjtende ligeglad med konventionerne.
