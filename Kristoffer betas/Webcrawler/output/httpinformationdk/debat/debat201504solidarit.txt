Solidaritet skaber frihed



I sidste weekendsDeadlinepå DR2 var den kulturradikale arv genstand for diskussion. Det var interessant, fordi den tidligere formand for Liberal Alliances Ungdom og nuværende blogger, Rasmus Brygger, placerede sig selv og sine ligesindede på en moderne og liberalistisk kulturradikal fløj. Det er iblandt nutidens ungliberale hanløver, vi i dag skal finde opgøret med dogmer, puritanisme, stive samfundsstrukturer og gamle ideer, måtte vi forstå.Debatten om kulturradikalismen har fået en opblomstring efter forfatteren Klaus Rifbjergs død. Frisindet praktiseres i dag af liberalisterne og står i stærk kontrast til venstrefløjens systemtænkning og moralske pegefinger. Til det er der bare at sige én ting: Jeg foragter det liberalistiske frisind, ligeså meget som jeg foragter den kulturradikale arrogance og ligegyldighed over for almindelige menneskers almindelige problemer.Det såkaldte &lsquo;frisind&rsquo;, som Brygger advokerer så stærkt for, er i virkeligheden en enkeltbillet til grænseløshedens samfund. Men et samfund, som blåstempler at stofferne flyder frit, hvor markedet får mere og mere magt og hvor forsvaret for prostitution bunder i hensynet til &rsquo;det frie valg&rsquo;, er ikke et rart sted at være.Forestillingen om, at grænseløshed er forudsætningen for reel individuel frihed, og at staten er frihedsidealets fjende, er grundlæggende forkert og farlig. Kun et stærkt forpligtende fællesskab, hvor pligter og rettigheder går hånd i hånd &ndash; og hvor det personlige ansvar rækker ud over ens egen næsetip &ndash; sikrer frihed til flest mulige mennesker. Danmark er netop eksemplet på, at hvis vi i fællesskab tager ansvar for hinandens sundhed, uddannelse, ældrepleje og børnepasning, giver det mennesker mulighed for at udleve deres fulde potentiale. Solidaritet er lig med frihed.Resultatet af Bryggers drømmesamfund vil være et begyndende anarki og en ødelagt sammenhængskraft. En lille gruppe mennesker vil stikke af fra feltet, alt imens en større gruppe mennesker vil blive ladt tilbage på perronen.Det liberalistiske frisind vil i sidste ende være en større begrænsning for mennesker, end en egentlig vej til mere individuel frihed.Frederik Vad Nielsen, medlem af Danmarks Socialdemokratiske Ungdom
