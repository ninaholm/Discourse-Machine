FOLK



 @JanusKR
Det er ikke nemt at være mand i vore dage. ’En midaldrende mand på en altan har lige komplimenteret min parallelparkering,’ tweeter DR’s Janus Køster Rasmussen. ’Sexist. Jeg vil altså også gerne anerkendes for mit udseende.’
@sorenpind
Justitsminister Søren Sherif fremturer med mærkelige analogier og markante meninger om forbrydelse og straf: ’Dem, der påstår, straf ikke virker, sku gennemtænke det blodhævnssamfund, et straffrit samfund ville medføre.’
@xeni
Journalist Xeni Jardin er glad. ’Jeg er ikke ude på at trutte for meget i egen trompet, men jeg har i dag fejret 20 år i træk med at have ret på internettet,’ skriver hun. ’Jeg vil bare gerne takke Gud.’ Det ville rubrik­bestyreren også gøre.
@Nelson_Can
Det danske kvinderockband Nelson Can er begejstret for Patti Smith, som forleden spillede i København. ’Jeg har aldrig tidligere i mit liv været så meget fangirl, før jeg så Patti Smith,’ tweeter forsanger,Selina Gin.

