Terrorlisterne er et demokratisk problem
Stater, som hidtil er blevet mødt med udelukkelse og sanktioner, er kommet ind i varmen som et led i ’kampen mod terror’. Usbekistan er det nyeste eksempel


At solidaritet kan blive strafbar er en dybtgående krise, der udspringer af den globale 'krig mod terror', der har indledt dette århundrede. Den folkelige ret til modstand er i disse år dybt truet.En tilkæmpet historie søges annulleret. Det er i stigende grad 'ulovligt' at handle efter grundlæggende erklæringer, som er udsprunget af en fælles historisk og tilkæmpet virkelighed.En tilkæmpet virkelighed, som afspejler sig i Den amerikanske Uafhængighedserklæring mod den engelske kolonimagt i 1776.En virkelighed, som Den Universelle Menneskerettighedserklæring - efter Anden Verdenskrigs dybe krænkelser - også forsvarer: "Det er af afgørende betydning, at menneskerettighederne beskyttes af loven, hvis ikke mennesket som en sidste udvej skal tvinges til at gøre oprør mod tyranni og undertrykkelse".AnnuleretModstandens grundlæggende ret viger nu for visionen om en global markedsliberalisering, der skal danne grundlag for formelt demokratiske styreformer.Selv EF-domstolens beslutning om at fjerne organisationer fra den såkaldte 'terrorliste' er igen og igen blevet annulleret. En tilbagevendende fornyelse af 'terrorlisten' inkluderer gang på gang de organisationer, som af domstolen er blevet fjernet, herunder bevægelser og personer fra Iran, Kurdistan og Filippinerne.EgeninteresseI en udtalelse til EU-kommissionen har uafhængige jurister allerede i marts 2003 fremhævet:At listerne og de sanktioner, der knytter sig hertil, skaber en retsstilling for individer, der er i strid med Menneskerettighedskonventions artikler 6 og 13 om "adgang til effektive retsmidler" og retfærdig rettergang,At etableringen af listerne er overladt til stater, og efterretningstjenester har bidraget til uigennemsigtighed, vilkårlighed og statslig opportunisme.At listerne er en krænkelse af den uskyldsformodning, der er så central i ethvert retssamfund. 'Uskyldsformodning' er, at den anklagede er uskyldig, indtil andet er bevist.Fastholdelsen af bevægelser på listen udspringer af staternes egeninteresse. En egeninteresse, der også samtidig kan indebære en fjernelse af stater fra kredsen, der er hidtil blevet mødt med udelukkelse og sanktioner.Over lokal retHer er Usbekistan det seneste eksempel. På trods af voldsom undertrykkelse af befolkningen, en åbenlys statsterrorisme, der har kostet så mange livet, bliver dlandet nu reintegreret i systemet. Den Europæiske Union har netop ophævet sanktioner mod Usbekistan for herigennem at fremme europæiske energiinteresser.I sidste ende søger den såkaldte 'krig mod terror' at inddæmme en folkelig modstand mod en global økonomisk politik, der i så mange lande i verden betyder øget marginalisering, voksende uro, ydmygelse og tab.Modstanden mod 'krigen mod terror' er en opgave, der står over enhver lokal byret eller landsret. Hvis verden skal vige for en anden tilgang og en anden fremtid, er der mere, der skal til. Hverken frifindelse eller straf kan ændre det.
