En gang dobbelt-blasfemi
Danmarks har et primært medansvar for den globale opvarmning, men det er blasfemisk at påpege det


Når nu en langtidsledig, jødisk tømrersvend ved navn herre Jesus Kristensen for ca. to tusinde år siden har sagt, at det aldeles ikke er vores næste men vores fjender, vi skal elske, kan det nok lyde noget blasfemisk. For eksempel for medlemmer af den danske folkekirke, der jo bekender sig til pågældende jødiske håndværker som intet mindre end Vorherre Jesus Kristus, Guds søn. Er man imidlertid ramt af henvisningen til de kræfter i livet, som overvælder og overvinder alle indarbejdede skel mellem gode næster og onde fjender, kan det være nødvendigt at udtrykke sig blasfemisk. For at skrælle al mere eller mindre skinhellig fims af og få frem, hvad man mener at høre i de kristnes egen skrift, som virkelig er helligt:&raquo;I har hørt, at der er sagt: &rsquo;Du skal elske din næste og hade din fjende.&rsquo; Men jeg siger jer: Elsk jeres fjender og bed for dem, der forfølger jer, for at I må være jeres himmelske faders børn; for han lader sin sol stå op over onde og gode og lader det regne over retfærdige og uretfærdige&laquo; (Matthæusevangeliet kapitel 5, vers 43 ff.).Det er råt og brutalt &ndash; og blidt &ndash; den natur, som overgår al forstand, al beherskelse og dermed også alle moralske forskrifter. Fordi den er. Simpelt hen. Er for onde og for gode; for retfærdige såvel som for uretfærdige. På skandaløs vis tillader naturen at regne over hele banden. Og regner det ikke, lader den sin sol opgå over ikke blot de gode, men sandelig også de onde. Blasfemisk for enhver lovlydig moralist, der gerne vil holde sig de(t) forkerte på afstand og selv påberåbe sig til de(t) rigtige. Men regn og sol lige til at lovsynge for alle, der bare er lidt taknemmelige. For at leve den stund, den ellers også ubarmhjertige natur måtte forunde en.Bliver det for blasfemisk, kan man måske finde trøst i den kendsgerning, at bemeldte Jesus da også udtrykkeligt blev henrettet for &ndash; blasfemi! Jævnfør Markusevangeliet kapitel 15, vers 29.Klima-blasfemiAlt dette som indledning til også herfra med påståede frie ord at yde et beskedent bidrag. Til den katedraliske, polyfone lovsyngelse af de danske, demokratiske, ytringsfrie, religionsfrie, menneskerettige værdier, der uophørligt har tonet &ndash; fra høj og lav, fra Hendes Majestæt Dronningen til Enhedslisten, fra venstre- som højreorienteret, fra på det ene eller det andet eller slet ikke på noget troende &ndash; siden weekendens attentater på retten til blasfemi og på retten til at være jøde.Jeg er med andre ord ærligt og enfoldigt bare dybt taknemmelig over, at skønt ovennævnte langtidsledige har spillet så afgørende en rolle for mig i snart syv årtier, at jeg gang på gang &ndash; også i nærværende avis &ndash; har måttet forholde mig skandaløst blasfemisk til den kristenhed, kristendom og folkekirke, han efter sin henrettelse blev hægtet op på, har jeg aldrig været truet med korporlig straf og på livet for mine blasfemier. Takket være de danske værdier med både Margrethe Rex&rsquo;s og Johanne Schmidt-Nielsens velsignelse.Og så kommer det blasfemiske spørgsmål om disse demokratiske, ytringsfrie, religionsfrie og menneskerettige værdier nu også kan rumme den kendsgerning, som senest blev formuleret i gårsdagens mandagsavis: &raquo;Et overvældende flertal af forskere fra de relevante discipliner vurderer, at vi har kurs mod at nå det niveau for globale opvarmning, hvor feedback-mekanismer vil blive udløst, og klimaændringerne bliver ukontrollable med uforudsigelige og muligvis katastrofale konsekvenser. Det påpeges ofte, at de rige lande bærer det primære ansvar for at have forårsaget problemet på grund af deres højere emissioner af drivhusgasser gennem de seneste to århundreder. De fortsætter med at have de højeste emissionsniveauer pr. capita, og det vil også volde dem mindst smerte at nedbringe deres emissioner. Der er ingen tvivl om, at verdens udviklede lande har en moralsk forpligtelse til at tage føringen i reduktionen af de globale emissioner.&laquo; Denne gang formuleret af professor i bioetik ved Princeton University og Laureate Professor ved University of Melbourne Peter Singer i artiklen &rsquo;Klimakampen har brug for en pavelig bandbulle&rsquo;.De seneste to århundreder beretter om vores demokratiske, ytringsfrie, religionsfrie og menneskerettige danske værdiers tilblivelse. Men de fortæller også, hvordan vi som et af verdens rigeste lande bærer et primært medansvar for at have forårsaget menneskehedens nuværende kurs. Mod det niveau for global opvarmning, hvor feedback-mekanismer vil blive udløst, og klimaændringerne bliver ukontrollable med uforudsigelige konsekvenser &hellip;Opbyder vi anden reaktion herpå end at afvise det som blasfemi? Med &raquo;den grimme smag af frygt og magtesløshed&laquo; &ndash; for at citere statsministerens weekend-formulering &ndash; afviser vi i praksis foreløbig denne naturhistoriske kendsgerning som blasfemi mod vore danske værdier. Skønt vi måles som et af verdens lande med højeste materielle naturforbrug pr. capita.Om dette handlede i særdeles oplysende grad Peter Bjerregaards interview sidste onsdag (d. 11. februar) med nyudpegede formand for Klimarådet Peter Birch Sørensen. For &raquo;klimaforandringerne er verdens største markedsfejl&laquo; bekræftede den tidligere økonomiske overvismand. Men det er jo blasfemi mod vor tids helligste og ukrænkeligste: Markedet!Hvad gør vi så? Frie ord venter &hellip;
