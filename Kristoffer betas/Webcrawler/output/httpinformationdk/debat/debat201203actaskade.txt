ACTA skader ikke medicineksport



Læger uden Grænser gentager i Information 29. februar deres bekymring for, at ACTA vil påvirke leveringen af medicin til verdens fattigste. Jeg lægger stor vægt på, at de muligheder, som eksisterer for at give udviklingslandene let adgang til livsvigtig medicin, opretholdes. Det har jeg altid arbejdet målrettet for, og det vil jeg fortsat gøre.Man bør imidlertid ikke rette bager for smed. Læger uden Grænser nævner nogle konkrete eksempler, hvor medicin er blevet stoppet baseret på EU’s nuværende toldregler, der giver mulighed for at stoppe produkter på en formodning om forfalskning.Det har imidlertid intet direkte med ACTA at gøre, selv om ACTA er i fuld overensstemmelse med EU’s toldregler. ACTA ændrer ikke på situationen i Danmark og EU.Selvom det derfor er EU’s toldregler snarere end ACTA, som er roden til Læger uden Grænsers bekymring, vil jeg gerne adressere bekymringen, fordi udviklingslandenes adgang til medicin ligger mig meget på sinde.Det er væsentligt at fremhæve, at en tolder i EU alene har mulighed for at standse en forsendelse, hvis han har mistanke om ulovlige varer – men tolderen har ikke kompetence til at afgøre, om forsendelsen skal destrueres. En sådan afgørelse kan kun træffes af en dommer.Sympatisk målsætningEU’s toldregler bygger på forskellige hensyn. Det gælder eksempelvis målet om en smidig varehandel. Samtidig skal reglerne også forhindre kriminelle aktiviteter som smugling af narko, våben og sprængstoffer – eller forfalsket medicin, som kan være decideret livsfarlig.Tolderne varetager altså borgernes interesser over en bred front, og derfor er det vanskeligt at leve fuldstændigt op til Læger uden Grænsers ønske om helt uhindret transit.Jeg har stor sympati for Læger uden Grænsers målsætning om medicin til verdens fattigste. Det vil jeg fortsat arbejde for at sikre. Det vil ACTA ikke ændre på.Jeg bakker også fortsat op om ACTA, som jeg anser for vigtig for designere, kunstnere og andre virksomheder, som skal have mulighed for at kunne håndhæve deres ret til deres design, hits og modetøj.ACTA er vigtig for at fastholde og skabe arbejdspladser i såvel Danmark som resten af EU.
