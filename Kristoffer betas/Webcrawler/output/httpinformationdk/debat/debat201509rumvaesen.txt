Med Rumvæsen Mortensen til middagsselskab
Hvorfor finder det besiddende køn, der har indrettet samfundet efter forgodtbefindende via snedige strukturer og glaslofter, sig i at få alt fra spisevaner og hobbyer til fysisk fremtoning gennemheglet af dets modstykke til selskabets almene moro?


Hvor kunne det være skægt, hvis Andreas Mogensen havde taget et ægte rumvæsen med hjem til Danmark. Det ville sandsynligvis også foretrække Sverige, men lad mig lege med tanken. Vi kan jo kalde ham Rumvæsen Mortensen.Hvad ville Mortensen tænke om os? Jeg tror, at noget af det første, sådan en ville falde over, er, at vi i Danmark opdeler os i &rsquo;mænd&rsquo; og &rsquo;kvinder&rsquo;, og at rundt regnet 95 procent af befolkningen har det fint med det. Den ville nok også notere sig, at dem, vi kaldte &rsquo;mænd&rsquo; forventedes at træde til side for dem, vi omtalte som &rsquo;kvinder&rsquo;. At det var velanset for disse &rsquo;mænd&rsquo; at bære &rsquo;kvinders&rsquo; tunge ting og betale regningerne, når de to køn var ude sammen. Så den ville nok have svært ved at sammenholde de observationer med den gængse, danske opfattelse af, at kvinderne er det undertrykte køn.Vort rumvæsen ville nok pålægge sig selv en del forskning for at nå til bunds i det paradoks, at det køn, der opførte sig servilt og tjeneragtigt i det offentlige rum, betragtedes som det herskende.Hvis den nyankomne rumgæst havde held til at blive inviteret til et dansk middagsselskab ville den undre sig endnu mere: Hvordan kunne det være, at dette overlegne, besiddende køn, som har indrettet hele samfundet efter sine egne interesser, og ved hjælp af snedige &rsquo;strukturer&rsquo; og &rsquo;glaslofter&rsquo; holdt kvinderne nede, fandt sig i at blive ned-, latterlig- og umyndiggjort i en grad, så både dets spisevaner, hobbyer og fysiske fremtoning blev gennemheglet af deres egen livsledsager til selskabets almene moro?Efter sådan en middag, hvor det var blevet vedtaget, at rumvæsenets bordherre (jeg forudsætter her, at man sad mand-kvinde-mand-alien) er for tyk, for doven, skal lade være med at komme salt på maden og generelt få sig nogle fornuftigere interesser, må vores snart lidt slidte Rumvæsen Mortensen virkelig have brug for noget forskning.Og der er ikke meget at hente for den hos de forskere, der beskæftiger sig med køn. De er stort set alle med på vedtagelsen om, at det er synd for kvinderne, og mændene er undertrykkende skurke. Og hvordan laver man sit uafhængige feltarbejde diskret, hvis man er udstyret med tentakler eller flercifret antal yderekstremiteter af anden karakter?Den ville selvfølgelig kunne kaste sig over netdebatter om kønsroller. Jeg ville personligt henvise den til information.dk, hvor folk i det mindste kan stave. Vi kan jo ikke sende kræet tilbage til sin egen galakse med et dansk, den har lært på Ekstra Bladets &rsquo;Nationen&rsquo;.Men selv debatten på Information ville nok forvirre en del. Hvordan kunne højtbegavede, veluddannede feminister mene, at &raquo;køn er en konstruktion&laquo;, og at små børn fra fødslen kan præges i begge retninger, men samtidig give de mandlige debattører det fulde ansvar for den adfærd, de var præget til at udvise &ndash; blot for senere at trække &rsquo;mænd klynker&rsquo;-kortet?Hvordan kan de samme højtuddannede kvinder opgivende spørge, hvor mændene dog er henne i den evige kønsdebat, og så, hvis mændene vover at stikke hovedet frem, hakke dem grundigt ned under gulvbrædderne med hjemmehæklede ord sommansplainingog &rsquo;privilegieblindhed&rsquo;.Det første betyder &ndash; ville jeg forklare Mortensen &ndash; at en mand tillader sig at have en holdning. Det andet betyder, at manden er så vant til at være universets ubestridte herre, at han slet ikke ænser, hvor vanskeligt kvinder har det i alle livets forhold.Men lad os da antage, at den findes, denne privilegieblindhed. Vi kan vel alle glemme, hvor godt vi har det. Så kan man vel godt kalde kvinder for privilegieblinde også? Alt andet ville være sexistisk. Den kvindelige privilegieblindhed forklarer i hvert fald, hvordan tre veninder kan overse en mand, der er trådt ned af et smalt fortov og står med sine to tunge indkøbsposer og den ene sko i en skidengrå vandpyt, mens han venter på, at de passerer.Rumvæsen Mortensen har i hvert fald svært ved at forstå det, men han er jo også en mand.Sebastian Dorset er komiker.Klummen er udtryk for skribentens egen holdning
