Vi må ikke lade frygten vinde

Vi må ikke give alle muslimer skylden for nogle få muslimers voldelige handlinger. Ej heller må vi lade frygten afholde os fra at udøve og forsvare vore friheder - såsom menings- og ytringsfriheden - fordi vi tror, at det kan give os større sikkerhed, mener forfatteren Sherry Jones.

Jeg finder det dybt foruroligende, at to Chicago-borgere er blevet anholdt i forbindelse med et pakistansk komplot om at angribe tegneren Kurt  Westergaard og Flemming Rose, Jyllands-Postens kulturredaktør. En af de to har angiveligt skrevet i et chatroom på Yahoo!, at han er »voldeligt anlagt« over for Rose og Westergaard - og over for mig på grund af mine bøger,Medinas juvelogArven efter Muhammed. Som de ansatte på Jyllands-Posten troede også jeg, at truslerne imod mig var et overstået stadium. Det er de muligvis også. Men selv hvis de ikke skulle være det, nægter jeg at bøje mig for frygten. Mod - moralsk såvel som personligt mod  - er, hvad vi behøver i disse dystre tider.Ikke søge syndebukkeSom A'isha bin Abi Bakr, hovedpersonen i mine  romaner, vil jeg fortsætte med at kæmpe for det, som jeg holder for væsentligt: Et frit og åbent samfund, hvor kærlighed og ikke had er fremherskende. Jeg må ærligt indrømme, at jeg frygter mere for vor kultur og end for mig selv. For hver gang muslimske terrorister dræber, og hver gang de bliver pågrebet i et terrorkomplot, stiger risikoen for, at vi kommer til at gentage historien og lader hadet forblænde vor fornuft.Vi må ikke give alle muslimer skylden for nogle få muslimers voldelige handlinger. Ej heller må vi lade frygten afholde os fra at  udøve og forsvare vore friheder - såsom menings- og ytringsfriheden - fordi vi tror, at det kan give os større sikkerhed.Jeg har mange gange givet udtryk for mit håb om, at mine bøger,Medinas juvelogArven efter Muhammed, vil kunne tjene som brobyggere mellem muslimske og ikke muslimske folkegrupper. Denne seneste hændelse demonstrerer, at vi behøver disse bøger og flere som dem og mere end nogensinde.»Disse tider er for tunge at vakle i,« sagde Sinclair Lewis engang. Vi må forlange mod og vi må selv udvise mod, hvis vi ønsker at fastholde vores ret til at ytre os frit. Og vi må samtidig sky fristelsen til at søge syndebukke og til at hade.  I stedet må vi mobilisere fornuften og med den  - kærligheden.Oversat af Niels Ivar Larsen
