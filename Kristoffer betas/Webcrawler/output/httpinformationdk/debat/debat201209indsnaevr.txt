Indsnævret eller globalt udsyn?
Facebook og Twitter siger noget om verden omkring os. Men på to vidt forskellige måder


Som mange andre har jeg brugt en del tid på sociale medier, fordi vi dér finder muligheder for at kommunikere budskaber i vores professionelle og sociale liv.Susanne Sayers gør sig i Information den 10. august tiltalspersonfor, at Facebook er en tilbagevending til landsbyen.Jeg kaster mig vildt og vanvittigt rundt i sociale medier og forsøger at lære strategier for, hvordan man bruger sociale medier til få budskaber ud i verden – også kaldet online marketing.Undervejs møder jeg en mand, der rådgiver om brug af sociale medier til professionelle formål. Han har en interessant analyse af forskellen på Facebook og Twitter. På det tidspunkt, jeg møder ham, undrer jeg mig over, hvorfor Twitter er så underdrejet i Danmark – mens det er stort i Sverige og USA.Derimod er Facebook nærmest indbegrebet af sociale medier i Danmark. Manden hedder Philip. Ikke at hans navn er relevant. Philip siger, at Facebooks logik er, at vi bliver venner med dem vi kender i forvejen. Helt omvendt følger vi på Twitter mennesker som vi ikke kender, men som vi derved får kendskab til ved at opleve deres kvidren. Facebook er et langt mere lukket kredsløb.Det er interessant, at Facebooks gennembrud i Danmark falder sammen med andre fænomener, som også understøtter det indelukkede og snæversynede . Der er sket en provinsialisering af storbyen. Det giver sig udslag i, at København er et populært rejsemål – især for mennesker der bor i rigtig store byer.Det skyldes ikke, at København er blevet mere spændende og interessant, men det reflekterer en stigende tiltrækning af det overskuelige og afgrænsede. Dermed ofres ellers markante karakteristika ved storbyen. Storbyen som stedet for koncentration af modsatrettede tendenser og pulserende energi. De provinsielle enklaver i storbyens centre består af fællesskaber, der lukker sig om sig selv. Her forener vi os med ligesindede. Jeg undgår dem, der er forskellig fra mig. Det ikke alene understøttes, men forstærkes af et socialt medie som Facebook.Thomas Johannes Erichsen reflekterer den 16. august i Information over vores brug af smartphones. Han registrerer, at vi nu alle stirrer ned i vores telefon uagtet, hvor vi befinder os.De mobile platforme medfører, at vi kan undgå enhver uforudset kontakt med andre mennesker, som vi passerer på vores vej gennem byen. Vi er i fuld kontrol. På Facebook vælger vi vores venner med omhu og ekskluderer andre. Dem vi er sammen med liker alt, hvad vi foretager os, og vi liker dem helt uagtet præferencer, men kun fordi vi er venner. Således passer det godt til vores behov for at være ens og uden indblanding fra fremmede.En strøm af videnMens jeg søger efter svar på, hvad online marketing kan være og kan bruges til, støder jeg også ind i en anden interessant person, der interesserer sig for alle typer gadgets, applikationer og websites. Han har en god beskrivelse af, hvad Twitter er. Rasmus – det hedder han – siger, at Twitter er som at stikke hovedet ned i en stor flod med stærk strøm. I det tilfældige øjeblik jeg logger på Twitter, oplever jeg et virvar af farvestrålende fisk i en stærk strøm af pulserende energi. Jeg lader mig påvirke og påvirker det som sker i min omverden. Jeg er ude af kontrol, men kobler mig på den globale virkelighed.Det er strukturen i det sociale medie, som gør forskellen. Jeg kan ikke blive venner med hvem som helst på Facebook. Først må jeg etablere en rundkreds eller blive lukket ind i en, før jeg kan sende en venneanmodning. På Twitter følger jeg helt fremmede, og som vi går med hinanden i hånden, lærer vi hinanden at kende.Lad os dog få noget mere Twitter og langt mindre Facebook. Løft blikket fra din smartphone. Deltag i verden omkring dig og føl suset fra det globale udsyn, der møder dig. Det drejer sig jo ikke bare om medieplatforme og mobiltelefoner. Ny teknologi vil altid have konsekvenser for den verden vi lever i. Teknologi er aldrig harmløs – med den former vi verden og vores kultur. Vi kan benytte de muligheder vi får givet til at indtræde i verden og skabe verden på ny. Vi behøver ikke lade os nøje med stå i små klaustrofobiske cirkler, hvor ingen får lov til at røre os.Det er heller ingen tilfældighed, at vi lever i en tid, hvor vi forsøger at lukke alt fremmed udenfor vores grænser – med mindre det fremmede bliver ligesom os. Vi lever i frygt for forskellighed. Med stor og voldsom patos tordner vi imod truslen om parallelsamfund, men det er en falsk dagsorden. Parallelsamfund har vi allerede, og det burde være en glæde. Vi skal turde tage den fremmede i hånden. Kun sådan kan vi bliver lykkelige – uden frygt og med appetit på verden. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
