Fra tavshed til spin



Kære Pia AllerslevHvor er det dog forstemmende, men desværre også betegnende, at det eneste man har hørt til dig som børne- og ungeborgmester i København og dermed ansvarlig for hovedstadens inklusions- og skolepolitik er et læserbrev (&raquo;Tjek dine fakta, Signe Løntoft&laquo;, den 17. december), hvor du går efter budbringeren i stedet for at forholde dig til emnet: At ingen politikere tilsyneladende vil forklare endsige forsvare deres egen politik, som Signe Løntoft skrev om i sin klumme &raquo;En enkeltsag&laquo; (den 12. december).Du anklager i stedet journalist Signe Løntoft for ikke at have styr på sine fakta og fejlagtigt udstille dig som en skurk. Det er en klassisk spinmanøvre, der beklikker afsenderen og sætter dig i en position som en stakkels politiker, der er blevet uretfærdigt behandlet. Og som en lille krølle på historien til sidst en oplysning om, at du skam har skrevet til den bemeldte mor tre gange allerede, for lige at vise, at du har hjertet på rette sted. Sådan, så fik vi klaret den ærgerlige historie.Men Signe Løntoft er faktisk en dygtig journalist, og hun har også tjekket sine fakta. Hun kontaktede nemlig mig, der som mor til en dreng, der ikke går i skole på grund af fejlslagen inklusion, var inviteret i studiet iAftenshowetogGo&rsquo; Morgen Danmark. Og Signe Løntoft spurgte mig, om det var rigtigt, at du var blevet kontaktet. Og det var du.Journalisten fraAftenshowetvar decideret flov over, at skulle fortælle mig som mor, hvad du havde svaret. Men hun fortalte, at dit svar havde lydt, at du var &raquo;bevidst om, at det var jeres ansvar, og at du mente, I hjalp så meget, I kunne p.t.&laquo;, blandt andet ved at min søn har fået tilbudt psykologhjælp.Politikere i skjulDet kan godt være, at du ikke blev kontaktet af nogen fraGo&rsquo; Morgen Danmark. Jeg føler mig dog ret overbevist om, at hvis du havde ringet til DR eller TV 2 eller Politiken &ndash; eller et hvilket som helst andet medie og tilbudt at forklare eller forsvare Københavns Kommunes skole- og inklusionspolitik, så havde du fået al den taletid, du kunne ønske dig.I stedet vælger du først tavshed og bagefter spin. På den måde illustrerer du Signe Løntofts pointe med al ønskelig tydelighed, når hun beskriver ansvarlige politikere, der kryber i skjul eller mestrernew speaktil perfektion, mens stat og kommune peger fingre ad hinanden.I mellemtiden har vi stadig ikke hørt et ord om, hvorfor specialklasserne i København blev nedlagt, eller hvordan inklusionsproblemerne i folkeskolen skal løses. Og min dreng går stadig ikke i skole.Stine Malte, Vanløse
