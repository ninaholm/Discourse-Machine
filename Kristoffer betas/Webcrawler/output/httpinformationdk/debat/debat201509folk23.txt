FOLK



 Frederik VI
På denne dag i 1819 udbrød den såkaldte jødefejde i København. Det var pøbeloptøjer, rudeknusninger og plyndringer af galanterihandlere, pantelånere og vekselerere. Modsat Krystalnatten i 1938 skred myndighederne dog ind.
Mindretal
Under solen intet nyt: Nu lever vi atter i en tid, hvor religiøse mindretal har grund til at frygte at få voldsaktioner imod sig: Jødiske institutioner er under permanent politibevogtning, muslimske gravmæler skændes. 
Dirch Passer
Og et andet grumt episk øjeblik fra danmarkshistorien. For 35 år siden faldt efterkrigstidens største komiker sammen på scenen i Tivolirevyen, ramt af et hjerteanfald under en Kim Larsen-parodi. Hans mange grin er udødelige.
Viktor Orbán
Det ungarske problembarn, der ikke rigtig forstår nogen af Europas værdier, mødes i dag i Bruxelles med EU-pinger som Jean-Claude Juncker, Donald Tusk og Martin Schulz. For eksempel vil Orbáns parti genindføre dødsstraf, og den går jo ikke.

