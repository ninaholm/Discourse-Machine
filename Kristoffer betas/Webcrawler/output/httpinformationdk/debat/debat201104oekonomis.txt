Økonomisk stabilitet kræver oprydning i boligsektoren
Mange lande med en stor privat boligsektor er hårdere ramt af krisen end lande med lav andel af ejerboliger. Meget tyder på, at et stort ejerboligmarked gør økonomien sårbar. Det er på høje tid, at politikerne bakker op om lejerne og regulerer det turbulente ejerboligmarked
Drømmen om eget hus kan hurtigt ende galt. Ringe markedsforståelse og overdreven optimisme er opskriften på økonomisk ruin.

For nogle år siden ønskede over 75 pct. at eje deres bolig, men det var kun 60 pct., der faktisk gjorde det.Efterspørgslen var stor, og priserne steg til himlen, fordi en masse købere drømte om spekulationsgevinst og om at få en større bolig, inden priserne steg endnu mere.Nu er der for få købere til de mange boliger, der er til salg, og priserne vil måske falde endnu mere.Der er kommet mange forklaringer på op- og nedturen på ejerboligmarkedet, og økonomer er enige om, at skattestoppet skal væk. Alligevel gør politikerne ingenting. Og måske er ejerboliger i sig selv en dårlig ide. I Island, Irland, Portugal og Spanien, der er hårdt mærket af den økonomiske krise, er andelen af ejerboliger over 70 pct. Hos vores naboer Tyskland og Sverige, hvor økonomien går meget bedre, er kun 40 pct. af boligmassen ejerboliger. Kunne det tænkes, at der er en sammenhæng?Set udefra opfører boligkøberne sig som lemminger, der bare følger efter de andre, som igen følger efter de andre ... ud over kanten. De har ikke meget indsigt i ejerboligmarkedet, og det er jo ikke mærkeligt, når vi kun handler bolig ganske få gange i livet. Den sidste optur på boligmarkedet varede 12 år, fra 1995-2007. Så kun folk over 45 år kan selv have prøvet at sælge med tab, før den seneste boligboble sprang, og krisen indtraf.Men folk over 45 år er ikke den typiske boligkøber, for de sidder normalt fast i den samme ejerbolig, indtil de skal bæres ud. Købsbeslutningerne træffes derimod af mange yngre uerfarne og indbyrdes uafhængige købere.Det er dem, der har placeret mange milliarder kroner i fast ejendom, og langt over halvdelen er lånte penge. Måske er håb og dumhed blandt lægfolk forklaringen på, at krisen er blevet voldsommere i lande med en høj ejerandel på boligmarkedet end i lande hvor andelen er lav.Dyrt at være fattigDet har altid været et politisk ønske for borgerlige politikere, at folk ejer deres bolig. Da den borgerlige regering kom til i 2001, foreslog den straks salg af almene boliger, og ejerboliger fik skattestop. Samtidig er andelsboliger   kommet til at ligne ejerboliger, efter de fik mulighed for individuelle lån. Renoveringspuljen fra 2009, der skulle holde gang i byggesektoren, blev næsten udelukkende et tilskud til ejere.Det nye er, at oppositionen er med på at forkæle ejerne. Tidligere forsvarede venstreorienterede den almene boligsektor pga. dens solidariske og demokratiske elementer, men i den nuværende hårde kamp om flertallet af vælgerne, konkurrerer de med de borgerlige om boligejernes stemmer. For boligejerne er flest, og lejerne har jo alligevel ikke andre at stemme på. Socialdemokraterne, SF og Enhedslistens tilslutning til skattestoppet i 2005-2007 er det mest pinlige eksempel  pinligt, fordi det har øget uligheden.To store rapporter om den almene boligsektor fra 2006 og 2009 lavet i henholdsvis Socialministeriet og Velfærdsministeriet viste, at almene boliger ikke er billigere end ejerboliger, når man indregner det afkast, boligejere har af deres investerede kapital i boligen. Efter lånene er betalt, fortsætter beboere i den almene sektor med at betale en høj husleje. Pengene går bl.a. til nybyggeri via bidrag til Landsbyggefonden.Rapporterne fik dog ikke nogen politikere til at foreslå økonomiske forbedringer til den almene sektor, selv om de almene boliger oprindeligt er skabt som billige boliger til folk, der ikke kan låne et par millioner og heller ikke har til en udbetaling på 50-100.000 kroner.Kun 10 pct. ønskede for nogle år siden at bo til leje, men faktisk bor 36 pct. til leje, heraf ca. halvdelen i almene boliger. Resten bor i private udlejningsboliger. Befolkningen er blevet skarpt opdelt i ejerboliger beboet af dem med højest indkomst eller velhavende pensionister, og lejeboliger beboet af dem med små indkomster.Med rapporterne om den almene sektor blev det tydeligt, at det er dyrt at være fattig. Ydermere betaler beboere i almene boliger også for de ledige lejligheder i afdelingen, ligesom udgifterne tørres af på dem, hvis naboer ikke kan betale huslejen. Ejere har derimod ikke solidarisk ansvar i forhold til naboer, der ikke kan betale af på  lånene, og de betaler heller ikke til nybyggeri via Landsbyggefonden.LejerpartiNår det forlyder, at boligmarkedet er i krise, er det underforstået, at det er ejerboligmarkedet, der refereres til. Det er sælgernes (de riges) synspunkt, vi deler. Det tæller ligesom ikke med, at der samtidig er nogle købere, der er godt tilfredse med det store udbud og de lave priser.Og ja, der er ganske rigtigt en del boligejere, som er i krise. Det er unge børnefamilier, der har købt på toppen af boblen, som nu er teksnisk insolvente  de skylder mere væk, end deres bolig er værd. Det er denne gruppe, politikerne holder hånden over, når økonomer taler om at annullere skattestoppet for at stabilisere økonomien og skaffe finansiering til velfærdssystemet.Man må undre sig over, at partierne ikke laver et tilsvarende huslejestop til glæde for lejere. Der udsættes relativt flere lejere fra deres bolig, end der er ejerboliger på tvangsauktion. Hvorfor denne ligegyldighed over for lejere? Er det, fordi der er så få lejere blandt folketingsmedlemmer, journalister og meningsdannere? Ved en optælling for to et halvt år siden boede kun to folketingsmedlemmer i almen bolig. Det er ca. 1 pct. I befolkningen som helhed er andelen 17 pct. Skal vi virkelig true med at lave et lejer-parti, før partierne på venstrefløjen bryder tabuet om boligskat?Dum og uheldigDet helt centrale spørgsmål er, om ikke boligen er så vigtig, at den slet ikke bør handles i en markedsøkonomi. Ejerboligmarkedet er en kasinoøkonomi. Det giver måske nogle et kick i en ellers kedelig hverdag at deltage på samme måde som aktiespekulation og lotto, men det udløser til gengæld en social deroute, når det går galt, og boligen skal på tvangsauktion.Risikoen for teknisk insolvens og tvangsauktion er et grundvilkår på det kapitalistiske boligmarked, og der kan skabes livslang gæld for dem, som var dumme og overmodige, da de købte, eller som bare var uheldige, da arbejdsulykken skete, eller fyresedlerne blev uddelt. Samfundet må træde til og tilbyde taberne en (dyr) lejlighed i det almene boligbyggeri.Sælg boligen til statenI stedet for at basere al boligpolitik på vilkårene for en lille gruppe af udsatte boligejere, bør politikerne tilbyde ejerne at komme ud af kasinoøkonomien. Boligejere skal kunne sælge boligen til staten eller kommunerne og fortsætte som lejere. Prisen skal være en objektiv størrelse, og det er den offentlige vurdering. Beboere kan fortsætte som lejere, hvis de kan betale en omkostningsbestemt husleje.De borgerlige politikere vil nok kalde dette forslag for nationalisering af boligmarkedet, men det er blot ment som et tilbud om frit valg for boligejere. Sandsynligvis er de fleste boligejere slet ikke tiltrukket af selve ejerskabet. De vil bare gerne have et parcelhus, og den slags er pt. ejerboliger. Eller måske er de blevet tvunget til at købe en ejerlejlighed, fordi der var lang ventetid til en lejelejlighed. Det er svært at sige, hvor mange boligejere, der vil benytte sig af et sådant tilbud om at overgå til lejerstatus, men mon ikke vi kunne komme ned på en ejerandel svarende til den tyske?Det ville betyde, at en større andel af samfundets investeringer ville blive foretaget af økonomer med Nationalbanken som garant. Og så kan vi hæve boligskatterne igen uden at forårsage tvangsauktioner. Det ville stabilisere økonomien, nedbringe uligheden og skaffe penge til stats- og kommunekasserne.Margit Kjeldgaard er cand. polit,  boligejer og folketingskandidat for Enhedslisten.
