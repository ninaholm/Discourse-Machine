Politianmeldelse slører politisk ansvar for folkeskolen
I forrige uge blev skolelederen af den odensianske folkeskole Ejerslykkeskolen, Birgitte Sonsby, politianmeldt for at sige »jeg er så skide træt af jer muslimer, som ødelægger undervisningen!« Som forælder til en datter på skolen er jeg frustreret over, at medierne i deres sensationshunger løber efter enkelthistorierne, der dækker over, at politikerne neglicerer deres ansvar for folkeskolen


Ejerslykkeskolen har en stærk, kompetent og helt rigtig leder. Det er vi mange forældre, og heldigvis også en bestyrelse, der er enige om. Mediernes fokus i ‘skideballesagen‘ har dog haft den uheldige konsekvens, at problemet er reduceret til at handle om, hvad en skoleleder må og kan sige.&nbsp;Det har fået alskens sammenrend af bloggere og debattører med en holdning på den ene eller den anden side af ingenmandsland til at puste sig op, og ytre sig i mere eller mindre elegante og utvetydige vendinger i dagspressen og på diverse debatfora.Ser man bort fra Pia Kjærsgaards forudsigelige og refleksagtige udtalelser om selve ‘skideballesagen‘, og Naser Khaders ditto om forældreansvar, har der fra politisk hold været forbavsende lidt debat om sagens kerne: at folkeskoler med mange tosprogede elever har vanskelige kår.I Fyens Siftstidende d. 24/10, siger Odenses børne- og ungerådmand Stina Willumsen, at der er »en kæmpe stor værdi i at gå i skole i lokalsamfundet i forhold til kammeratskaber, men en mere ligelig fordeling kan være meningsfuld for integrationen.«Ejerslykkesskolen har sjovt nok den stik modsatte problemstilling. Her bliver den lokale skole netop ikke lokal, men fyldes i høj grad med elever fra andre skoledistrikter, hvilket øger andelen af tosprogede og dernæst bevirker at kammeratskaber der skabes i barnets tidlige leveår – typisk i børnehaven – ikke fortsætter i folkeskolen.Willumsens præmis er altså et stykke fra virkeligheden. På ét punkt har Willumsen dog fat i den lange ende: Integration er ikke at have skoler med op mod 50% tosprogede elever i enkelte klasser. Tværtimod får integration af etniske minoriteter på sådanne skoler svære kår.Folkeskolernes rolle som fællesskabsdannende institution og garant for sammenhængskraft i vores samfund opnås ikke ved udelukkende at lade dem påtage sig ansvaret for integration af etniske minoriteter, børn med sociale belastningsforhold i hjemmet eller generelle indlæringsvanskeligheder, imens de ressourcestærke forældre i stigende grad vælger privatskoler, der ikke påtager sig dette ansvar. Dette vil for det første svække folkeskolen som vi kender den, og dernæst opløse de kerneværdier, som en del af os til stadighed tror på.For mange svage eleverVender vi tilbage til sagen på Ejerslykkeskolen, så er der blevet sagt og skrevet en del om både skoleledelse og forældreansvar i en til stadighed mere udfordret og udfordrende folkeskole. De er begge bærende søjler i enhver form for skoledrift- og udvikling.At forældreansvar er et bærende element i folkeskolen er selvindlysende for mange af skolens forældre, og for en mindre gruppe åbenbart knap så åbenlyst. Forældreansvaret rækker dog langt ud over god opdragelse af børnene i form af takt, tone, respekt og tolerance. Forældreansvaret handler også om at ville folkeskolen, og det er i virkeligheden her, den helt centrale og årelange udfordring for Ejerslykkeskolen ligger.Vi bor i et område af Odense, hvor størstedelen af beboerne er etnisk danske. Dog er området også kendetegnet ved, at den overvejende størstedel af disse etnisk danske forældre, sender deres børn på andre skoler end den lokale folkeskole. Resultatet bliver, at den lokale folkeskole netop ikke bliver lokal, men snarere får en etnisk sammensætning, som i skrivende stund tæller ca. 50% tosprogede.At udråbe de tosprogede elever til syndebukke og problemskabere, er et ulykkeligt biprodukt af den noget fordrejede debat, der har verseret de sidste par uger. Respektfuld adfærd og værn om værdierne, har bestemt intet med etnisk ophav at gøre.Det er snarere et spørgsmål om ressourcestærke eller ikke ressourcestærke familiebaggrunde, der er afgørende for børns adfærd. Så meget desto mere grund til ikke at gøre folkeskolen til en sekunda skole, der enten kommer til at fungere som en nødløsning for de, der fx af økonomiske eller ventelistemæssige årsager ikke kan sende deres børn på privatskoler, eller en ringe løsning for de af os, der positivt vælger folkeskolen til.Kæmper uden opbakningRegeringens mål om at Folkeskolen skal være ‘hele Danmarks skole‘ klinger noget hult i manges ører, når realiteterne er, at der navnlig i de større byer skabes A og B hold, som følge af fravalget af de lokale folkeskoler. Folkeskolen er med andre ord på vej til at blive et sekunda-tilbud, hvor de der ikke kan eller vil privatskolerne, må holde for i form af større andel af to-sprogede elever, større andel af elever med indlæringsproblemser osv. Hvorfor ikke knytte et socialt ansvar til de tilskudsmidler der allokeres til privatskolerne?En skæv fordeling af børn med en anden etnisk herkomst end dansk på en rækkefolkeskoler, er hverken fremmende for den brede integration eller det dårlige rygte, som desværre ofte uberettiget, følger skoler med store andele af tosprogede elever.Af Socialdemokraternes mål – ifølge seneste reformudspil – er ‘at færre elever modtager specialundervisning og flere inkluderes i den almindelige undervisning‘, kan få det til at løbe koldt ned ad ryggen på mange forældre til børn i folkeskolen. Her kan man frygte, at ikke alene bliver Folkeskolen den grundskole, der skal bære det tungeste sociale ansvar (som nu), men at den også fremover skal gøre dette med færre ressourcer.En lokal skole, med de værdier der knytter sig til et lokalsamfund, opnås ikke kun ved at forældre, men i høj grad også politikere bakker op om folkeskolerne med særlige etniske udfordringer. Derfor opfordrer jeg i høj grad de uddannelsespolitiske aktører om at vågne op af tornerosesøvnen, og komme ind i kampen. Vi er nogle der står midt i den, og har tænkt os at kæmpe videre. Spørgsmålet er hvor længe vi kan blive ved uden forstærkninger.
