Line Andersen 140991-1234, menneske
Hvorfor er det så svært for DF og Kristendemokraterne at acceptere, at de bør lade min kæreste og mig være i fred?


Vi kender det alle sammen. Det at gå ned ad gaden hånd i hånd med sin kæreste og blive overbegloet og måske råbt efter, fordi det da ikke er særlig normalt, at man gør sådan. Eller nå nej. Det kender I nok ikke til. Jer, Stig Grenov fra Kristendemokraterne og DF, der lever op til de normale standarder for samliv.Normal – et udskældt ord, men dog en kategori, der siger rigtig, rigtig meget. I hvert fald om de personer, der bruger begrebet. Jeg bruger det. For jeg vil jo så gerne være normal. Eller måske vil jeg egentlig ikke, jeg vil bare gerne være. I fred.Jeg er kvinde. Har langt, mørkebrunt hår. Grønne øjne. Er normal af bygning. Måske lidt til den gode side. Fregner. Jeg er studerende. Bachelor-studerende med en fremtid som cand.mag. Jeg er 22, snart 23 (min kæreste råber: »Du er kun 22« i baggrunden – det er en intern joke).Jeg er opvokset i en kernefamilie. Jeg har en mor, som stadig elsker min far, selv om de har været gift i 26 år og været kærester i endnu flere. Jeg har en far, som stadig elsker min mor, selv om de har været gift i 26 år og været kærester i endnu flere.Jeg har to yngre søstre. Vi er meget forskellige. Vi elsker hinanden på trods af den forskellighed. Og det er måske i virkeligheden pointen med dette lille indlæg. At elske hinanden på trods af forskelligheder. Men gud, hvor det dog lyder frelst. Og politisk korrekt. Og nu skrev jeg både gud og frelst i samme sætning, mon det provokerer nogen?En fantastisk morJeg vil ikke hetze. Ikke provokere. Hvorfor skal jeg overhovedet forklare det? Jeg kæmper i virkeligheden ikke for nogen større sag. Det gør jeg så måske automatisk alligevel.Jeg elsker min kæreste – vi flytter snart sammen. Vi har planer for fremtiden. Jeg vil være lærer og forfatter. Min kæreste vil finde kuren mod kræft. Vi har drømme. Vi har håb. Vi forsøger at være modige og tro på os selv.Vi forsøger at være tolerante og respektere andre. Vi forsøger. Men det er svært at være modig, at have drømme, at leve normalt, når der er så mange, der vil blande sig i vores liv, i den måde vi har valgt at leve på, selv om den reelt ikke påvirker dem.Min kæreste og jeg er fælleskøn. Hun er en kvinde. Hun har langt, brunt, krøllet hår. Hun har klare, lyseblå øjne. Hun får candyflossfarvede æblekinder, når jeg fortæller hende, at hun er smuk.Hun bliver en fantastisk mor til vores børn, når vi en dag skal have sådan nogle. Hun er bange, ligesom jeg. Vil bare gerne være normal. Have lov til at gå hånd i hånd uden at blive gloet efter. Have lov til selv at bestemme, om hun kan blive mor.Dit barn tager ikke skadeVi vil bare gerne have lov til at give et fremtidigt barn en tryg hverdag uden mobberi eller dømmende blikke. Ikke fra børnene, de skal nok acceptere det. Men fra de voksne. For vores barn bliver anderledes end deres, men det ville det jo blive alligevel. Ingen mennesker er ens.Måske påvirker vi vores barn? Det gør vi nok, men hvis vi gør, så lærer vi det blot værdier som rummelighed og tolerance, og hvad er der nu galt med det?Vi lærer det, at to piger godt kan være kærester, men at det er okay, at være kæreste med en dreng også. Vi presser ikke dit barn til at leve i skjul, hvis det skulle have anderledes drømme og håb for fremtiden, end de der er – og jeg ved, jeg stigmatiserer mig selv, ved at udnytte denne term – heteronormativt accepterede.Jeg taler blandt andet til dig, Stig Grenov, når du taler om regnbuefamilier, som var de ækle og hænger Silas Holst ud, som befandt vi os stadig i middelalderen.Jeg taler til jer i DF, når I ikke støtter adoption til eller vielser af homoseksuelle. Jeres bevæggrund – at børn har brug for en far og en mor – forstår jeg ikke, når I samtidig anerkender, at et barn kan have en tryg barndom i en såkaldt ’alternativ’ familieforanstaltning. Det hænger ikke sammen i mine ører.Men jeg er selvfølgelig også kæreste med en pige, så hvad ved jeg i virkeligheden, andet end, at vi, ifølge jer, bliver dårlige forældre.I har ret; vi er ikke som størstedelen af befolkningen. Hverken min kæreste eller jeg har en penis. Hverken min kæreste eller jeg har skæg. Eller det vil sige, jeg har faktisk lidt dameskæg, men det bliver fjernet, så snart det blomstrer frem. Men altså, I ved, hvad jeg mener. Eller det gør I måske slet ikke?Jeg elsker min kæreste. Jeg vil have lov til at elske hende i fred. Jeg vil have lov til at træffe mine egne valg. Vælge min egen måde at leve på. Og så skal jeg nok tage konsekvenserne. Dem behøver I slet ikke bekymre jer om.Line Andersen er litteraturstuderende
