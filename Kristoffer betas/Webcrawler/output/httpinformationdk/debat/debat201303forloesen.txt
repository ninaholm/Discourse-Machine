En forløsende replik
I efterklang af ’Borgen’ runger Frihedspartiets Svend Aage Saltums bemærkning om kynisme


Dansk Folkepartis centrale sjæle er af den art, man gør konspirationsteoretikere af, dem med labile forestillinger om fremmedes onde hensigter, om danskhedens hvileløse betrængthed og mistroen til det grænseløse. Partiets ideologi er baseret på &rsquo;angst og bange&rsquo; set i trusler om anslag mod den falske tryghed.I modsætning til disse vælgermæssigt set lønsomme fobier dyrker partiets let opfarende gemytter helgenkårede værdier i koloni-haver, flaghejsning, grænsebomme, flæskesteg, kaserner og værnepligt.Pudsigt nok også jøder på hvem Søren Espersen har kastet sin maskuline kærlighed. Tidligere overrabbiner Bent Melchior måtte forleden til pumperne og øse for udenrigsordførerens drivende hengivenhed bygget på dennes grundpræmis, der består i negativ kollektivisering af alverdens muslimer. Islamister og folk af den islamiske tro bliver trods utallige vidnesbyrd om det modsatte gjort til ét fedt, en øvelse som i Espersens formkurve forekommer skræmmende beslægtet med fortidens antisemitiske rutiner: Beskrives én jøde, kendes resten, &raquo;det ligger i bygningen&laquo; som sunget i en gammel flad dansk revy: en bloddrukken religion baseret på gerrighed og slet skjulte planer om at tilrive sig verdensherredømmet. Har man hørt om én islamist og set terrorens fjæs, kendes alle muslimer, mænd, kvinder og børn. Det ligger i bygningen.Politisk propaganda?Det enkle gemyts hang til demagogiske verdensbilleder i størrelser af 100 procent for eller imod fejler forsat ikke noget i DF. Fjenderne slår til, når de er mange nok, i dette naive land domineret af politisk korrekte kulturradikale, der ikke vil se truslen, men til gengæld benytter sig af dulgte metoder i arrogant magtbegær.Senest har Katrine Winkel Holm i et avisindlæg betrådt et bed, som hun selv, Espersen og Ole Hyltoft allerede har været ude og trampe fladt: Tv-serienBorgener radikal; medlemmerne i Birgitte Nyborgs udbryderparti ligner til forveksling Det Radikale Venstre, flinke og sympatisk fremstillede i grel modsætning til højrefløjen som det modsatte. Ren politisk propaganda.Hvorledes nævnte lille flok fra DF&rsquo;s mellemledende lag bærer sig ad, når de ser fjernsyn, kan kun højere magter gennemskue. Søren Spanning som den civiliserede borgerlige statsminister Hesselboe er da ikke usympatisk eller ligner en kreativ bogfører eller for den sags skyld Lars Løkke Rasmussen. Birgitte Nyborg peger tilmed på Hesselboe som leder af en centrum-højre regering. Som en svært genkendelig Margrethe Vestager går Nyborg til højre!Og endelig,endeligmin dame og de herrer afleverer den afgående formand for Frihedspartiet eller Fremskridtspartiet, hvoraf DF unægteligt udspringer &ndash; altså rent ud sagt det fiktive DF&ndash;Svend Aage Saltum i Ole Thestrups legendariske skikkelse seriens vigtigste replik om forholdet mellem journalister og politik, spillets faktiske hovedtema. Saltum filosoferer i en af sidste afsnits finale scener underfundigt over den kendsgerning, at journalisterne springer frit, kvit og ustandseligt frem og tilbage mellem journalistikken og spindoktoriet; mellem pligten i pressen at oplyse folket og opgaven hos politikerne på Borgen at bedrage dem, så vandet driver.&raquo;Og I kalderoskynikere!&laquo; bemærker politikeren Saltum bag den ukorrekte indendørs piberøg til en indforstået grinende spindoktor Juul, der ikke rigtigt kan svare.Og Saltum forlader Borgen slået af marken af et mere slebent yngre segment, slangen han har næret ved sin barm. &raquo;Altid frejdig når du går,&laquo; synger den slagne i parafrase over Mogens Glistrups sviende pinagtige nedtur i sin tid, da festen var forbi, og den målrettede og snedige Pia Kjærsgaard tog fat. Thestrup forsøger trods alt ikke at eftergøre Glistrups tonedøvhed&ndash;tro et ørevidne&ndash;af bibelske proportioner.De egentlige kynikereMed netop den bemærkning til Nyborgs tidligere spindoktor&ndash;hvem der er de egentlige kynikere&ndash;løftes Ole Svend Åge Thestrup Saltum op i vismændene og serieheltenesHall of Fame, den det ikke er forundt typer som Winkel Holm Hyltoft Espersen at betræde. Ellers ville de anstændigvis have hummet sig og i det mindste ladet som om, at de fattede blot en brøkdel af fiktionens betingelser, samt den frihed der er forudsætning for kunsten som sandsiger. Sammensatte figurer a la griseavler Saltum ligger lige så langt uden for foreliggende fatteevne som evnen til at acceptere andres værdier hinsides egen næsetip.Birgitte Nyborg forsvinder medBorgensafsked ikke sådan lige med det samme fra den danske skueplads. God underholdning, godt afviklet, gode spillere, jovist, men fortrinsvis fordi den virkelige virkeligheds levende modstykker står så smerteligt fjernt fra de fiktive Nye Demokraters leder. Som en Corydon distant fra forestillingen om en politiker drevet af lidenskab og overbevisning og en Thorning fra den legitime drøm om en stats-minister drevet af overbevisning og lidenskab.Dette er ikke en anmeldelse afBorgenpost festum,no way,snarere en spådom om seriens holdbarhed som mindesmærke over det udeblevne kategoriske imperativ i dansk politik. Det kunne være så godt, i det mindste bedre, og så er det hele så fandens nedslående og ualmindeligt almindeligt i al dets udeblevne fordring på andet end en lavere fællesnævner og krav til borgerne om at rette ind, stramme skyklapperne og forme sig i arbejdets lønsomheds navn.Menneskene i denne thorningske halvverden er ikke mål, men midler. Om så titusinder udfases og forarmes, er sigtet erhvervslettelser og arbejdspladser, som de udfasede aldrig får del i. Målsætningens spin er vigtigere end målet. Heri ligger kunstens sorg over virkelighedens virkelighed&ndash;så langt fraBorgenshåb.&nbsp;
