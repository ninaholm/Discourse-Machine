Gentænk velfærdsydelserne
Det må være muligt at honorere velfærdsydelser i stedet for at uddele almisser til passiviserede overførselsindkomstmodtagere


Vi har i Danmark tradition for at tænke nye tanker, når virkeligheden står i for stor kontrast til den traditionelle tænkning på et område. Det har vi vist to gange i nyere tid. Første gang i 50’erne, da landbefolkningen i vidt omfang flyttede til byerne og blev industriarbejdere. Anden gang da kvinderne i 60’erne kom ud på arbejdsmarkedet.Der er derimod ikke tænkt nye tanker i forbindelse med den vækst i antallet af mennesker, der lever af overførselsindkomster. Udviklingen har især taget fart siden begyndelsen af 70’erne. Her er der endnu ikke skabt et konstruktivt alternativ til tvedelingen mellem de arbejdende og de ikkearbejdende. Mens de to førstnævnte omfordelingsbølger har skabt øget vækst, har væksten i antallet af overførselsindkomstmodtagere medført minusvækst for samfundet og misvækst for overførselsindkomstmodtagerne, et betydeligt dræn af de offentlige kasser, nedgøring og stigmatisering af store befolkningsgrupper samt en udvikling af nymoralsk retorik.Skal vi ikke i stedet anskue de mennesker, der i dag er på passive ydelser som en ressource, der ikke blot skal bidrage til at afdrage på vores fælles gæld, men som aktivt kan bidrage til at gøre samfundet bedre for dem og os.Få omkostningerHvad med at udvikle nye lønnede velfærdsopgaver og revitalisere en række servicefunktioner, der er faldet bort, men som fortsat vil kunne bidrage til fællesskabets trivsel og tryghed?Det må være muligt at honorere velfærdsydelser i stedet for at uddele almisser til passiviserede overførselsindkomstmodtagere. Indsatsen kan passende aflønnes ligesom fleksjob. Det vil sige med en løn, der matcher arbejdsmarkedet og med en arbejdstid, der tager hensyn til den række mennesker, der modtager overførselsindkomst, og som ikke kan præstere fuld arbejdstid.Der er mange fordele, men vist kun en mulig ulempe: Det kommer til at koste et eller andet, men formodentlig mindre, end man umiddelbart vil antage, idet en del af ’merudgiften’ kommer hjem igen gennem øgede skatteindtægter, mindre udbetalinger, besparelser på sundhedssystemet samt øget forbrug m.m.Så hvorfor ikke prøve noget nyt?Ove Lund, cand. psych
