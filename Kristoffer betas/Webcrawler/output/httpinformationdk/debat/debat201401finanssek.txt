Finanssektormentalitet
Vi er ikke blot afhængige af den finansielle sektor på områder som bolig, sundhed og uddannelse. Sektorens logik påvirker også vores mentalitet og moral


De modne økonomier i den moderne verden – især i USA og Storbritannien – bliver ofte karakteriserede som ’finansbaserede’ – et udtryk, der afspejler den finansielle sektors stadigt højere status og dens greb om alle afkroge af samfundet, det være sig bolig, uddannelse, sundhed eller andre livsområder, der tidligere nød godt af en relativ immunitet.Hvor dyb en transformation af de modne økonomier, finansialiseringen (eller finansgørelsen) udvirker, fik vi demonstreret under den globale krise i 2007-09 . Krisen opstod i det forvoksede amerikanske finanssystem og var tæt forbundet med boligspekulation. I en kort periode førte krisen til selvransagelse. Mainstreammodellen for økonomisk teori og politik blev draget i tvivl: Hvad skulle man stille op med det dysfunktionelle syge finansielle system? Var tiden måske kommet til at udvikle nye økonomiske teorier? Men efter seks år står det klart, at meget lidt har forandret sig.Hvilke politikker blev taget i brug for at imødegå krisen? Først blev der sprøjtet offentlige midler ind i bankerne for at øge deres kapitalgrundlag. Så blev offentlig likviditet stillet til bankernes rådighed, så de kunne opretholde deres drift. Og endelig blev de offentlige rentesatser skruet ned til et nulpunkt for at gøre det muligt for bankerne at sikre sig overskud ved at låne til egne kunder til højere renter.Den ekstraordinære offentlige rundhåndethed over for de private banker blev fulgt op af besparelser og lønnedgang for arbejdstagere og husholdninger. Egentlige omstruktureringer af finanssystemets grundlæggende virkemåder har ikke fundet sted. De kolosser, der fortsætter med at dominere det globale finansielle system, kan operere i bevidstheden om, at de nyder udstrakt offentlig garanti. Den ubehagelige sandhed er derfor, at ’finansialiseringen’ vil fortsætte.Forandrede husholdningerFinansialiseringen er udtryk for en historisk og dybtliggende transformation af den modne kapitalisme. Erhvervslivets store spillere har rigelige overskud til at finansiere investeringer, er mindre afhængige af at skulle låne hos bankerne og kan deltage i de finansielle spil med deres disponible midler. De store banker har til gengæld lagt større afstand til de store virksomheder, koncentrerer sig mere om at skabe overskud på de åbne finansielle markeder og gennem udlån til husholdningerne.Men også husholdningerne er blevet ’finansbaserede’, idet offentlig investeringsallokeringer i boliger, uddannelse, sundhed, pension og andre vitale områder til dels er blevet erstattet af private investeringsallokeringer, hvortil adgangen medieres af det finansielle system. Ikke overraskende har husholdningerne inden for de seneste årtier opbygget en enorm mængde finansielle aktiver – og passiver.Finanssektorens indtrængen i husholdningernes hverdagsliv har ikke blot skabt en række afhængighedsforhold til den finansielle sektor, men også ændret fremtidsudsigter, mentalitet og sågar moralen i hverdagslivet. Finansielle beregninger gør alt op i penge og omdanner selv de basale goder – boliger, frem for alt – til investeringer.Ingen fremskridtFinansialiseringen har tillige skabt nye former for profit forbundet med de finansielle markeder og transaktioner. Økonomisk gevinst kan frembringes ud fra en enhver indkomst, eller pengesum, der kommer i kontakt med finanssystemet. Husholdninger genererer f.eks. overskud for finansverdenen som debitorer (for det meste ved at betale renter på realkreditlån), men også som kreditorer (for det meste ved at betale gebyrer og afgifter på pensionskasser og forsikring). Finansverdenen er ikke særlig nøjeregnende med, hvordan og hvor den skaber sig overskud, men at den ikke vil holde sig til produktionsfæren er givet. Den spænder vidt og bredt og søger at omdanne alle det sociale livs aspekter til nye chancer for profit.Den finansbaserede kapitalisme er et dybt ulige system, der er skaber bobler og kriser. Hvad kan der gøres ved det? Den vigtigste pointe i denne forbindelse er, at finansialiseringen ikke repræsenterer noget fremskridt for menneskeheden, hvorfor meget lidt af den bør opretholdes. De finansielle markeder er ganske vist i stand til at mobilisere avanceret teknologi, som bruger nogle af de bedst uddannede fysikere i verden til at genskabe prisbalancer over hele kloden på millisekunder. Dette ’fremskridt’ gør det muligt for finansfolk at optjene store overskud, men hvor er den tilsvarende gavn for samfundet ved at afsætte så kostbare ressourcer til disse opgaver?Regulering er ikke nokFinansialiseringen bør rulles tilbage. Men det vil aldrig lykkes ved hjælp af regulering alene. En tilbagerulning vil også nødvendiggøre, at der skabes et offentligt bankvæsen, der skal være indstillet på at tjene offentligheden. Det vil også kræve, at der udvikles redskaber til effektiv kontrol med den private banksektor og de internationale kapitalstrømme. Ikke mindst vil det kræve nye metoder til at opfylde de finansielle krav i husstande, samt små og mellemstore virksomheder. Der er et presserende behov for, at fællesskabsorienterede måder til at finansiere bolig, uddannelse, sundhed og andre basale varer og tjenester til det arbejdende folk, således at den finansielle sektors greb om hverdagslivet kan brydes.I sidste ende vil finansialiseringens magt ikke kunne knækkes uden et ambitiøst program, der sigter på at genetablere det sociales forrang frem for det private og kollektivets forrang frem for individets i det moderne samfund. At rulle finansialiseringen tilbage er uomgængeligt, hvis det skal lykkes at tøjle dagens grasserende kapitalisme.Costas Lapavitsas er professor i økonomi ved The School of Oriental and African Studies, University of London. Han har senest udgivet bogen ’Profiting Without Producing: How Finance Exploits Us All’© The Guardian og Information Oversat af Niels Ivar Larsen
