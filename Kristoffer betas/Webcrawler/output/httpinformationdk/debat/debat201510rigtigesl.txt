Carly Fiorina: Den rigtige slags feminist
Kampen om kvindekroppen raser igen i USA. Som sædvanlig handler det om retten til abort. Og om en kvinde ved navn Carly Fiorina
Centralt i værdikampen om familieplanlægning står p.t. en kvinde ved navn Carly Fiorina &ndash; den kvindelige kandidat i det republikanske felt, der nu er nummer tre i kampen om at blive partiets præsidentkandidat i 2016

Hvasså, ærede læsere. Hvad sker der ovre i Washington, D.C.?Ikke så lidt skulle jeg mene: Der er primærvalg, der er FN&rsquo;s Generalforsamling, der er Ruslands nylige bombetogt i Syrien, flygtningedebat, orkaner og budgetkrise &ndash; what&rsquo;s new? Men så er der også aborter. Yes &ndash; aborter. Et evigt brændende og kontroversielt emne i Amerika. Der er godt nok et pænt flertal for retten til abort (55 procent for, 40 procent imod på 20. år), men minoriteten er stor nok &ndash; og ivrigt støttet af Det Republikanske Parti &ndash; til at skabe evig ballade.Lige nu kæmper højrefløjen en indædt kamp for at tage den offentlige støtte fra Planned Parenthood, en organisation, der hjælper kvinder med familieplanlægning &ndash; herunder aborter, men først og fremmest screeninger, vacciner og sundhedshjælp til børn og mødre fra fattigere familier. Hvis ikke støtten fjernes, står de mest konservative politikere klar til at blokere for USA&rsquo;s finanslov. Det vil i givet fald ske ved udgangen af december.Centralt i denne værdikamp står p.t. en kvinde ved navn Carly Fiorina &ndash; den kvindelige kandidat i det republikanske felt, der nu er nummer tre i kampen om at blive partiets præsidentkandidat i 2016. Fiorina er dygtig, kølig, kontrolleret og effektiv. Hun er også tidligere administrerende direktør i it-giganten Hewlett-Packard og blev på et tidspunkt kåret som den mest magtfulde erhvervskvinde i USA. Lige indtil hun blev afsat efter massefyringer af 30.000 ansatte og med et lidet flatterende eftermæle. &raquo;Den værste CEO, man kan forestille sig,&laquo; er et ofte hørt skudsmål.Men hendes køn kan man ikke tage fra hende, og noget af det interessante ved Fiorina er den effekt, hendes korstog mod aborter og Planned Parenthood &ndash; hvor hun frejdigt har benyttet enhver manipulation, der findes i den store stygge spin-bog &ndash; har haft på de traditionelt liberale (venstreorienterede) amerikanske feminister.Som forfatteren Jennifer Weiner sagde tilNew York Times i sidste uge: &raquo;Det er så underligt &ndash; hun ligner en af ​​os, men hun er det ikke.&laquo;Ligestillingsforkæmperne er på den ene side tilfredse med at se en kvinde lukke munden på førerhunden Donald Trump (noget som Fiorina dygtigt formåede i den anden republikanske præsidentkandidatdebat), men samtidig hader de hendes holdninger.Som Erin Gloria Ryan, chefredaktør for den feministiske blog Jezebel, tweetede for nylig: &raquo;Carly Fiorina er en iskold mørkets dronning, en debatprinsesse, som jeg er forelsket i &ndash; og rædselsslagen over.&laquo;MagasinetCosmopolitan spurgte i en artikel: &raquo;Kan man elske en kampagne, men hade en kandidats politik?&laquo; Underrubrikken lød: &raquo;Carly Fiorina er kandidaten, jeg havde håbet, Hillary Clinton ville være.&laquo;Med andre ord: Feministerne ville ønske, at Clinton var mere effektiv, mere handlekraftig og mere populær &ndash; som Fiorina, der her i september offentliggjorde en kampagnevideo med kvinder i alle aldre og farver, hvor hun siger: &raquo;Vi er ikke en særlig interessegruppe. Vi er størstedelen af ​​nationen. Mit ansigt viser en 61-årig kvinde. Jeg er stolt af hvert år og hver en rynke.&laquo;Splittelsen er ikke ny &ndash; de liberale feminister havde samme kvaler med Sarah Palin i sin tid. Og de danske kvindeorganisationer havde tilsyneladende også begyndervanskeligheder med at hive lykønskningerne ud af posen til Pia Kjærsgaard, da hun blev formand for Folketinget.Spørgsmålet er med andre ord det klassiske (men så vidt jeg ved fortsat ikke løste): Står ligestilling over politik? Er ligeret simpelthen en menneskerettighed? Lighed for loven. Bum. Eller er feminisme langt mere kompliceret? Et projekt, der ikke kan skilles fra det politiske?Den amerikanske debat er altid vildere, mere ekstrem og højtråbende end den danske. Meget bliver mere synligt i et samfund, der ikke ejer velfærdsstatens økonomiske og kulturelle støddæmpere. Hvilket på godt og på ondt er både meget værre og meget bedre. Det kan være hårdt at leve i USA. Men mange dilemmaer træder til gengæld glasklart frem. Således også dette.Annegrethe Rasmussen er udenrigskorrespondent i Washington, D.C. Klummen er udtryk for skribentens egne holdninger
