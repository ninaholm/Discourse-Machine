Statsborgerskab kan være dobbelt



Man kan godt være loyal over for to kulturer på samme tid. Det var mit budskab, da jeg for nylig var til en debat i Den Sorte Diamant om dobbelt statsborgerskab, arrangeret af Ungenetværket i København.Baggrunden for arrangementet var, at regeringen snart fremsætter et lovforslag, der gør det muligt at have et andet statsborgerskab ud over sit oprindelige, hvilket er tilladt i 20 andre EU-lande. Det er et vigtigt lovforslag, for naturligvis kan man godt have fødderne solidt plantet i to kulturer. Diskussionen kommer desværre ofte til at handle om, at loyaliten over for Danmark står imod tilladelsen af dobbelt statsborgerskab. Men det er lige omvendt &ndash; dobbelt statsborgerskab styrker loyaliteten.For det første rækker vi en hånd ud til alle udenlandsdanskerne. I dag bor 250.000 danskere i udlandet. Det er helt almindelige mennesker, der rejser ud i verden, forelsker sig, stifter familie, finder et spændende job og finder ud af, at de gerne vil have en fremtid dér. De udenlandsdanskere kan få problemer med at få samme rettigheder i landet, hvis de ikke frasiger sig deres danske statsborgerskab. Og jeg tror mange vælger det af nød.Dobbelt statsborgerskab vil give mulighed for at forblive dansk i modsætning til tidligere. Gør det en mindre dansk? Bestemt ikke. Tværtimod tror jeg, udenlandsdanskere vil føle mere loyalitet over for Danmark.Gavner integrationenFor det andet bliver det muligt for udlændinge, der bor i Danmark, at blive danske statsborgere uden at opgive deres oprindelige statsborgerskab. Og jeg er slet ikke i tvivl om, at det har stor betydning for integrationen. Selv om man er flyttet til et andet land og har boet der i mange år, slipper man ikke sine rødder fuldstændigt. Jeg er overbevist om, at man tager mere del i det danske samfund, hvis man oplever, at ens rødder respekteres og man ikke bliver tvunget til at vælge side. Og dét vil gavne integrationen.Man kan godt være loyal over for mere end én kultur. Det anerkender vi ved at give mulighed for at have dobbelt statsborgerskab. Det gør Danmark stærkere. Både inden og uden for grænserne.Yildiz Akdogan, MF og medlem af Udenrigsudvalget (S)
