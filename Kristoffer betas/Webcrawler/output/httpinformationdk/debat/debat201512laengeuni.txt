Hvor længe skal universiteterne forblive virkelighedsfjerne reservater?
Ingen i universitetsverdenen har tilsyneladende nosserne til at erkende det problem, at de uddanner for mange til arbejdsløshed


Jeg droppede endegyldigt planen om at blive verdensstjerne i den amerikanske basketball-liga NBA, da jeg var omkring 14 år. Som årene skred frem, stod det klart, at mens mit hoved fungerede fremragende, var min fysik ikke gjort af det stof, internationale sportsidoler er lavet af.Desuden var hele den ældre generation &ndash; mine forældre, politikerne, kulturen og samfundet i øvrigt &ndash; enige: Uanset hvad du gør, så tag en god, akademisk uddannelse først. Så er du i det mindste garanteret job.Så jeg begyndte på universitetet. Radikale Venstre mente dengang, at en hel generation af akademikere som mig skulle tænke Danmark frem på førstepladsen i den internationale konkurrence.Læs også:&nbsp;&rsquo;Så skal jeg fortsætte, som om intet var hændt&rsquo;Men allerede før jeg afleverede mit speciale i foråret, stod det klart, at der ingen job var. Mine graduerede venner sloges alle som bæster for at få ansættelser. De få, der har fået job, er i tvivlsomme ansættelser på vikarbasis eller i løntilskud. Dimittendledigheden i Danmark er på 30,4 procent. For min uddannelse, forvaltning, er den på omkring 40 procent. Og det er ikke en eller anden &rsquo;tegn og gæt&rsquo;-uddannelse, jeg har trukket i en automat, men en hardcore uddannelse i politik og administration.Det er svært ikke at sidde tilbage med en følelse af, at man på trods af fem års hårdt arbejde har fået det, min far ville have kaldt &raquo;en bar røv at trutte i&laquo;. På trods af et 12-tal i specialet og et gennemsnit på omkring 10 har hverken statslige styrelser eller kommuner uden for København vist nogen interesse. I lang tid undrede jeg mig over, at der altid var mellem 290 og 320 ansøgere til de job, jeg søgte. Indtil det gik op for mig, at det var de samme ansøgere til samtlige job.Læs også:&nbsp;Hvad skal du efter studierne? &rsquo;Jeg skal være arbejdsløs&rsquo;Jeg ser absolut ikke mig selv som et offer. Min &rsquo;krisesituation&rsquo; består i, at samfundet har betalt for at overuddanne mig. Jeg er højst frustreret over, at rådgivningen igennem mine 18 års skolegang har været så fuld af floskler og forkerte forudsigelser.Værst er ideen om, at universiteterne ikke er til for at uddanne unge mennesker til beskæftigelse. I det akademiske miljø opfatter man ikke universitetet som en institution med den helt lavpraktiske, samfundsgavnlige funktion, at størstedelen af de studerende skal skaffe sig et job med de evner, de tilegner sig. Interaktionen med de aktører, der skal ansætte de studerende efter endt uddannelse, begrænser sig typisk til såkaldte karrieredage, hvor virksomhedernes praktikanter sendes til universitetet med favnen fuld af flyers.Universiteterne ser nemlig stadig sig selv som reservater for fri forskning. Det kunne de nemt tillade sig i en verden, hvor efterspørgslen på akademikere var tårnhøj. I dag, hvor der går 13 af os på dusinet, virker det som en bizar luksus.Læs også:&nbsp;Eksperter: Mangel på arbejdskraft er overdrevetPå Roskilde Universitet har rektor Hanne Leth Andersen reageret på den nye virkelighed med vanlig flødeskumssnak.&raquo;Undervisningen skal vendes på hovedet,&laquo; sagde hun sidste år til Politiken og fyrede derefter lidt bullshit-bingo afom, at de studerende lever i en &raquo;fragmenteret virkelighed&laquo;, så universiteterne må arbejde &raquo;målrettet&laquo; og omstille sig til &raquo;nutidens vidensparadigme&laquo;.Hvordan det helt konkret skal foregå, er der ikke mange bud på. Noget med flipped classrooms og spontan undervisning, som dækker over modefænomener snarere end grundlæggende forandring.Men det svar på udfordringerne, man hører fra &rsquo;den gamle skole&rsquo;, er mindst lige så misforstået. En række gnavne professorer benægter mere eller mindre, at der overhovedet skulle være behov for ændringer. Overlæge Steffen Jacobsen udleverede med bragende perfiditet denne forandringsresistens i Berlingske, da han svarede på Leth Andersens luftige visioner for universiteternes fremtid. Ønsket om at ændre på universitetets indretning var blot udtryk for en &raquo;socialistisk utopi&laquo;, skrev han.Læs også:&nbsp;Dimittend-ledighed koster staten dyrtDebatten har ikke rykket sig siden. Ingen af de to respektive skoler inden for det moderne universitetsvæsen har øjensynligt nosserne til at erkende det problem, at de uddanner en væsentlig del af deres studerende til arbejdsløshed.Casper Gronemann er cand.scient.adm. og politisk analytikerKlummen er udtryk for skribentens egen holdning
