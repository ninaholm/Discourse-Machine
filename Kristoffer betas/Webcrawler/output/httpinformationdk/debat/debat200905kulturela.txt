Kulturel ansvarlighed efterlyses

Dårlige økonomi tvinger de spillesteder til at satse på det sikre. Og får det lov at fortsætte meget længere, risikerer vi at tabe en hel generation af musikere og komponister på gulvet. Arkiv

Den økonomiske krise kradser for alvor på spillesteder over hele landet. Sponsoraterne krymper, koncertgængerne er blevet færre, og de har færre penge med i byen, så også barsalget skrumper.Finanskrisen er nu også en kulturkrise. Ifølge en ny opgørelse fra brancheorganisationen spillesteder.dk er der akut behov på 25 millioner kroner, hvis vi skal undgå, at spillesteder trækker stikket ud, lukker og slukker.Kulturministeren og kommunerne har et fælles ansvar for at sikre, at spillestederne kommer helskindet gennem de hårde tider. De rytmiske scener udgør overalt i landets byer en livsnerve i det lokale kulturliv. Det skal den ekstraordinære finanskrise ikke have lov til at ødelægge. Derfor har Københavns Kommune netop besluttet at give en økonomisk håndsrækning på knap fire millioner kroner til byens trængte spillesteder.I Københavns Kommune har man altså påtaget sig sin del af ansvaret. Nu er der brug for, at kulturminister Carina Christensen (K) også lever op til sit og rækker hånden ud til den rytmiske musik. Selv om hun som resten af regeringen havde svært ved at overskue finanskrisens omfang, så har hun også sagt, at de statslige tilskud "står som garanten for, at dansk kulturliv fortsat vil være nyskabende og mangfoldigt".Sikre potentialetDet er kloge ord, som Carina Christensen bør stå ved - også i spillestedernes tilfælde. Uden krisestøtte kvæler vi det vækstlag, som alt den nyskabende musik udspringer fra. Den dårlige økonomi tvinger de overlevende spillesteder til at satse på det sikre. Og får det lov at fortsætte meget længere, risikerer vi at tabe en hel generation af musikere og komponister på gulvet.Derfor bør kulturministeren lytte til sin forgænger, som i 2007 understregede, at "vi skal udnytte det potentiale, som findes i de rytmiske vækstlag, og gode ideer efterlyses i øvrigt".I den nuværende situation må ekstraordinær støtte til de nødlidende spillesteder siges at være en rigtig god idé, hvis man vil sikre potentialet i den rytmiske musik på længere sigt. Og er det ikke, hvad en kulturminister skal?Pernille Frahm, kulturordfører for SF og Bo Asmus Kjeldgaard, børne- og ungdomsborgmester i København for SF
