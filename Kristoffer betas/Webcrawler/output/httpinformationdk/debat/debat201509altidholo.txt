Ikke altid holocaust-kortet
Når venner og politiske frænder sammenligner mine holdninger til flygtningekrisen med det værste overgreb på menneskeheden i moderne historie, bliver jeg ærlig talt en smule træt. Hvis vi ikke kan debattere de bedste løsninger, går det ud over dem, vi ønsker at hjælpe


&raquo;Det er vor tids Holocaust!&laquo; Ordene afbryder den ophedede diskussion henover fadøllene på Bastard Café i København. Det er min ven, Thomas, der siger dem, men de er hentet hos filosoffen Joseph H. Carens. Jeg har lige nævnt, at jeg mener, man bør indføre en pulje på omkring halvdelen af vores udviklingsbistand til at hjælpe flygtninge &ndash; i stedet for at tage imod et fåtal til ophold her i landet. Thomas er uenig og fremfører nu Carens argument: at EU risikerer at gøre sig skyldig i et nyt Holocaust, hvis vi ikke tager imod flere.Nutidens flygtningekrise har givet anledning til den mest polariserende politiske situation, jeg har oplevet siden indvandrerdebatterne for 15-20 år siden. Anklagerne om kynisme fyger henover landets stueborde, og din holdning til spørgsmålet bestemmer, hvorvidt andre anser dig for at være et moralsk medmenneske eller ej.At emnet bringer sindene i kog er forståeligt nok. Når døde børn skyller op på strande, er det basal medmenneskelighed, som får os til at reagere med gru. Når mennesker som den britiske politiker Peter Bucklitsch skyder skylden for den lille dreng Aylan Kurdis tragiske død på &raquo;grådige forældre&laquo;, er det helt rimeligt at anklage manden for at være et gigantisk røvhul. Problemet opstår, når man anser sine egne løsninger som de eneste rigtige. Når man stempler alle andres holdninger som umenneskelig ligegyldighed.Tilbage på Bastard Café var mit argument, at man ved at give asyl via opholdstilladelse hjælper meget få mennesker på en meget dyr måde. De statslige aktører og NGO&rsquo;er, der forvalter vores udviklingsbistand, sørger for, at vi er blandt de førende lande i verden til den slags arbejde. Jeg ønsker at bruge vores ressourcer på at få de erfaringer til at arbejde i flygtningekrisen. For at finansiere dette foreslog jeg et stop for opholdstilladelse til asylansøgere, og det var her, Thomas protesterede. For var jeg så ikke at sammenligne med de mennesker, som ikke ønskede at hjælpe jøderne under Anden Verdenskrig?Selv hvis vi ser bort fra, at mange jødiske flygtninge faktisk blev huset i lejre i efterkrigstiden, så er sammenligningen håbløs. Når et forslag om at forsøge at løse flygtningekrisen på anden vis end ved at give et par tusinde mennesker opholdstilladelse inden for landets grænser sammenlignes med den aktive udryddelse af millioner af jøder, har vi for længst passeret rummet for meningsfuld samtale. Vi er ikke længere demokratiske mennesker, der er politisk uenige, men decideret fjender.Og det er sørgeligt at se venner og politiske frænder sammenligne ens holdninger med det værste overgreb på menneskeheden i den moderne historie. Når jeg bladrer igennem mit Facebook-feed er der rigelige eksempler på photoshop&rsquo;ede billeder, der giver EU skylden for de døde, og der er masser af delinger af Carens Holocaust-argumentation. Værre er det dog, hvis manglen på samtale står i vejen for en reel løsning på flygtningekrisen. Mens vi skændes og mundhugges om, hvem der er de gode mennesker, forværres dagligdagen for fire millioner syriske flygtninge og de mange andre, der er på flugt.Der er selvfølgelig en rimelig kritik at rette mod højrefløjen. Tænker man på, hvor ofte de snakker om at hjælpe i nærområderne, er det slående, at de med regeringsmagten i hænderne stadig ikke har leveret noget som helst konkret. Men svaret her må være at holde dem til ilden og kritisere dem for deres løsningers manglende virkning &ndash; ikke at slå dem i hartkorn med nazister.Med andre ord: Tænk dig om, før du angriber din modstanders værdi som menneske. Måske er vedkommende lige så interesseret i at hjælpe flygtningene, som du er. Bare på en anden måde.Casper Gronemann er cand.scient.adm. og politisk analytiker.Klummen er udtryk for skribentens egen holdning.
