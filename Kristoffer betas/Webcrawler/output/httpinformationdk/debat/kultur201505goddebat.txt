’En god debat må gerne være lidt polemisk’
Jeg ser det ikke som min primære opgave at forholde mig til, om tonen på de andre aviser er for grov. Men det er da klart, at der altid er en risiko for, at vi som avis er med til at skabe en unuanceret debat ved at bringe indlæg, der er skrevet alene for at provokere
Troels Behrendt Jørgensenmedredaktør på Information

I dagens Kultur bliver debat- og bloguniverset på Berlingske kritiseret for at være for groft over for muslimske minoriteter. Men er medierne &ndash; og dermed også Information &ndash; ikke alle medskyldige i et kapløb om at bringe de mest polemiske indlæg på nettet? Informations medredaktør Troels Behrendt Jørgensen giver svar på tiltale.&ndash; Information bruger i høj grad debatstoffet for at lokke folk ind i butikken via klik. Kan det ikke være med til at gøre debatten skarpvinklet og unødvendig hysterisk?&raquo;Hvis vi kun vurderer os ud fra antallet af klik, er der en risiko for, at debatten hurtigt bliver skævvredet i forhold til det billede, der tegnes af verden. Men nu måler vi ikke kun succes på klik, men også på brugernes engagement, loyalitet og tidsforbrug. Når det er sagt, mener jeg, at en god debat gerne må være lidt polemisk.&laquo;&ndash; Skader det ikke vores demokratiske samtale, hvis alle medierne ligger derude på de sociale medier og forsøger at råbe højest for at lokke læsere til at klikke?&raquo;Det er jeg ikke enig i, at medierne nødvendigvis gør. Det er rigtigt, at blog- og debatuniverset er vokset meget på aviserne de seneste år. Men jeg mener nu også, at der foregår megen saglig debat rundt omkring på avisernes hjemmesider.&laquo;&ndash; Vi refererer i dagens avis kritikere, der mener, at Berlingskes blogunivers er for groft. Er der ikke en risiko for, at Information &ndash; bare på nogle andre områder &ndash; får en uforsonende tone, fordi budskabet skal være så klart og &rsquo;provo&rsquo;-faktoren så høj?&raquo;Jeg ser det ikke som min primære opgave at forholde mig til, om tonen på de andre aviser er for grov. Men det er da klart, at der altid er en risiko for, at vi som avis er med til at skabe en unuanceret debat ved at bringe indlæg, der er skrevet alene for at provokere. Derfor er det også vigtigt, at der er en tanke bag enhvers avis&rsquo; debatpanel, og at det er sammensat ud fra en ide om, at det skal favne seriøsitet og faglighed.&ndash; Har vi som medier ikke et ansvar for at holde den fælles samtale nuanceret og forsonende?&raquo;Jo, det har vi bestemt. Men det er ikke kun mediernes ansvar at holde en ordentlig tone. Alle, der bruger de sociale medier, har et medansvar for at skabe en god debat. Selvfølgelig har medierne et større ansvar end den enkelte bruger, fordi medierne udvælger og lægger brevpapir til deres debattører. Derfor skal medierne heller ikke bare give en publicerknap til hvem som helst. Der er nødt til at være en redigering og en overordnet idé bag, hvem der blogger og debatterer på aviserne.
