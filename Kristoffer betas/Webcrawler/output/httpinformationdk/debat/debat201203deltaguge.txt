Deltag – Uge 14
En ugentlig oversigt over muligheder for at deltage og engagere jer i Informations journalistik, debat og arrangementer.


 Crowdsourcing: Vi overvåger overvågerne!
Hjælp os med at kortlægge brugen af overvågningskameraer i det offentlige rum. Ingen reelt har et overblik over omfanget, vi ved ikke præcist hvem og hvad der bliver overvåget, og hvad det sidenhen bliver brugt til. Download Android applikationen Kamera Spotter på journalen, og upload jeres billeder af de kameraer, I støder på i det daglige.
10 teser for praktisk socialisme
Hvilke principper og værdier tegner den moderne, praktiske socialisme? Genoplivningen af Matthias Tesfayes 10 teser fra 2005 har fornyet debatten op til SF’s landsmøde, der med lanceringen af et nyt principprogram skal tegne retningen for partiet i de kommende år. Vi inviterer jer til at udvikle teser for praktisk socialisme som optakt til landsmødet 13-15. april. Læs mere på journalen Hvad er praktisk socialisme?.
Overhørt – vær med på en lytter!
På gader og stræder er Information med på en lytter. De sjoveste udsagn viderebringes hver uge i fredagens avis. Har du også hørt en sjov eller skæv sætning, som du vil dele med andre, så send en mail til debat@information.dk.
Hvad bør vi læse - bare ikke her…?
Har du en artikel til nyhedsbloggen, som ingen bør gå glip af? Send et link til deltag@information.dk og en linje om dens eksistensberettigelse for nyhedsbloggen på Information.
Læserne spørger: Jette Hansen
Jette Hansen er forfatter og udgav 8. marts bogen ’Patteprinsen og de skinhellige drager’. Ifølge Jette Hansen er feminismen og kvindekampen blevet kørt ud på et sidespor af de borgerlige antifeminister. Send spørgsmål senest tirsdag til ls@information.dk
Tranedans og tempelridderen
Tag på tur til Sverige med Information 5-6. april til et af årets ornitologiske højdepunkter, når tranerne raster og danser i området omkring Hornborgasjön. Det er sjovt nok også historisk centrum for tempelridderen Arn. Læs mere og køb billet på iShoppen.
Listen opdateres i ugens løb på information.dk

