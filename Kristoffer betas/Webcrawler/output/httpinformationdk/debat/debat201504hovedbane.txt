Hovedbanegården - et ikon i forfald



Nørreport Station er netop genåbnet som en æstetisk magtdemonstration i det offentlige rum. Men blot en kilometer fra Nørreport ligger Københavns Hovedbanegård med en æstetik i frit fald. Hovedbanegården er i dag et centralt rum i byen helt uden stolthed.Arkitekten bag Hovedbanegården, Henrich Wenck, sagde ved indvielsen i 1911, at banegården &raquo;skulle være passende for Danmark &ndash; for vort Lands Forhold og dets Karakter &ndash; således, at det sidste Indtryk, som bortdragende Danske fik, var samme, som mødte de ankommende Fremmede&laquo;. Men er Hovedbanegården i dag repræsentativ for Danmark, endsige København?Wencks arkitektur, hans gesamtkunstwerk, er i dag gemt bag shoppingcentrets 21 butikker og en æstetik, der er ude af kontrol. Hovedbanegården er proppet med discount, fastfood og bad taste. Jeg har ikke noget imod discount eller fastfood, men hvorfor er der stort set ikke andet repræsenteret i de engang så stolte rammer?McDonald&rsquo;s og 7-Eleven har delt rummet mellem sig, og nu er Dunkin&rsquo; Donuts også rykket ind. Et københavnerikon af de store er ødelagt af en ufølsom indretning. Et samlingspunkt gennem generationer, for skoleklasser, elskende og den enlige mor med ungerne på vej til Zoologisk Have sammen med børnenes nye papfar, er devalueret.Tromlet dansk designKøbenhavns Hovedbanegård er et udtryk for, at dansk design er blevet tromlet af de store kæder og et resultat af en ledelse, der er ved at forvandle et centralt offentligt rum til en æstetisk losseplads. Billetautomaterne og check-in-standerne for rejsekortet skal selvfølgelig være lette at komme til for de rejsende, men læg mærke til den ufølsomme placering i forhold til rummet. De står der bare og matcher slet ikke Henrich Wencks arkitektur og design. Det er den lette løsning, vi har med at gøre.Jeg er med på, at Hovedbanegården også ligger under for markedskræfterne. Der er penge for banegårdens ledelse i at ofre de ellers smukke rammer til fordel for bad taste. Men har ledelsen af Hovedbanegården som offentlig aktør ikke et ansvar for at vedligeholde og udbygge det offentlige rum, så det forbliver folkeligt og ikke plat? Hvor dybt skal et så væsentligt rum i byen synke, før nogen &ndash; politikerne &ndash; griber ind?Christian Andersen, København
