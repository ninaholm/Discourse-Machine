Den danske natur er i frit fald
Konstaterede en overskrift i Information for 12 dage siden – Men hvad så efter energiforliget for fem dage siden?


Den store Omstilling.Materiel vækst, som vi kender den, er ikke længere mulig. Der er krise på finansmarkederne, olie- og fødevarepriser stiger, mens klimabelastningen vokser. Information får bud på en ny dagsorden for vækst ...Ny skrift fra torsdag den 29. marts.Egenannonce i Information»Den danske biodiversitet er i stadig tilbagegang. Som konsekvens er 20-40 pct. af de danske arter truede. Det er et højt tal. Det står ikke bedre til for det fåtal af arter og naturtyper, som EU har defineret et særligt ansvar for ... Danmark står bemærkelsesværdig dårligt i sammenligning med andre europæiske lande.«’Danmarks Natur frem mod 2020 – om at stoppe tabet af biologisk mangfoldighed’, side 103.Ja, ny skrift (og en altomfattende Omstilling i både økonomi, politik, ånds- og gemen livsstil) synes at være på høje tid, da rapporten om Danmarks forarmede natur udkom for 12 dage siden. Suppleret af FN, som for fire dage siden slog alarm med nye klimatal: »Varmeste årti i 150 år – 2000’erne var et historisk varmt årti, hvor klimaforandringerne tog yderligere fart. Det fastslår FN’s Meteorologiske Organisation (WMO): ’Årtiet 2001 til 2010 var det varmeste, siden målingerne begyndte i 1850.’ Ni ud af de 10 enkeltår i 2000’erne indskriver sig endda også helt i top over de varmeste år, som man nogensinde har målt. ’Klimaforandringerne finder sted nu og er ikke en eller anden fjern fremtidstrussel’, siger WMO-chefen Michel Jarraud. ’Verdenen bliver varmere på grund af menneskelige aktiviteter (in casu materiel vækst, som vi kender den, el), og det resulterer i omfattende og potentielt uoprettelig effekt på vores jord, atmosfære og oceaner’, tilføjer han. De sidste 10 år har også oplevet ekstremt nedbør i store mængder (jf. skybruddet over København 2. juli sidste år, el), som har ført til betydelige oversvømmelser på mange kontinenter, men udmarvende tørke andre steder på kloden.«Seks anbefalingerTilbage til den danske natur i sit påtvungne – af materiel vækst, som vi kender den – frie fald: »Nøglen til at redde den danske biodiversitet er at udpege en række områder i både skove, det åbne land og i havet, hvor hensynet til dyr og plantearters trivsel går foran andre interesser (in casu materiel vækst, som vi kender den, el),« siger Ella Maria Bisschop-Larsen. Ny-genvalgt præsident i Danmarks Naturfredningsforening og formand for Det Grønne Kontaktudvalg, som med sine 18 natur- og miljøorganisationer har foranlediget 42 især universitetsforskere til at udarbejde rapporten ’Danmarks natur frem mod 2020 – om at stoppe tabet af biologisk mangfoldighed’. Her anbefales landets politikere bl.a. at:(1) udpege naturzoner på de arealer, som i dag huser sårbar eller truet biodiversitet(2) sikre, at der bliver taget mere hensyn til naturen på arealer, hvor der er landbrug, skovbrug, fiskeri eller bebyggelse og infrastrukturanlæg(3) omdanne mere af den offentligt ejede (plantage)skov til naturskov(4) oprette naturzoner til havs i form af marine reservater(5) sætte ind med en aktiv indsats for at omdanne de marginale landbrugsjorde som for eksempel lavbundsarealer og skrænter til naturområder(6) reservere store naturområder, for eksempel i form af nationalparker, hvor natur og biodiversitet har hovedprioritet for den måde arealerne forvaltes i modsætning til i dag, da materiel vækst, som vi kender den, prioriteres over alt andet.Forskerne, der tæller kyndige inden for både biologi, økonomi, jura og planlægning, peger på, at slet og ret manglende elementær viden om og simpel kortlægning, overvågning og planlægning af naturen i dag udgør nogle af de største udfordringer. Politikerne skal også sikre økonomisk grundlag for at købe – bare mere plads. Til naturen! Frikøbe de nuværende slavearealer fra den rådende materielle vækst, som vi kender den, til sand fri natur.EnergiforligMen så fik vi for fem dage siden det store energiforlig, tiljublet af bogstavelig talt alt fra Gud og hvermand, Enhedslisten og Venstre, Greenpeace og Dansk Industri. Så skulle den høstblomst vel være plukket?Ikke helt. Bioenergi i form af biomasse og biogas spiller f.eks. en central rolle i den kommende danske energiforsyning, så »vi ser frem til at komme med indspark til en tilbundsgående analyse af biomasse ressourcerne i Danmark, da vores arealer og ikke mindst vores naturarealer jo er begrænsede, og derfor er der kamp om dem. Vi skal derfor sikre at fremme den udvikling, som giver energi uden negative konsekvenser for naturen og miljøet,« siger Ella Maria Bisschop-Larsen.Den begrænsede jordiske natur kan ikke klare ubegrænsede mængder af selv den reneste, vedvarende (sol)energi – uden at brænde al sansbar og sanselig levende natur af. Det katastrofale overforbrug af den del af den materielle natur, som kan absorbere CO2-ekvivalenter, er kun en enkelt del af hele den materielle vækst, som vi kender den, der nu ikke længere er mulig. Ikke underligt, at Information annoncerer den store Omstilling til ny skrift på væggen og papiret med stort – O.
