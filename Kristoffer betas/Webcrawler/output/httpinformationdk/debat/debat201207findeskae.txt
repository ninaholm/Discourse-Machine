Findes kærlighed på nettet?
Internetdating lider af samme sygdom som Facebook – det indbyder til urealistisk selvfremstilling og flygtige forbindelser. Kærligheden er det potentielle offer.


Hvor internetdating for få år siden levede en tabuiseret tilværelse er det i dag bredt velsignet og udbredt i befolkningen - 610.000 alene på Dating.dk.&nbsp;Men kærligheden på nettet lider under de sociale mediers særlige dynamik. Det er et udstillingsvindue, som vi pynter op, så andre stopper ved butikken. Her kan »man altid trykke på slettetasten«, som det lyder fra en bruger i vores undersøgelse om sociale koder og sprogbrug i internetdating, som vi har lavet til en opgave i Humanistisk Informatik ved Aalborg Universitet.Der viser sig en klar holdning blandt brugerne, at internetdating er smart, fordi det er ”fleksibelt” og ”man kan skrive med flere på en gang”. Det lyder jo næsten for godt til at være sandt. Her er altid en udvej.Jagten på den anden bliver dermed en dobbeltkamp; en kamp hvor man dels kæmper for at finde en ny partner, og dels kæmper for at tilpasse sin identitet.Den kunstige kærlighedVi manipulerer med vores identitet på nettet, kontrollerer den og udvælger klip fra hverdagen, der viser den bedste version af os selv. Som sociologen Anthony Giddens så fint beskriver det, »har [vi] hver især ikke blot en biografi, vi lever en biografi.« Vi gør det, fordi det moderne ’selv’ helst ikke må koagulere, stivne og blive kedeligt.Vi ser det, når vi skal skrive profiltekster på sociale fora: »Forsøg at være realistisk, men sørg samtidig for at holde mange døre åbne… Det virker rigtig godt… hvis du tænker kreativt og utraditionelt«, står der i anbefalingen til brugerne på dating.dk.Spørgsmålet er, om den enkelte kan vurdere sig selv ’realistisk’? Hvis vi lever vores biografi som Giddens skriver, bliver det en æstetisk og moralsk opgave at beskrive sig selv. Det bliver en opgave struktureret dels af samfundets normer og moralske standarder, og dels af egne præferencer for hvordan man helst vil opfattes af andre. Det forekommer at være en umulig opgave at beskrive selv sig ’realistisk’ i dette gyngende og usikre terræn, det moderne afritualiserede samfund tilvejebringer.Internettet forstærker flygtighedenSkulle det lykkes at beskrive sig selv realistisk, kommer næste udfordring: Der skal skrives en selvfortolkning, som skal være kreativ, utraditionel, der samtidig holder mange døre åbne.Den overvejende gruppe af internetdatere skriver således med flere andre brugere. Angsten for at åbne sig stiger. Man giver af sig selv – men helst i små doser og med kalkulerende distance. Vi tør ikke åbne os helt. Vi skal gerne have en dør åben. En mulig flugtvej. Vi erhverver os evnen til at gøre det hurtigt færdigt og starte forfra. Som Mozarts Don Giovanni: Intet forsøg må stå i vejen for det næste.Nogle argumenterer for, at internetdating er en uundgåelig udvikling i det medierede samfund. Men kendetegnet ved disse virtuelle mødesteder er denne fordækthed, en ’skjulen’ af hvem vi er – og ’fortællen’ hvem vi ikke er. Men netop dette forhold synes paradoksalt, da selve formålet for mange brugere, er, at finde en partner – en person de kan få et kærlighedsforhold til. Det betyder, at vi er nødt til at mødes uanset hvad. Hvorfor så ikke før end siden?Den eneste ene i denne månedVores tilgang til kærlighedsforhold forandrer sig hele tiden. I det moderne samfund indgås forhold gerne med letopløselige ”kontrakter” - forhold hvis bindinger er på et håndterbart niveau. Det er et stilskifte i forhold til det arkaiske ideal, manifesteret i den kirkelige vielses mest betydningsfulde glose: ”Til døden jer skiller.”Selv om historien om det lange ulykkelige ægteskab, der ville være klogest for begge parter at opløse, men aldrig blev det, huserer som en genganger i folkemunde, er der ikke desto mindre en risiko ved den moderne tilgang til intime relationer.Vi risikerer en tilstand, hvor nydelsen ligger i selve mobiliteten. Den potentielle mulighed for at kunne ’bevæge sig væk’, bliver vigtigere end følelsen af at være, hvor man er. I dette tilfælde, vil det moderne forhold blive legemliggørelsen af brug-og-smid-væk kulturen, eller som sociologen Zygmunt Bauman skriver: »Man kræver mindre og begrænser indskuddet, hvilket betyder, at der skal afdrages mindre og mindre, og at lånetiden er mere overkommelig.«Langsigtede bindinger og mål er blevet ‘gammeldags‘. ’Den eneste ene’ er stadig en drøm, men vores handlinger peger i en anden retning. Vi skaber et urealistisk billede af os selv, og vores forhold til hinanden er endnu mere flygtig på nettet end uden for. Derved mister vi den kontakt og tillid, der er forudsætningen for ægte kærlighed.Nick Mogensen læser Humanistisk Informatik ved Aalborg Universitet. Opgaven, med titlen: ”Den sande kærlighed”, er skrevet i samarbejde med to medstuderende, Anders Østergaard Bertelsen og Katrine Jespersen, og kan læsesher
