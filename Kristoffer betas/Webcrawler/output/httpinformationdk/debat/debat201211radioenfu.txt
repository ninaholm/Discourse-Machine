Radioen har fulgt med tiden
Det passer ikke, at dansk radio-dokumentarisme er i ’krise’. Tværtimod


Læsningen af Katrine Hornstrup Ydes artikel ’Dansk radio-dokumentarismes storhed og flugt’ efterlod mig i tvivl om, hvilken planet hun befinder sig på, når hun hører radio. Avisens opfølgende leder bekræftede, at når uvidenhed først har sat sit spor i en debat, er det svært at få den tilbage på sporet.Det passer ikke, at dansk radio-dokumentarisme er i ’krise’. Tværtimod. Der produceres i dag radio-dokumentarer under vilkår, der er radikalt anderledes og for lyttere med radikalt andre behov, end dengang Rikke Houd arbejdede forUltralyd. Aldrig har der været så mange små radioproducenter, fordi det er et nemt og billigt medie at gå til, og aldrig har der været så mange, der lytter til radio på farten – i metroen, i bilen eller under løbeturen. Podcasting blomstrer.’The radio has left the building,’ lød det fra Hornstrup Yde i Berlin. Ja, men i forløbet har mediet opført sig som enhver anden levende organisme: Ændret sig, udvidet sig, forandret sig. Moderne tænkende radio-dokumentarister har som konsekvens forlængst forladt den lille og på mange måde elitære enklave, der var bygget op omkring genren.Små budgetter, stor kreativitetEnhver i branchen ved, at budgetterne er små, og at politikerne ved deres tåbelige beslutning om at oprette Radio24syv spredte smørret endnu tyndere på brødet, end det var i forvejen.Nuvel, sådan går det i public service-verdenen, og nu må vi leve med de nye vilkår. Et af dem er eksempelvis, at man ikke længere kan regne med at blive betalt et helt årsarbejde for at producere en times dokumentarprogram. De medarbejdere, der er tilknyttet radioen i DR, har valgt tilpasningen i det nye mediebillede, og i processen eksperimenterer vi på livet løs med formater, dramaturgi, radiofoniske greb og samtænkning af journalistik og de klassiske radiodokumentariske greb.Penge er der brug for, ingen tvivl om det, men at øremærke dem til at indsnævre en genreform, som for længst er blevet udfordret på både form og indhold, vil ikke være klogt. Ifølge Katrine Hornstrup er konsekvensen at »vore kvalitetstørstige danske radiotalenter beviseligt søger væk fra Danmark«Virkelig?Frank Esmann, radiodokumentarist, DR
