Det lukkede land
De forenede paranoiaer af Amerika og omegn


Republikanerne smækker døren i og lukker Amerika. Om denne drift mod at ødelægge for at bevare skrev historikeren Richard Hofstadter (1916-1970) i 1964 et nu klassisk essay:The Paranoid Style in American Politics. Richard Hofstadter bemærkede hvor påfaldende ofte i USA’s historie forfølgelsesvanvid og konspirationsteorier – befordret af personer som ikke filer deres hjørnetænder og ellers opfattes som tilregnelige – har præget det store land. Lige fra bekymringen for Den Franske Revolution og den gamle verden til frygten for indianerne, negrene og jøderne, for Roosevelts New Deal; senere kommunistforskrækkelsen, frygten for de liberale, for latinoerne, andre indvandrere, arabere, muslimer, de intellektuelle og nu Obamacare; alle disse frygt- og hadeobjekter som hver for sig og tilsammen har skabt neurotiske, men magtfulde strømninger i amerikansk politik. Drivkraften bag paranoiaen var til alle tider kravet på at udgøre det rigtige, det sande, gudfrygtige, maskulint flagsvingende Amerika således værnet af den hvide, religiøse, protestantiske, xenofobe, konservative middelklasse.Meget af denneangster betinget af privilegiebevidsthed om hvad man har og ikke vil miste i evig angst for at andre tager det. Derfor disse bevogtede enklaver, bevæbnede hjem i ghettolignende forstæder og vreden mod en præsident der i blot beskedent omfang forsøger at advare mod skydevåben og omfordele lidt af sundhedssystemet.Grundløs angstSom Hofstadter påviste i sin artikel, er paranoiaen altid koblet med voldsomme konspirative forestillinger om krybende undergravende kræfter der vil sabotere den amerikanske drøm og demontere landet eller lægge det i hænderne på fremmede og socialister. Det tror man jo er løgn at nogen mener alvorligt. Men det er ganske vist og førte blandt meget andet til indenlandsk terror i verbale og fysiske tæskehold og Ku Klux Klan og andre skræmmende, voldelige, homofobe, antisemitiske organisationers overgreb mod dissidenter, sorte, gule og katolikker og mod tolerance og ligeret. Karakteristisk for angsten som drivkraft bag de ekstreme holdninger var og er dens åbenbare grundløshed. Amerika gik ikke under på grund af de farvedes frihed, de homoseksuelles rettigheder, katolikkerne, jøderne eller New Deal. Amerika brød ikke sammen efter Pearl Harbor, Korea eller Vietnam eller i koldkrigen eller 9/11. Ej heller som følge af fortsatte demografiske forandringer.Men angsten stortrives som politisk parameter og kan paradoksalt blive den faktor der bringer USA lysår nærmere et egentligt sammenbrud end alt det angstfremkaldende. Klummisten har et kært familiemedlem, tredjegenerationsamerikaner i stor stilling, uddannet magister, højrerepublikaner Tea Party-agtig af den urokkelige overbevisning at Obamacare er konstrueret for at få amerikanerne indlagt, hjernevasket og gjort til statseje,government possession(!) Det samme siges fra landets republikanske talerstole, og de gamle puttes i gaskammer, hvis de får statsgaranteret sygeforsikring. Udsagnene ville i andre sammenhænge føre til netop den indlæggelse, kvartkusine MM og med hende fremtrædende partifæller er så bange for. Men Amerikas ekstreme højre siger disse ting i alvor og taler kløften dybere dag for dag.Hofstadters artikel – findes på nettet – påviser det skær af farlig falsk saglighed som de paranoide dagligt præsterer i medierne med finurlige beviskæder og tvivlsomme bøger. Konspirationsteoretikere har formelt orden i papirerne, noter og henvisninger mangler ikke, hvilket lokker mange med på galejen; det ligner jo videnskab, skønt præmisser og konklusioner er roterende fis i kasketten. De deler verden i os og de andre; de andre der ikke tror det samme og derfor må være konspiratorer eller naive fæhoveder som Lenins nyttige idioter. For enden af vejen venter de fremmedes herredømme og likvideringen afThe American Way.En arketypeSkræmmende stærkt i denne sammenhæng stod før i tiden antisemitismen og den jødiske verdenssammensværgelse, selv efter Anden Verdenskrig; men med fundamentalisternes altomfattende bogstavelige bibellæsning flyttede konspirationsforestillingerne over på andre fjendebilleder og trivesbig time.Richard Hofstadters essay er rettet mod en kronisk amerikansk virkelighed nu igen for fuld musik. Men Hofstadter medgiver at fænomenet rumsterer mange andre steder. Det paranoide er åbenbart arketype for alverdens nationalistiske højre og koret af zeloter hvis opfattelse af nationen defineres som modsætning til alle uønskede minoriteter – samt landsmænd, der ikke uden videre står ret og accepterer et uniformt værdisæt.Her i landet er ytringsfriheden, frikadellen og juletræet i spil. De der ikke deler de danske værdier for pålydende skal ud. Dette sad DF’s integrationsordfører med selvdød mimik i sit tonløse underansigt og sagde i tv. På den anden side af skærmen forundres den der kan over at danske politikere i denne kategori argumenterer så ubeskriveligt lamt i roen uden referencer, ureflekteret og uvidende perspektivløst – kun i stand til at håndtere ét bud på kulturens mangfoldighed, deres eget og kun dét.Ordfører Henriksen er end ikke engang som sine republikanske kollegers forfædre i USA formet af en vild natur eller af truslen om at blive skalperet af en vred prærieindianer.Det er trods alt lidt af forklaringen på den republikanske tradition for angst og bange.Danske danskere må på den baggrund snart til at vænne sig til deres nye landsmænd der blander feta i frikadellen og danser avet om juletræet.Måske man kunne lokke Henriksen og andre til at læse Richard Hofstadters essay. Ifald de vil vide lidt mere om Amerika. Og om sig selv.
