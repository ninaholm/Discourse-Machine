’Der er ikke så mange lærere, der kan finde ud af det’



 — Hvad synes du om de elektroniske tavler?
»Jeg kender dem godt, men jeg har ikke prøvet at bruge dem. Jeg ved ikke, om vi får dem på et tidspunkt, men det kunne jeg godt tænke mig.«
— Er der andre måder, du bruger it på i skolen?
»I øjeblikket er vi i gang med et projekt, hvor vi har om forskellige lande og verdensdele. Jeg har om Afrika. Så kan vi skrive inde i Word og finde oplysninger og billeder inde på nettet. På Google kan man finde bøger og hjemmesider. Det er ret let.«
— Hvad gør I, hvis der er noget, I ikke kan finde ud af ?
»Hvis vores lærer Jens Peter er der, spørger jeg ham. Han er rigtig god til det. En gang sprættede han en hel computer op og viste os alle delene. Men hvis Jens Peter ikke er der, har vi selv lært, hvordan man gør. Så hjælper vi hinanden.«
— Hvad med de andre lærere, kan de bruge computerne?
»Nej, de andre bruger ikke så meget computer. Der er ikke så mange, der kan finde ud af det.«
— Bruger du også computeren, når du har fri?
»Ja, hvis jeg for eksempel skal skrive en stil. Og så er jeg også på Facebook — selvfølgelig.«

