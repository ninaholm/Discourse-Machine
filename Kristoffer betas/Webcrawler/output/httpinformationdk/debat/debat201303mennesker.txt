Mennesker er kopivarer af den gode smag
Vi elsker tv-programmer, hvor deltagerne bliver irettesat af eksperter. I kraft af ekspertens råd kan de gennemgå en forvandling fra den grimme ælling til den hvide svane. Reelt er der tale om, at pøblen skal overtage elitens idealer for, hvordan man ser ud, synger og optræder


Gennem vores forbrug af kulturelle produkter vil vi gerne fremstå som individualister, men især en type kulturprodukter er dominerende i denne tid. Tv-programmer, hvor deltagere bliver irettesat af eksperter. I den nye bølge af X Factor-udsendelser hver fredag sidder millioner af os naglet til det senmoderne alter for at høre Blachmans lødige formuleringer i bedste public service-tid. Vi får serveret dommerpanelets elitære bedømmelser af enkeltmedlemmer af pøblen.Ligeledes på Kanal 4 kører et program i samme slags spor, blot i en anden sfære: mode. De britiske overklasseløg Trinny &amp; Susannah, der socialiserer med den engelske monark, yder filantropisk assistance til fremmede kvinder, som i ekspertens øjne iklæder sig håbløse gevandter. Gennem en katalysator-fornyelse af den respektive kvindes garderobe opstår et iscenesat H.C. Andersen-eventyr &ndash; den danske middelklassekvinde går fra den grimme ælling til at blive den &rsquo;respektable&rsquo; kvinde. Tryllebundet af deres egen forvandling til en hvid svane konsumerer deltagerne den ene nedladende sætning efter den anden. De klapper ivrigt i takt og sukker: &raquo;I love it!&laquo; i bedste velmenende Ole Henriksen-stil, uden at nogen egentlig overvejer, om meningen hører til deroppe på piedestalen. Deltageren får fremstillet en bedre kopivare af sig selv med afsæt i ekspertens (med andre ord elitens) ord, meninger og holdninger uden selv at have en synlig kritisk holdning.Identifikationen manglerNogle ville mene, at disse tv-programmer irettesætter middelklassen ved at give ekspertvurderinger af f.eks. sangstemme og påklædning. Disse eksperter har formentligt opnået deres gode smag gennem dispositioner i opvæksten &ndash; høj kulturel kapital, som Bourdieu ville kalde det. Samtidig er der knyttet en form for selvironisering til eksperternesirettesættelse af deltagerne. På den ene side er det jo en håndsrækning, på den anden en afstandtagen fra det småborgerlige individ i forhold til deres udseende og præstation. Igen står de ressourcestærke over for de ressourcesvage. Den selvoptagne kunst i form af Blachman. Og det brede publikum i sit sølle plagiat.På denne måde &ndash; efter forvandlingen til den hvide svane og opholdet i X Factor-ekspertens boot camp &ndash; kommer deltagerne ud ovre på den mere &rsquo;acceptable&rsquo; side, hvor de nu repræsenterer elitens idealer og værdier gennem det rette image.På den måde bliver deltagerne en slags iscenesat &rsquo;kopivare&rsquo; af originaliteten. Som en billig, hurtigproduceret kopi af noget &rsquo;ophøjet&rsquo;. Med andre ord, tv-programmerne sorterer flere sten og finder til sidst en usleben diamant. Men ingen af de forrige vindere af X Factor-showet har opnået en kultstatus eller fået et gennembrud med sit debutalbum. Måske fordi glamouren er forduftet og interessen ligeså. Og hvori ligger identifikationen?Hvad fejler originalen?Er vi blevet til kultur-fastfood-konsumenter, der æder tv-programmer, der producerer menneskelige kopivarer i engangsemballage? Hvad end moden dikterer, eller hvilke værdier vi skal iscenesætte, er det en selvfølge at portrættere os selv på bedste vis. Vi gennemgår den digitale forvandling &ndash; selviscenesættelsen &ndash; i selskab med den respektive deltager. Handler det basalt set om at blive en bedre kopi af sig selv? I givet fald &ndash; hvad er der egentlig galt med originalen? Der eksisterer jo en forskel, som tilsyneladende ikke kan accepteres af den kulturelle elite.Dennes elitære værdinormer kommer til udtryk gennem distanceringen fra &rsquo;dét som var&rsquo; til begejstringen over &rsquo;dét som nu er&rsquo;.I sidste ende bekræfter disse programmer en kulturkløft i forskellige afskygninger mellem lavstatus og højstatus. Noget, der minder om kulturdebatten i midten af det forrige århundrede, hvor pointen netop var at udjævne sociale forskelle.&nbsp;Katrine Pihl Williams er cand.comm. og videnskabelig assistent
