Der skal være mere niveaudeling i folkeskolen
I Fredericia har de ifølge borgmester Thomas Banke haft rigtig gode erfaringer med, at eleverne finder det, de er gode til, og så får de lov at dyrke det ekstra meget  uden at miste lysten til folkeskolen


Ifølge Venstre-borgmesteren i Fredericia Kommune, så bør man niveauopdele folkeskoleelever. Det har virket rigtig godt i den kommune, hvor Banke er borgmester.»Vi er allerede en af de kommuner, der har en rigtig god folkeskole med gode karakterer, som er stadig stigende. Det skyldes, at vi har fokus på den enkelte elevs profil. Det er der, forskellen ligger.«Banke fortæller, at man i Fredericia Kommune udnytter elevernes styrker. Hvis man eksempelvis er rigtig god til idræt, så kan man komme på en idrætslinje i kommunen uden at få færre timer i dansk, matematik og naturfag.Banke nævner, at han selv tal- te med elever, der var fagligt udfordret, og de fortalte, det er sjovere at gå i skole, når der er noget, man er god til.»Derved får man nogle sejre i hverdagen og mister ikke lysten til at gå i skole. Og motivationen er det vigtigste i folkeskolen i dag.«På samme måde har man de sidste fire til fem år opbygget ikke bare skolevæsenet, men også daginstitutionsområdet i kommunen, så man kan vælge blandt andet kultur, sport, naturfag osv.Banke understreger dog, at Fredericia Kommune, som mange andre gamle industribyer, tidligere har kæmpet med lavt uddannelsesniveau, og derfor skinner stigningerne mere igennem i blandt andet Fredericia Kommune.Med udspillet skal der mere magt ud til kommunerne, men Fredericia Kommune vil ikke være en klynkekommune, når regeringen vil fordele de 851 millioner kroner, der er afsat i folkeskolereformudspillet. »Vi vil arbejde med det, vi får,« siger borgmesteren.Uden at kende tallene endnu kan han dog ikke udelukke, at kommunen måske skal hente penge fra andre områder i kommunen, men han vil ikke på nuværende tidspunkt uddybe, når tallene ikke er endelige.»Du får mig ikke til at klynke over penge. Vi har i forvejen verdens dyreste folkeskole, men der er intet, der tyder på, at en dyrere folkeskole også er en bedre folkeskole.«Men ifølge Banke ligger en af de største udfordringer ved folkeskolen hos forældrene.»Det, jeg mener, der skal til, er mere styr på de børn, der forstyrrer undervisningen, flere profile,r så børnene får motivation til at gå i skole. Men også mere respekt for lærerne. Det gør ondt på mig, når jeg hører om lærere, der bliver konfronteret af sure forældre, fordi forældrenes børn har ødelagt undervisningen for de andre, og derfor er sendt uden for døren. Forældrene skal have mere respekt for lærerne, og stole på, at lærerne ved, hvad der er bedst for eleverne.«Interviewet udgør den ene halvdel af Duellen - to synspunkter på samme emne - i dagens avis.Læs det andet synspunkt "God reform, men hvor er finansieringen?"ved børne- og ungdomsborgmester i Københavns Kommune, Anne Vang.
