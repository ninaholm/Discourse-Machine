Dansen om Allers guldæg
Selvfølgelig lukker Aller ikke Se & Hør. Bladet er koncernens guldæg. Og i modsætning til fondsejede dagblade, der siger, de tjener penge for at kunne udgive blade, indrømmer Aller, at koncernen sælger blade for at tjene penge


Hvad gjorde Rupert Murdoch, da det blev afsløret, at hans skandaleavis News of The World massivt havde foretaget ulovlige telefonaflytninger, hacket computere og sendt falske sms&rsquo;er &ndash; en sag der i går faldt dom i? Han lukkede avisen, der var Storbritanniens største søndagsavis. Syv måneder efter åbnede han dog en ny søndagsavis af næsten samme skuffe, Sun on Sunday. Han greb med andre ord chancen for at rationalisere driften, fyre unødvendige medarbejdere og forøge sin formue, der er anslået til at andrage omkring 40 milliarder kroner. Han rebrandede skandalejournalistikken under et nyt navn.Forleden fortalte Aller Medias direktør, Pål Tore Krosby, dagbladet Politiken, at han ikke vil gå så vidt som at lukke Se &amp; Hør efter den største danske journalistiske skandale i mands minde, men at han nok vil rebrande sladderbladet, hvad det så end betyder. Aller-koncernens øverste chef, holdingselskabets direktør, Bettina Aller, fortalte Ekstra Bladet, at Aller-familien, hvis medlemmer totalt dominerer holdingselskabets bestyrelse, &raquo;er blevet bragt tættere sammen&laquo; af skandalen. Hun benyttede også lejligheden til at sige undskyld til de mennesker, hvis private kreditkortoplysninger Se &amp; Hør havde misbrugt.Det er der ikke ret mange af dem, der giver noget for. De vil anlægge sag, men Bettina Aller lader som om, hun som direktør og bestyrelsesmedlem i ejerselskabet ikke har noget ansvar. &raquo;Jeg kan jo ikke holde øje med samtlige ansatte,&laquo; som hun så elegant udtrykker det til Ekstra Bladets Bent Falbert.Bettina Aller og hendes familie sidder tungt på virksomheden, der omsatte for 4,1 milliarder kroner i sidste regnskabsår og tjente 159 millioner. Aller er en gigant i den danske medieverden. Virksomhedens magasiner har en markedsandel på 72 procent i Danmark. Billed Bladet, Se og Hør, Kig Ind, Femina, Ugebladet Søndag, Ude og Hjemme og alle de andre Aller-publikationer har et samlet ugentligt oplag på knapt 750.000. Se &amp; Hør er det største med et oplag på 112.000 (andet halvår 2013), og hvis tendensen fra de seneste år er fortsat ind i 2014, ligger det formentlig og vipper omkring 100.000. Det er så god en forretning, at en lukning ville være et alvorligt slag mod økonomien i koncernen. Der ville komme alvorligt grus i Aller-familiens pengemaskine.&raquo;Vi må indse, at Se og Hør har et kommercielt grundlag,&laquo; siger topdirektør Krosby og reflekterer et smukt samfundsansvar med sætningen: &raquo;Man må jo også vise respekt for, at der er mennesker, der godt kan lide den type stof.&laquo;Allers chefer er forretningsfolk, der kender alt til bundlinjer og kun tager svulstige ord som samfundsoplysning eller publicisme i munden, når de sammen med de to andre store i magasinpressen, Egmont og Bonnier, rutinemæssigt raser over dagbladenes nulmoms og mediestøtten, der forvrider konkurrencen i mediemarkedet. De er dog ikke så kåde, at de ligefrem beder om mediestøtte. Dengang mediestøtten gik til distribution af papiraviser, kunne de godt antyde det, men nu hvor mediestøtten er såkaldt demokratistøtte, ville det alligevel lyde absurd, hvis Se &amp; Hør skulle have statsstøtte. Og det bliver kun endnu mere absurd, når koncernens topfolk forsikrer om deres ukendskab til og manglende kontrol med de journalistiske stratenrøvere som arbejdede i samme bygning.Senere på ugen foreligger resultatet af Allers interne uafhængige undersøgelse af skandalen. Tør vi gætte på, at det var et første udkast af rapporten, der i fredags betød at Pål Krosbys nummer to, udgiverdirektør Per Ingdals hoved rullede? BT har dokumenteret, at han i sin funktion som midlertidig chefredaktør kendte til den såkaldte tys-tys kilde og undlod at skride ind.Ingdals hoved bliver næppe det eneste, der ruller. Ifølge Krosby vil der formentlig rulle flere. Men han ville ikke love, at hele rapporten bliver offentliggjort. Den kunne jo også indeholde sensitive forretningshemmeligheder, og der skal ikke herske tvivl om, at hos ledelsen af Danmarks største ugeblads- og magasinfabrik tæller offentlighed og åbenhed noget mindre end bundlinje.Det er en æggedans, der i øjeblikket foretages i glashovedkvarteret på Havneholmen i Københavns Sydhavn. Og det er ikke almindelige æg, der danses om. Det er Aller-familiens guldæg. De sælger blade for at tjene penge i modsætning til de fondsejede dagblade, der &ndash; trods alt &ndash; siger, at de tjener penge for at kunne udgive blade.Lasse Jensen er vært for P1- programmet &rsquo;Mennesker og Medier&rsquo;
