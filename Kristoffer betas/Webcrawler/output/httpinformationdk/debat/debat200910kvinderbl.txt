Kvinder er blevet symbolet for Irans frihedskamp
Iranske kvinder fået en central rolle i enhver forandring og kamp for frihed og imod undertrykkelse i Iran, og kvinderne er blevet den uundværlige part i enhver forandrings proces i Iran
I dag er især én kvinde, Neda, blevet symbolet for kampen for frihed i Iran.

Forleden kom atter hundredetusinder af iranere ud på gaderne i Iran og demonstrerede mod det iranske regime. Samme aften talte jeg med en af mine kvindelige bekendte i Teheran. Hun havde deltaget i demonstrationerne sammen med sin voksne datter. Hun fortalte om, hvordan en gruppe kvinder havde taget lederrollen i dagens demonstration på Azadi-torvet og havde givet demonstranterne anvisning, råbte slagord og stod i første række på demonstrationen for at beskytte de unge demonstranter over sikkerhedsstyrkerne. I de senere demonstrationer har kvinderne spillet en aktiv og afgørende rolle.  I dag er en kvinde, Neda, blevet symbolet for kampen for frihed i Iran.De stærke kvinder er produktet af 30 års kamp mod undertrykkelse af kvindekønnet i Iran. Da regimet kom til magten i 1979 erklærede det først og fremmest krig mod kvinder og deres frihed. Som et af de første forsøg indførte regimet loven om tvangstilsløring af kvinder. Kvinderne blev frataget deres mest basale rettigheder og de blev adskilt fra deres modsatte køn i det offentlige rum. Overtrædelse af de strenge religiøse regler medførte straf. Regimet ville få kvinderne til at underkaste sig og acceptere deres underordnede rolle. De skulle nøjes med at være hustruer, mødre og søstre, som adlød mænd. Kvindernes påklædning og deres lave status skulle være symbolet på et magtfuldt islamisk regime. Men i stedet for underkastelse, valgte kvinderne at holde fast ved de få rettigheder, som de hidtil havde opnået. Under massiv vold og trusler kæmpede kvinderne i stilhed for deres rettigheder. Kvinderne, deres 'forkerte ' påklædning, deres makeup og deres overtrædelse af loven om kønsadskillelse har altid været regimes hovedpine. I 30 år har regimet forsøgt at få styr på kvinderne, men uden held! Civil ulydighed har været det våben, som iranske kvinder har benyttet sig godt af i alle de år.For nogle år siden gav fløjkrigen i selve regimet mulighed for en lille åbning i det iranske samfund, hvor hundredevis af kvindeorganisationer blomstrede på. De arbejder i dag for kvinderettighederne og afskaffelse af loven om tvangstilsløring, flerkoneri og stening.I dag spiller de en vigtig rolle i kampen for frihed i Iran. De iranske piger og kvinder har på mange måder vist, at de ikke vil nøjes med den rolle, som magthaverne i Iran ville påtvinge dem - nemlig en rolle som den lydige husmor!Netop pga. de forhold har iranske kvinder fået en central rolle i enhver forandring og kamp for frihed og imod undertrykkelse i Iran. Kvinderne er blevet den uundværlige part i enhver forandrings proces i Iran. Kvinderne skulle blive symbolet på en magtfuld islamisk stat. Men kvinderne og deres kamp er blevet symbolet og et målestok for enhver vellykket kamp for frihed i landet og for alle iranere.Nahid Riazi, kvindesagsaktivist med iransk baggrund
