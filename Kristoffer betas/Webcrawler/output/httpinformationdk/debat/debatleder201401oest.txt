Østeuropæisk løn er problemet
LEDER


I Europa raser en diskussion om velfærdsturisme,benefit tourism, kun få måneder før valget til Europa-Parlamentet. I både Storbritannien, Tyskland, Holland, Finland og Danmark diskuterer man, hvor let det er for EU-borgere – specielt østeuropæere – at tage til lande med høje velfærdsydelser og hæve, hvad der i udgangspunktet er tiltænkt de, der allerede har bidraget til statskassen.Statsminister Helle Thorning-Schmidt (S) gentog i går, at velfærdsturisme ikke er stort problem. Det skete på baggrund af nye tal fra Beskæftigelsesministeriet om østeuropæeres brug af kontanthjælp, dagpenge og en række andre velfærdsydelser. Hun tog dog forbehold for dagpengene, hvor regeringen tilsyneladende øjner et mindre problem.Som Information har beskrevet, har Finansministeriet regnet ud, at østeuropæere fra 10 lande i Unionen bidrog med mere i indkomstskat, end de trak på dagpenge, kontanthjælp, børnepenge og SU. Det viser tal fra 2009 til 2011.Til trods for at der ikke er offentlige serviceydelser som lægebehandling og uddannelse med i det regnestykke, så giver beregningerne perspektiv til en diskussion, hvor man helt har glemt at tælle østeuropæernes skattebidrag med.Den danske debater opstået på et bagtæppe af en række juridiske kontroverser med EU-Domstolen og EU-Kommissionen, der har fået Enhedslisten og Dansk Folkeparti til at foreslå et dansk velfærdsforbehold, som skal sikre, at Folketinget suverænt bestemmer, hvem der får gavn af dansk velfærd.I februar sidste år afsagde EU-Domstolen en dom, der gav en hollandsk studerende på Handelshøjskolen i København ret til at få SU, fordi han havde arbejdet før og under studiet.Han havde dermed også ret til danske velfærdsydelser, fordi han kunne betragtes som arbejdstager i EU-retslig forstand. Danmark måtte på grund af dommen afsætte 200 millioner kroner om året til ekstra SU-udgifter, viste beregninger senere.EU-Kommissionen løftedeogså en pegefinger over for Danmark sidste år, fordi VK-regeringen indførte et krav om, at EU-borgere skal bo eller arbejde i Danmark, før de kan få børnecheck i samme grad som danskere.Det er i strid med EU-retten, mener EU-Kommissionen – og regeringen rettede fluks ind. Alternativet var at lade sagen gå til EU-domstolen. Endnu mangler regeringens embedsmænd at levere opdaterede tal for, hvordan brugen af børnechecken har udviklet sig efter praksisændringen.Men selv om EU-Domstolen og EU-Kommissionen over årtier har udvidet retningslinjerne for, hvornår danske velfærdskroner kan gå til personer fra andre lande i Unionen, er der i dag tale om beløb, som ikke truer dansk økonomi.Ministeriernes tal og beregninger har fået de EU-positive partier til at hylde den fri bevægelighed, men der er alligevel god grund til tage LO-arbejderens bekymringer alvorligt. Selv om velfærdsturisme ikke tynger statskassen, kan selve fænomenet sagtens påvirke følelser, forarge og forekomme urimeligt, når andre EU-borgere kan nyde godt af et velfærdssamfund, som de – måske – ikke har bidraget til.Politikerne bør derfor holde sig til fakta i stedet for at skabe en overdreven frygt, som man kan have en mistanke om skal bruges til at gøde jorden for at spare yderligere i dagpenge, kontanthjælp og børnecheck.Imens skygger denoverophedede politiske debat for en anden politisk øm ligtorn i EU-samarbejdet, der burde være højt på dagsordenen så tæt på et valg: Uligheden i Europa, der fører til en fordelingskamp, når østeuropæere kommer til Danmark for at konkurrere på lønnen i gartnerier, på byggepladser og i landbruget.Østeuropæerne er nemlig også østarbejdere. Deres mål er at finde et lønnet arbejde.Men det er selvsagt ikke dem, man skal skyde skylden på, når arbejdsgivere stikker dem en flad halvtredser i timen for et hårdt fysisk krævende job, mens østarbejderne øjner muligheden for et bedre liv.Her er det EU’s fri bevægelighed i kombination med arbejdsgiveres hurtige jagt efter penge, der er gift for den danske velfærdsstat.
