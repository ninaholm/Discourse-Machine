FOLK



 Lille Lars
Regeringens flygtningepolitik smykker aviser verden over. New York Times International havde i går Lars Løkke på forsiden med historien om, hvordan flygtninge skal fratages værdigenstande. I sandhed et stort øjeblik for Lille Lars.
Nazister I
At danske politikere vil tage flygtninges få værdigenstande giver ikke kun teaterchefer nazi-associationer. Den amerikanske tv-vært Lisa Guerrero kalder det ifølge eb.dk ’noget som nazisterne kunne finde på at gøre ved jøderne’.
Nazister II
Den canadiske journalist Doug Sanders fra The Globe and Mail skriver på Twitter: ’Har nogen overvejet, hvordan det her minder om en bestemt mørk historisk periode?’ Flertallet i Folketinget har i hvert fald ikke tænkt den tanke.
Nazister III
Skuespilchef Morten Kirkskovs kritik af fascistoide toner i flygtningepolitikken får ifølge Berlingske overlæge Steffen Jacobsen til at håbe, at Kirkskov bliver fyret. Kun regerings­venlige typer må selvklart beholde deres job.

