Intet transatlantisk hemmelighedskræmmeri
Det er ikke rigtigt, at forhandlingerne mellem EU og USA om en handels- og investeringsaftale foregår i hemmelighed. Men der er et element af taktik. Hvis vi var i fodboldens verden, ville EU’s træner formentlig heller aldrig offentliggøre både holdopstilling og taktik forud for den afgørende landskamp


Information har i en række artikler set med kritiske øjne på de igangværende forhandlinger mellem EU og USA om en handels- og investeringsaftale. Selv om vi selvfølgelig på ingen måde deler den kritiske tilgang til en handelsaftale mellem EU og USA, er det alligevel positivt, at Information sætter fokus på en handelsaftale, der vil være med til at fastholde og skabe nye job på begge sidder af Atlanten.Senest retter Information den 16. december lyset mod en plan fra EU-Kommissionen om, at etablere et nyt fælles reguleringsråd for EU og USA kaldet Regulatory Cooperation Council (RCC). Rådet skal sikre, at nye love og regler i EU og USA ikke medfører utilsigtede konsekvenser for handlen mellem EU og USA. I artiklerne hævdes det, at rådet og dets arbejde holdes uden for offentlighedens søgelys.Det fælles reguleringsråd er dog ikke mere hemmeligt, end at både EU og USA har udtalt sig offentligt om det ved flere lejligheder.Eksempelvis nævnte EU-Kommissionens handelskommissær, Karel De Gucht, det i en tale den 10. oktober, hvilket i øvrigt også fremgår af en af Informa- tions artikler. I talen foreslår han, at man etablerer et fælles reguleringsråd, der skal bringe lovgivende myndigheder fra begge sider af Atlanten sammen med henblik på at følge implementeringen af handelsaftalen. Rådet skal desuden se på nye områder, hvor det vil give mening at samordne lovgivningen. Her vil man også tage forslag til nye områder op fra interessenter – det vil sige både erhvervslivet, fagforeninger og ngo’er.Utilsigtede handelshindringerDet er dog ikke korrekt, når Information skriver, at Kommissionen først præsenterede ideerne omkring reguleringsrådet i forbindelse med De Guchts tale i oktober.Formålet og tankerne bag reguleringsrådet er således udførligt beskrevet i det positionspapir, som EU-Kommissionen offentliggjorde i juli. Heri beskrives, hvorfor og hvordan man gerne vil arbejde for at sikre, at ny lovgivning ikke medfører utilsigtede konsekvenser for den transatlantiske handel – eller sagt med andre ord, at man ikke skaber nye tekniske handelshindringer med ny lovgivning.Når man på denne måde ønsker at skabe større overensstemmelse mellem lovgivningen i EU og USA, er det ikke for at svække forbrugerbeskyttelsen, endsige miljø- og sundhedsmæssige standarder. Formålet er derimod at afdække, om forslag til ny lovgivning indeholder bestemmelser, som eksempelvis gør, at en pumpe udviklet til det europæiske marked, ikke kan sælges på det amerikanske marked.Den slags utilsigtede tekniske handelshindringer gavner sjældent nogen og kan derfor med fordel luges væk, inden ny lovgivning træder i kraft. I andre tilfælde vil lovgivningen indeholde bestemmelser, som er et resultat af, at vi i EU – eller USA – ønsker at beskytte forbrugere, miljø eller dyr på en bestemt måde. Når blot vi går til dette med åbne øjne og er bevidste om, hvorfor vi ønsker at regulere på denne måde, så kan – og skal – ingen have noget imod det.Utallige høringerEU’s positionspapir om reguleringsmæssigt samarbejde er i øvrigt blot et blandt mange, som Kommissionen har offentliggjort om de forskellige emner, der forhandles om. Hertil kommer de utallige høringer, konferencer og møder med interessenter (fra både erhvervslivet, fagforeninger og ngo’er), som Kommissionen har gennemført.Her har Informations hovedkilde – Kenneth Haar fra Corporate Europe Observatory (CEO), som arbejder for at afsløre erhvervslivets lobbyvirksomhed og indflydelse på EU’s politik – også haft mulighed for at blive hørt.Det er derfor heller ikke rigtigt, når det i visse sammenhænge – herunder i Information – hævdes, at forhandlingerne foregår i hemmelighed. Hvis forhandlingerne mellem EU og USA var en fodboldkamp, ville det svare til, at EU’s landstræner allerede havde offentliggjort både holdopstilling og taktik forud for den afgørende landskamp. Så langt er der næppe nogen landstræner, der vil gå.Peter Bay Kierkegaard er chefkonsulent i DI
