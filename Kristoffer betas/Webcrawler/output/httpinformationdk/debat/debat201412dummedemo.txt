For dumme til demokrati
’Nudgere’ og adfærdsdesignere står klar til at styre folket, der ikke er modent til sin frihed. Men deres fortælling om os mennesker er forsimplet og problematisk i et demokratisk samfund
Grundtanken bag den nye bølge af adfærdsdesign og såkaldt &rsquo;nudging&rsquo; er at regulere og bryde vanens magt. Skal folk spise sundere? Placér grøntsagerne i øjenhøjde og slikket ude af syne. Hvis flok tisser op ad en mur, så sæt et pissoir op, så tisser folk ikke på muren.

Vores selvopfattelse har fået nogle drøje hug på det sidste. Budskabet fra psykologisk og adfærdsøkonomisk forskning har lydt, at Aristoteles&rsquo; betegnelse af mennesket som &rsquo;det rationelle dyr&rsquo; &ndash; at Oplysningstidens tiltro til den menneskelige fornuft &ndash; må vige for et mere realistisk og mindre opmuntrende portræt.Frem for at være præget af logik består vores psyke nemlig af en samling irrationelle kognitive biaser. I kampen med disse må vores fornuft ofte give fortabt: Vi er simpelthen for dumme, dovne og selvtjenende til at gøre det rigtige.Denne karakteristik er efterhånden begyndt at blive optaget i den brede offentlighed. Da finanskrisen skreg på en forklaring, stod adfærdsvidenskaberne klar med en teori om den menneskelige psykes brister. På samme måde lader vores overforbrug, der er ved at føre til en klimakatastrofe, til at være endnu et eksempel på menneskets tragiske stupiditet. Vi lader til at have mistet troen på fornuften som mulig løsning på verdens problemer. Der skal ganske enkelt andre midler i brug.Vores irrationalitet er heldigvis nogenlunde forudsigelig. Ved at indrette omgivelserne kløgtigt, kan vi sørge for, at voresbiasfår os til at gøre det rigtige frem for det forkerte. Dette er grundtanken bag den nye bølge af adfærdsdesign og såkaldtnudging. Skal folk spise sundere? Placér grøntsagerne i øjenhøjde og slikket ude af syne. Skal de opføre sig mere altruistisk? Sæt et billede af øjne op på væggen, så folks underbevidsthed bliver snydt til at føle sig overvåget. Skal de spare flere penge op? Sørg for, at de som udgangspunkt er tilmeldt en pensionsordning, som det kræver en vis motivation at melde sig ud af.Automatik og vanerProblemet vednudgingog forestillingen om mennesket som grundlæggende irrationelt er, at den hæmmer kritisk refleksion. De smarte løsninger risikerer at gøre os blinde for den bredere diskussion af, hvad der er rigtig og forkert.Ophavsmændene tilnudging, juristen Cass Sunstein og økonomen Richard Thaler, kalder deres nye form for adfærdsregulering for &raquo;blød paternalisme&laquo;. Blød, fordi man ikke anvender tvang i form af forbud eller afgifter. Paternalisme, fordi det er besluttet oppefra, hvad der er det rigtige at gøre.Nudgingog blød paternalisme har i den grad vundet genlyd siden udgivelsen afNudge: Improving Decisions About Wealth, Health and Happinessi 2008. Sunstein blev hyret til at lede Det Hvide Hus&rsquo; Office of Information and Regulatory Affairs og blev givet tilnavnet &rsquo;Obamas regulatoriske zar&rsquo;. I den forbindelse blev han af kommentatoren Glenn Beck udnævnt som USA&rsquo;s farligste mand (hvilket mange nok ville se som en stor hyldest). I Storbritannien har David Camerons regering oprettet det såkaldte Behavioural Insights Team (uformelt:The Nudge Unit), som skal udbrede brugen afnudgesi samfundet. Lignende enheder er skudt op i andre lande, og også i Danmark er adfærdsdesign ognudgingblevet en populær metode til at styre folks adfærd.Vanens magt, en programserie på DR, giver i disse uger i bedste sendetid mulighed for at stifte nærmere bekendtskab mednudging. Her kan man blandt andet lære, at færre vil tisse op ad en mur, hvis man stiller et pissoir op foran muren. Få sekunder inde i udsendelsen forklarer en fortællerstemme, hvor galt det står til: &raquo;Hele 80 procent af vores adfærd styres af automatik og vaner.&laquo; Hvorledes de er kommet frem til dette tal, fremgår ikke.En skjult magtNudging&rsquo;s popularitet skyldes i høj grad, at det løser et centralt problem for den liberale politiker: Det gør det muligt at styre folks adfærd uden brug af direkte magt.Nudgingkan da også være både effektivt og ønskværdigt. Langt de fleste adspurgte mennesker mener eksempelvis, at man bør være organdonor. Alligevel vil simpel inerti medføre, at mange ikke får tilmeldt sig. Ændrer man udgangspunktet, vil langt flere mennesker handle i tråd med deres udtrykte præferencer, og de, som ikke ønsker at være donorer, kan altid melde sig fra. Eftersom der skal være et udgangspunkt, kan det lige så godt være det, som passer med folks ønsker.Flertallet af eksempler pånudginger som dette: uskyldige og overvejende positive. På trods af dette er der som nævnt grund til at være skeptisk. De vestlige demokratiers succes er baseret på tiltro til befolkningens vurdering og en konstant indsats for at højne det almene niveau. Fortællingen om det irrationelle menneske gør let det modsatte: I stedet for at fremme kritisk refleksion og fordre de bedst mulige betingelser for vores begrænsede fornuft, bliver irrationalitet en ressource, som udnyttes til at forme adfærd i en ønsket retning.Når man omgår fornuften, marginaliseres politisk diskussion og dermed muligheden for, at der fremkommer nye og potentielt værdifulde perspektiver på den givne problematik. Eliter kan identificere et &rsquo;problematisk&rsquo; adfærdsmønster og implementere etnudge, uden at befolkningen har tilkendegivet, at den ønsker det, og uden folk er bevidste om, at de bliver påvirket. Hvorfor skulle man fremme en offentlig debat om sundhed og kost, når folk alligevel er ufornuftige, og når man blot kan indføre etnudge, der får folk til at droppe fredagsslik? Således undslipper disse tiltag let demokratisk evaluering, der traditionelt har været befolkningens værn imod magtmisbrug eller, ja, irrationalitet fra magthavernes side.Voldsom censurSom nævnt risikerer de smarte løsninger at gøre os blinde for den bredere diskussion af, hvad der er rigtig og forkert, ligesom de sjældent involverer et forsøg på at forstå intentionerne bag de handlinger, man ønsker at fjerne, såvel som deres bredere samfundsmæssighed. Et eksempel er bænke, der er designet således, at hjemløse ikke kan sove på dem. Løsningen kræver ikke, at vi forholder os til, hvor de hjemløse så skal sove. Et andet eksempel er den såkaldtebroken window theory, som adfærdsdesigneren Sille Krukow forklarer i udsendelsenVanens magt:&raquo;Negativ menneskelig adfærd avler negativ menneskelig adfærd (&hellip;) Har du et område med meget graffiti, så kan du være sikker på, at graffitien avler mere graffiti, fordi vi kopierer den negative adfærd. Så ønsker man at stoppe en negativ menneskelig adfærd, bliver man simpelthen nødt til at fjerne alle spor af den.&laquo;Det er så sandelig udtryk for, at danskerne har stor tiltro til deres regerings legitimitet, at vi ikke finder det mere uhyggeligt, når folk taler om, at staten skal &raquo;fjerne alle spor af negativ adfærd&laquo;. Hvis Sille Krukow brugte strejker eller politisk protest frem for graffiti som eksempel, ville vi næppe finde det lige så uproblematisk. Men selv hvad angår graffiti, er &raquo;negativ adfærd&laquo; jo blot ét blandt flere mulige perspektiver. Man kunne også se det som en kunstform. Eller man kunne se det som den svages udtryksform. Én ting er at fjerne det for at gøre murene rene, men det, Sille Krukow taler om, er en ret voldsom form for censur.Omgåelsen af fornuften risikerer at føre til en selvopfyldende profeti, og dermed vil vi miste det eneste værktøj, vi har, som for alvor kan løse vores største problemer. Videnskab er et eksempel på, hvad mennesker kan opnå med fælles fornuftudøvelse til trods for vores individuelle biaser. Institutioner som videnskab og demokratisk debat fungerer netop, fordi den fælles fornuft holder vores individuelle mangler i skak. Det er mere af den slags, der skal til for at komme vores store udfordringer til livs. Ikke skjulte puf til vores psyker.&nbsp;&nbsp;Felix Sebastian Døssing er psykologistuderende, og Bjørn Hallsson er ph.d.-studerende
