Vågn op til anno 2015, SystemDanmark!
Mens alt er godt for enlige forsørgere i Velfærdsdanmark, er noget rivravruskende galt ovre i Systemdanmark – altså hos dem, der definerer, hvad det vil sige at være enlig forsørger


Der var rift om os i den netop overståede valgkamp. De radikale var eksempelvis klar med en halv milliard til os enlige forsørgere, som de ville bruge på at hæve indtægtsgrænsen for, hvornår enlige forsørgere, der bor til leje, mister friplads i daginstitution og boligstøtte. I skattereformen fra 2014 fik enlige forsørgere forhøjet beskæftigelsesfradraget, hvilket gav typer som os op mod 3.100 kr. mere i hånden om året.Lad mig slå fast: Alt er godt i Velfærdsdanmark, når det kommer til os knap 200.000 singlemødre og singlefædre. Men i Systemdanmark ser det straks værre ud. Systemdanmark er den del af det offentlige, der sætter os borgere i forskellige kasser og definerer, hvilken hylde vi hører hjemme på.Desværre er Systemdanmark en rigid størrelse, der er stagneret engang i 1950&rsquo;erne, hvor en familie bestod af far, mor og børn (egne biologiske børn, vel at mærke) og enlige forsørgere ikke havde arrangeret sig i moderne bofællesskaber &ndash; ligesom jeg har.Der er blevet markant flere af os, for siden år 2000 er antallet af enlige forsørgere steget med 25 procent for mødrenes vedkommende og hele 50 procent for fædrenes. Danmarks Statistisk har i dag registreret 37 forskellige familieformer i Danmark, men det er Systemdanmark tilsyneladende fløjtende ligeglad med.Her er et hverdagsparadoks fra det Danmark, du kender år 2015: Jeg er alene med min datter på otte måneder, og vi deler vores lejelejlighed på Vesterbro med to andre voksne kvinder med faste job. Vi bor i bofælleskab. Da jeg er eneforælder, har jeg søgt om at få det, der hedder ordinært og ekstraordinært børnetilskud, men Systemdanmark betragter mig ikke som enlig forsørger,fordijeg bor i bofællesskab. I afslaget fra Udbetaling Danmark skriver de, at jeg &ndash; fordi jeg deler huslejen med mine to lejere &ndash; &raquo;opnår samme fordele som ved at være gift eller samlevende&laquo;. Det er en konklusion, der ligger meget langt fra virkeligheden, for jeg går stærkt ud fra, at hvis man som forælder er gift eller samlevende, så deles man også om udgifter til barnevogn, babymad, bleer, babysvømning, sutteflasker, sengeudstyr, en ny garderobe hver anden måned og daginstitution, når den tid kommer. Alt sammen udgifter, som mine bofæller med rette ikke bidrager til. Helt absurd er det, at Udbetaling Danmark i afslaget til gengæld hæfter sig ved, at vi deler udgifter til rengøringsartikler.Ydermere skriver de i afslaget, at &raquo;du ikke vil kunne bo i denne lejlighed, hvis du skulle betale huslejen (på 14.000 kr.) selv&laquo;.No shit, Sherlock, det har de da fuldstændig ret i. Nu er det sådan, at jeg aktivt &ndash; før jeg blev gravid ved et tilfælde &ndash; har tilvalgt denne boform. Som eneforælder er jeg stærkt afhængig af den hjælp, jeg kan få af venner og familie, som mestendels bor på Frederiksberg og på Vesterbro. Og hvis man ikke ejer sin egen bolig, så er det som enlig mere end almindeligt svært at finde en betalelig lejelejlighed i København. Mange er stavnsbundne til deres boliger og har været tvunget til at finde sammen i alternative boformer, fordi de ikke har andre valg. Men det er en helt andet problematik, der kræver sin helt egen klumme.At Systemdanmark ikke betragter mig som enlig forsørger, fordi jeg har valgt at bo i bofællesskab, viser, at det kassesystem, vi alle bliver puttet i, når vi kommer i berøring med offentlige ydelser, er komplet uddateret. Det er glimrende, at vi har en stribe politikere, der laver tiltag i Velfærdsdanmark, men det er bare synd, at de ovre i det forstokkede Systemdanmark spænder ben, således at de politiske tiltag ikke rammer dem, de er tiltænkt.Jeg skal nok klare mig uden det ekstra børnetilskud, men jeg har alligevel klaget og fået afslag og derefter anket afslaget &ndash; bare af princip. For det er på tide, at Systemdanmark vågner fra sin tornerosesøvn og får styr på familiebegreberne i det moderne Velfærdsdanmark. Vi skriver 2015 og ikke 1950.Tina Splidsboel er journalist.Klummen er udtryk for skribentens egen holdning
