De dårlige mødres klub
Jeg ærgrer mig over dyrkelsen af hende, der hadede fødslen, hadede barslen og prætenderer irritation over barnet som en kvindelig iscenesættelse


Mange mennesker bruger store mængder energi livet igennem på at gøre indtryk på andre. På forældre, venner, søskende, kolleger, partnere. Der er ingen ende på, hvor vigtigt det er at blive opfattet på en helt bestemt måde &ndash; &rsquo;den dynamiske iværksætter&rsquo;, &rsquo;den kærlige søn&rsquo;, &rsquo;den fødte leder&rsquo;, &rsquo;den uselviske ven&rsquo;, &rsquo;den gode lytter&rsquo;. Der er selviscenesatte skabeloner nok at tage af.Det er ikke noget, jeg påstår ud i det blå, men en velkendt menneskelig tilskyndelse, som Irvin D. Yalom, en kendt psykiater, jeg interviewede for nylig, fremdrog som en brist, der ganske ofte systematisk ødelægger menneskers evne til at leve lykkeligt. Hans gode råd lød besnærende enkelt &ndash; men som han advarende sagde, så er det noget sværere at leve ud i praksis:Vær venligere mod dig selv. Lad være med konstant at forsøge at leve op til en selvvalgt rolle, men prøv at glæde dig over nuet.Psykiaterens kloge råd randt mig i hu forleden, da jeg havde besøg her i Washington af en ven, en nybagt amerikansk mor, der p.t. bor i Holland. Hun var glad for den nu fire måneder gamle baby, den sag var klar, men alligevel brugte hun under det korte besøg energi på at brande sig selv som en kommende ravnemor in spe.Ikke, naturligvis, fordi hun agtede at begå omsorgssvigt over for sin søn, men fordi det tydeligvis var hende meget om at gøre, at jeg ikke rubricerede hende som et stykke tanketomt gele, der pludselig kun kunne amme og se lykkeligt ned på lille Gy, mens hun sniffede duften af baby.Nej, hun skulle pronto tilbage på arbejde, betroede hun mig &ndash; om to måneder. Det kunne ikke gå hurtigt nok med at indløse medlemskab til &rsquo;de dårlige mødres klub&rsquo;. Den klub er ganske stor i USA &ndash; som en forsvarsreaktion på den sukkersøde dyrkelse af den evigt opofrende hjemmebagende soccer mom, som findes ude i den anden ende af spektret.De dårlige mødre arbejder meget og sent og kalder deres børn &rsquo;den lille djævel&rsquo; eller &rsquo;terroristen&rsquo;. Man kan finde dem gysende anprist i f.eks. Ayelet Waldmans bestsellerBad Motherog på blogs med titler somScary MommyogThe World&rsquo;s Worst Mom. Disse mødre siger med påtaget morskab &raquo;shut the fuck up&laquo; til deres afkom, mens de læser bestsellerenGo the F**k to Sleephøjt som godnatlæsning.Kald mig endelig gammeldags, men jeg sad tilbage efter besøget med en følelse af et kolossalt spild af kræfter. Jeg er helt med på, at ikke alle ønsker at få børn. Jeg deler den foragt, der har bredt sig på de sociale medier &ndash; og i et nyligt interview her i avisen &ndash; over den danske stats umorsomme og ilde anbragte kampagne om at &rsquo;knalde for Danmark&rsquo;.Vorherre bevares. Børn er ikke noget, man skal anskaffe sig for statens eller samfundets skyld. Men for sin egen. De fleste forældre &ndash; og det gælder også overtegnede, der har fire børn &ndash; elsker deres børn så højt, at det ofte forbløffer dem selv. Man kan faktisk ikke forestille sig det, før man prøver.Men at denne glæde skal maskeres og forvrænges i en modforestilling, der på en eller anden måde skal afbalancere et overophedet og overeksponeret klassisk moderideal, finder jeg ganske trist. For idealet om den evigt opofrende moder kan vi kritisere på helt normal vis gennem oplyst samtale uden bogstavelig talt at kaste barnet ud med badevandet.Som feminist ærgrer det mig desuden, at dyrkelsen af hende, der hadede fødslen, hadede barslen og mestendels er irriteret over barnet, synes at være noget, kvinder har fundet på. Det giver ingen point at brande sig selv som den dårlige far. Det kan selvfølgelig være, fordi han findes i rigt mål i virkeligheden &ndash; ingen grund til at opfinde noget.Men det kunne også være, fordi de fleste moderne fædre synes, at deres børn er vidunderlige små væsener, og ikke har brug for at overdrive eller koket iscenesætte deres egen ringe evner somcaregiver.Annegrethe Rasmussen er udenrigskorrespondent i Washington DCKlummen er udtryk for skribentens egne holdninger
