Civilsamfundet er i bevægelse
Civilsamfundet er langt bedre end det offentlige, når det gælder om at opdage sociale problemer, før de udløser social deroute. Derfor skal de to sektorer supplere hinanden og arbejde sammen om en helhedsorienteret og sammenhængende social indsats
Ældre hygger med frivilligt socialt arbejde i aktivitetscentret 'Hyggekrogen' i Ruds Vedby p? Vestsj©°lland. Det holder det sociale netværk ved lige. Den slags initiativer ønsker socialministeren mange flere af.

I december 2010 satte den 26-årige frugtsælger Mohamed Bouazizi ild til sig selv. Det gjorde har i frustration over at få sin frugtbod konfiskeret af det tunesiske politi på grund af en manglende gadesælgerlicens. Mange mener, at det var gnisten, der antændte Jasminrevolutionen i Tunesien.Men hvordan kunne Mohamed Bouazizis selvmord udløse den revolution, der nu har bredt sig til store dele af den arabiske verden? Det kunne det, fordi det skete på det helt afgørende tidspunkt og på det helt afgørende sted, hvor summen af hele det civile samfunds ophobede utilfredshed og frustration var netop så voldsom, at det ulmende bål flammede op i åben opstand og protest.Min pointe med den historie er, at når civilsamfundet rør på sig, er det tegn i sol, måne og stjerner på, at et samfund er klar til at rykke til et nyt udviklingstrin.Nogle regimer tror, at civilsamfundet kan styres, reguleres og måske endda trædes under fode. Vi andre tror på, at civilsamfundet skal passes og plejes, så vi kontinuerligt understøtter foreningerne, græsrødderne, de frivillige og de lokalt engagerede i at udvikle vores samfund og vores velfærd.Og netop nu er der noget, der rører sig i civilsamfundet - herhjemme og i vores nabolande. EU har udpeget 2011 til  europæisk frivillighedsår. Den britiske regering har gjort tanken om et 'Big Society' båret af medborgerskab, frivillighed og lokalt engagement til sit store prestigeprojekt. Og herhjemme viser de seneste forskningsresultater, at flere nu yder en frivillig social indsats, og at flere unge  melder sig som frivillige. Spørger man danskerne,  overvejer 22 pct. af dem, der ikke er frivillige, faktisk at blive det.Min vision er, at halvdelen af danskerne skal yde en frivillig indsats i 2020. I dag er det ca. hver tredje, så det er en ambitiøs målsætning. Mange siger, den er for ambitiøs, men lige så mange siger, at den slet ikke er ambitiøs nok. Ja, nogle taler endda om at gøre frivillighed til en pligt.Men frivillighed må aldrig blive en pligt, for det frivillige arbejde lever af lyst og dør af pligt.Derimod skal vi til stadighed anerkende og synliggøre den store frivillige indsats, der ydes rigtig mange steder. Det gør vi f.eks. her i frivillighedsåret ved at støtte aktiviteter, der netop anerkender og synliggør det frivillige arbejde. Og som noget helt nyt vil vi hvert år rive en dag ud af kalenderen i september måned og dedikere den til frivillighed.Social infrastrukturStøtte betyder også, at vi skal sikre det rum og de rammer, der gør det muligt at rekruttere og fastholde flere frivillige. Vi skal med andre ord skabe en infrastruktur for det frivillige arbejde, der gør det let og fremkommeligt for den enkelte at være frivillig og rydder sporet for et stærkere samarbejde mellem civilsamfundet, den offentlige sektor og det private erhvervsliv.Det skal vi, fordi civilsamfundet er den innovative urkraft i vores velfærdssamfund. Derfor har innovation og udvikling den højeste prioritet i den nationale civilsamfundsstrategi, som jeg lancerede i efteråret 2010. Med strategien har vi for eksempel bedt civilsamfundets aktører om at byde ind med alle de gode idéer og innovative og udviklende projekter, hvor civilsamfundet kan støtte og supplere den sociale indsats i kommunerne.Men de frivillige skal ikke overtage centrale offentlige kerneopgaver. Det offentlige skal lave det, som det offentlige er god til. De frivillige skal lave det, de frivillige er gode til. Men jeg mener, det er udtryk for manglende vilje til at videreudvikle og fremtidssikre vores velfærd, når oppositionen slår fast, at de frivillige aldrig må røre ved så meget som en flig af det, vi almindeligvis betragter som offentligt.Vi skal være åbne for nye måder at samarbejde på. Det offentlige skal turde invitere civilsamfundet indenfor. For det er netop i det samarbejde, at de mest lovende løsninger i den sociale indsats udvikler sig i disse år.I øvrigt peger alle erfaringer på, at det ikke er de frivillige, der overtager offentlige opgaver. Tværtimod. Historisk har det altid været det offentlige, der har kopieret og overtaget løsninger udviklet af frivillige. Tag nu f.eks. store dele af den offentlige velfærd som børnepasning, sundhedsvæsen samt pleje og omsorg. Den har i stort omfang rod i frivillige initiativer og lokalt engagement.Suppler det offentligeMen hvordan kan de frivillige så supplere det offentlige som en del af den samlede velfærdsindsats, her i 2011? Det kan de især ved at styrke den forebyggende og opsøgende sociale indsats. For det er en grundlæggende udfordring, at det ofte allerede er for sent, når det offentlige træder til med en social indsats.Og det er ikke, fordi det offentlige gør det dårligt - slet ikke! Det er fordi det offentlige aldrig kan erstatte den bekymrede nabo, der banker på for at høre, om alt er i orden. For det offentlige har svært ved at hjælpe mennesker, der slet ikke ønsker hjælp fra det offentlige. Og fordi det offentlige nu engang er indrettet efter de grundlæggende fornuftige regler og retningslinjer, der gælder for offentlige myndigheder og arbejdspladser.Civilsamfundet og de frivillige har nogle helt andre strenge at spille på, og kan derfor nå grupper, som det offentlige ikke kan. Derfor har de frivillige mulighed for at tage fat om problemerne, før de vokser sig store, og behovet for en egentlig social indsats opstår.De frivillige i idrætsforeninger, på væresteder og i rådgivningsfunktioner er de øjne og ører, der kan spotte kritiske situationer som dødsfald i familien, alvorlig sygdom og skilsmisse, før de munder ud i en social deroute.Men de frivillige kan også supplere det offentlige i de kritiske situationer, hvor vi ved, at vi desværre taber nogle på gulvet. Det kan være i den svære overgang fra man  bliver løsladt fra fængsel, udskrevet fra en behandlingsdom eller fra en psykiatrisk behandling. Men det kan også være, når den unge fylder 18 år og ikke længere er omfattet af de regler og tilbud, der gælder for børn.I netop sådanne situationer er der behov for et stærkt samarbejde mellem de frivillige og det offentlige, hvor vi kombinerer det bedste fra de to verdener for at sikre en helhedsorienteret og sammenhængende social indsats.Civilsamfundet kan og skal ikke styres og reguleres. Men jeg håber og tror, at civilsamfundsstrategien og de øvrige initiativer på området kan være den udløsende faktor, der på det afgørende sted og tidspunkt udløser det kæmpepotentiale, som civilsamfundet rummer for at udvikle vores velfærdssamfund.Benedikte Kiær (K) er socialminister
