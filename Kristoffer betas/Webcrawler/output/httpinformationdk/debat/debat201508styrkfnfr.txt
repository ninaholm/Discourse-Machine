Styrk FN frem for EU's militær



Regeringen og et folketingsflertal vil give EU magt på det forsvarspolitiske område. Det vil forudsætte endnu en folkeafstemning, og det står nu klart, at processen skal sættes i gang efter folkeafstemningen om retsforbeholdet (&raquo;Endnu en folkeafstemning om EU-forbehold på vej&laquo;, den 5. august).De EU-positive politikere argumenterer blandt andet med, at vi har brug for andre organisationer end NATO, der kan engagere sig i verden. Men hvorfor i alverden ser man ikke på en styrkelse af FN og ikke mindst et fælles nordisk engagement for at skabe en global fredsstyrke under FN?At give EU magt på det forsvarspolitiske område vil være lige så vellykket som at lade en ulv vogte får. EU har flere gange undermineret FN&rsquo;s fredsarbejde for eksempel i den jugoslaviske borgerkrig, i Sri Lanka og i Vestsahara. EU har oprettet et forsvarsagentur og støtter en våbenindustri, der i lange tider har eksporteret våben til lande, der vedvarende krænker menneskerettighederne. EU&rsquo;s forsvarspolitik bygger ikke på et forbud mod masseødelæggelsesvåben. Der er intet krav i Lissabon-traktaten om, at unionen kun vil lave militære operationer, hvis der foreligger et FN-mandat. Og helt grundlæggende er EU&rsquo;s sikkerhedsbegreb ikke mere fredeligt end NATO&rsquo;s eller USA&rsquo;s. Det var derfor den sydafrikanske ærkebiskop Desmond Tutu og andre modtagere af Nobels fredspris protesterede, da EU blev tildelt Nobels fredspris.Nogle EU-tilhængere påstår, at vi ikke behøver at frygte udviklingen af en EU-hær &ndash; men jeg siger bare tak for kaffe. Både den nuværende formand for EU-Kommissionen, Jean-Claude Juncker, og Tysklands forsvarsminister, Ursula von der Leyen, har meldt klart ud, at de ønsker en EU-hær, og det vejer nok tungere, end hvad tilfældige danske politikere måtte mene.Danmark skal ikke give EU mere magt. Vi skal ikke med i EU&rsquo;s militære projekt. Vi skal i stedet arbejde for en styrkelse af FN og etableringen af en fredsstyrke under FN. Jeg ser også meget gerne etableringen af et tæt nordisk forsvarssamarbejde. Sig nej til EU-militær og en afskaffelse af forsvarsforbeholdet, og ja til en styrkelse af FN, en FN-fredsstyrke og et tættere nordisk samarbejde.Lave K. Broch, 1. suppleant til Europa-Parlamentet for Folkebevægelsen mod EU &nbsp;
