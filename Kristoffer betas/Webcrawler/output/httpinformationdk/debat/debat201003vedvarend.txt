Vedvarende vindkraft-visioner i Thy
Vindmølle-testcentret i Thy vil kunne indgå som en del af de vidtstrakte naturområders 'skyline' med vidnesbyrd om udvikling og miljøbevidsthed. Faktisk er der mange perspektiver i at placere vindmølle-testcenteret  i Thy


Thy har tradition for grøn udvikling- jævnfør Nordisk Folkecenter for vedvarende energi. I Thisted Kommune dækkes størstedelen af el- og varmeforbruget med vedvarende energi. Vindmølle-knowhow skal fastholde innovation og produktion i Danmark. Lad os derfor tage skridtet fuldt ud og lade Thy blive centrum for vindmølle-udvikling!Vi anerkender, at miljøministerens præsentationen af vindmølle-testcenterplanerne i Østerild kunne have været bedre forberedt. Den fortravlede proces er et resultat af, at den siddende regering har syltet udviklingen af den vedvarende energi de sidste ni år.Det er efter vores mening en meget teknisk diskussion at afgøre, hvor sådan et testcenter ligger bedst. Den diskussion er vi nok nødt til at overlade til teknikere! Vi vælger indtil videre at acceptere begrundelserne for, at den foreslåede placering er den bedst egnede. Kan der anvises alternative placeringer må Miljøudvalget og Folketinget tage højde for dette!Stærke reaktionerLandskabsmæssigt er Storebæltsbroen et eksempel på et andet stort teknisk anlæg, som blev kritiseret. Nu, hvor broen står der, anerkender de fleste dens imponerende fremtoning og  almennyttige værdi. Vindmølle-testcentret i Thy vil kunne indgå som en del af de vidtstrakte naturområders 'skyline' med vidnesbyrd om udvikling og miljøbevidsthed. Ændringen af plantage til klithede i vindfeltet mener vi snarere er naturforandring end naturødelæggelse, og der vil altid være uenighed om, hvilke naturtyper der er af størst betydning!  Får atomkraftlobbyen i stedet vind (!) i sejlene igen, vil a-kraft i Danmark helt givet også blive placeret i vores tyndtbefolkede egn! Så vil vi ligegodt hellere se på vindmøller!I området omkring Østerild vil det være få mennesker, som direkte må forlade deres ejendom som følge af testcentrets placering. Det er beklageligt for de pågældende mennesker, og det bør udløse passende erstatninger. Det kan dog aldrig lade sig gøre at kompensere for en ejendom man måske har besiddet i generationer, eller som man selv mener har en uerstattelig beliggenhedsværdi. Derfor er det forståe-ligt med stærke reaktioner på  testcentrets placering. Men fællesskabets interesser må i nogle tilfælde stå over enkelt-interesser, hvor smerteligt det end er for de pågældende!En attraktionPerspektiverne ved at placere vindmølle-testcenteret i Thy er mange:Forskning:Udover udvikling af vindmøller kunne der forskes i andre ting. På høringsmøderne fremkom ideer til forskning i afværge-foranstaltninger for fugle for at undgå kollisioner med møllevinger, barduner etc. Udvikling af 'ikke lys-forurenende' ( infrarøde? )  flyvermarkeringer kunne være et andet felt. Aalborg Universitet er en oplagt samarbejdspartner til en mindre 'forskerpark' omkring centret!Uddannelse:Det ville være oplagt, at gymnasiet og/eller EUC ( Center for uddannelse og erhverv) i Thisted udviklede en 'vedvarende energi'-linje. Her kunne unge få kvalifikationer til og interesse for at tage udfordringen op med at omstille samfundet til vedvarende energi.Erhvervsliv:Erhvervsmæssigt hænger Testcentret sammen med Hanstholm Havns udvidelsesplaner. Ind- og  udskibning af mølledele er en oplagt mulighed, og mølle-fremstillingsindustri og andre kunne med fordel placere sig ved havnen. Her må kommunen være aktiv for at fremme interessen!Turisme:Andre steder i verden er store tekniske anlæg genstand for stor turistinteresse! Man kan besøge minedrift, vandkraftanlæg o.s.v. På samme måde kan vindmølletestcentret blive en attraktion for Thy, hvis det udbygges med et spændende aktivitetscenter med f.eks. et eksperimentarium.Der er således efter vores mening masser af visioner og fremtidsudsigter ved at placere vindmølle-testcentret i Thy, når bestræbelserne på at 'lande' centret på den mest hensynsfulde måde sættes i højsædet. Vi ser  frem til Miljø- og planlægningsudvalgets behandling af sagen og Folketingets stillingtagen.Ulla Vestergaard er 1. viceborgmester (S) i Thisted, Morten Bo Bertelsen er medlem af byrådet (S) i Thisted, og Asger Sylvest Pedersen er medlem af bestyrelsen for 'Socialdemokraterne i Thisted by'
