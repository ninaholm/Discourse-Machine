Duellen: Skolen skal være enarena til at fremme sundhed
Antallet ’overvægtige børn’ stiger, og derfor er folkeskolen nødt til at fremme sundhed, mener projektansvarlige bag sundhedsprojekter i folkeskolen


Diskussionen af, hvor langt folkeskolen må gå i forsøget på at fremme sundhed, er vigtig, mener Elin Schmidt, som er direktør i Rockwool Fonden, der står bag projekt Sundskolenettet. Antallet af overvægtige børn er stigende, og derfor er folkeskolen en oplagt arena for sundhedsfremme.»Man er som voksen i stor udstrækning selv herre over sin egen sundhed. Man har ret til at negligere sundhedsrådene, men man skal kunne træffe sit valg på et oplyst grundlag. Når det drejer sig om børns sundhed, er det vigtigt, at de så tidligt som muligt får mulighed for at tilegne sig viden om og konsekvenser af valg af livsstil,« siger Elin Schmidt. Anders Flaskager er kampagneleder for projektAktivt rundt i Danmark. Han mener, at folkeskolen allerede har forpligtet sig til at fremme sundhed, og derfor skal kritikken snarere rettes mod skolens mål frem for de specifikke sundhedsprojekter.Hverken han eller Elin Schmidt har før mødt kritik af deres projekter og kan ikke følge kronikørens bekymring, at sundhedsprojekterne sætter nogle bestemte idealer for sundhed.»Projektet er ikke ekskluderende. Det har ikke et bestemt sundhedsideal eller kropsform for øje – tværtimod. Vi har fokus på, at alle kan være med og sørger for at give et fornuftigt forhold til sundhed,« siger Anders Flaskager om projekt Aktivt Rundt i Danmark. Ud fra sætningen »for meget er for meget og for lidt er for lidt« forsøger projektet at give eleverne et positivt og afdæmpet forhold til sundhed.»Eleverne får ganske vist et point for at spise et stykke frugt i løbet af dagen, men de opnår ikke flere point ved at spise 15 eller bliver frataget point, hvis de slet ikke spiser frugt.«– Er det ikke et forkert signal at sende, at sundhed hænger sammen med kropsmålinger?»Vi arbejder kun med tre målinger: højde og vægt, hoppehøjde og livvidde som de andre. Men det er ikke kun den fysiske sundhed, vi ser på. Vi arbejder med det brede sundhedsbegreb, som også dækker over mental sundhed og trivsel,« siger Elin Schmidt, som bakkes op af Anders Flaskager.Sundhedsprojekterne handler ikke om at fastsætte et bestemt ideal og dermed udstille alle andre.»Kronikken viser, at vi endnu ikke har vænnet os til, at børnesundhed er noget, vi som samfund også må kunne sætte ord på. Overvægt og inaktivitet blandt børn er en tikkende bombe, og mange folkeskoler har taget ansvar for at adressere det problem. Vi prøver at skabe et sprog og en ramme, hvor det kan lade sig gøre,« siger Elin Schmidt.
