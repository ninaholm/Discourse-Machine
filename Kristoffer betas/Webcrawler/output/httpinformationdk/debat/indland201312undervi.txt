Undervisere og studerende slår tilbage i kvalitetsdebatten
I dag afleverer et alternativt kvalitetsudvalg af undervisere og studerende deres anbefalinger til uddannelsesministeren. De advarer om, at nye politiske tiltag risikerer at blokere for kvaliteten i stedet for at løfte den, hvis ikke tiltagene har rod i virkeligheden på uddannelserne


Som reaktion på regeringens nye kvalitetsudvalg kommer en række undervisere, forskere og studerende nu med deres egne bud på, hvordan man kan forbedre kvaliteten på de videregående uddannelser. Dels har et alternativt kvalitetsudvalg netop indsendt deres egen rapport til uddannelsesministeren om de kvalitetsproblemer, de oplever i hverdagen. Dels har Aarhus Universitet på deres hjemmeside interviewet en række forskere om, hvad kvalitetsdebatten bør handle om.Fælles for mange af bidragyderne er, at de frygter, hvilke løsningsforslag regeringsudvalget vil komme frem til, da det primært består af økonomer og erhvervsfolk.Det er ikke nok, hvis der bare kommer løsninger udefra, siger lektor Peter Lauritsen, Aarhus Universitet, der er en af initiativtagerne til det alternative kvalitetsudvalg.»Det er helt nødvendigt at få undervisere og studerende med i debatten, for det er i sidste ende dem, der skal gøre noget anderledes, hvis kvaliteten skal stige,« siger han.Uddannelsesforsker Laura Louise Sarauw, Aarhus Universitet, mener også, at kommissoriet for regeringsudvalget har et forkert sigte, da det gør kvalitet op i, hvor hurtigt de studerende kommer ud på arbejdsmarkedet.»Fra politisk side har man et snævert og lidt elitært kvalitetsbegreb, da det forudsætter, at alle studerende vil komme hurtigt igennem, hvis bare de får det rette pres. Men når vi samtidig skal have 60 procent af en ungdomsårgang igennem en videregående uddannelse, er der også mange studerende, der kommer fra mere uddannelsesfremmede baggrunde, end vi er vant til, og de har ikke nogen forbilleder, der kan vise vejen,« siger hun.Ledelsen skal blande sigDet alternative kvalitetsudvalg nedsatte sig selv 31. oktober, og har siden diskuteret kvalitet på Twitter. Der er kommet indlæg fra hele landet, men det er primært universitetsfolk, der har deltaget i debatten, siger Peter Lauritsen. Til sidst har han sammen med lektor Lone Koefoed Hansen, Aarhus Universitet, samlet kommentarer i en ti siders rapport.En af hovedkonklusionerne er, at det kan være direkte blokerende for kvalitetsløftet, hvis politikere og universitetsledelser blot fastsætter et antal undervisningstimer eller på anden måde piller ved rammerne uden at have forståelse for de studerendes og undervisernes hverdag. På den anden side har ledelsen også en vigtig rolle, hvis man vil gøre noget ved kvaliteten, siger Peter Lauritsen.»I dag bliver det ikke betragtet som en vigtig ledelsesopgave på universiteterne at komme ud i auditorierne og se, hvad der sker, og sætte gang i processer, der hæver kvaliteten. Studerende og undervisere får lov at være i fred i deres lokaler, og det er noget af det, man skal væk fra,« siger han.Det er et dilemma, mener Laura Louise Sarauw. For på den ene side bliver det allerede i dag styret tæt i studieordningerne, hvad underviserne skal gennemgå helt ned i de enkelte lektioner. Men i praksis er der ikke nogen, der holder øje med, hvad den enkelte underviser gør, og det videnskabelige personale bliver kun belønnet for deres forskning.»Så det handler også om at lave nogle incitamenter til at lave god undervisning. Men hvordan måler vi så det. Er det på antal beståede, eller på den løn, de studerende opnår bagefter? Det kan hurtigt blive grotesk,« siger Laura Louise Sarauw.Begejstret ministerUddannelsesminister Morten Østergaard (R) hilser det alternative kvalitetsudvalg velkommen og har da også selv deltaget i kvalitets-diskussionen på Twitter.»Jeg er stærkt begejstret for det alternative kvalitetsudvalg. Mit ønske har ikke været at sætte debatten i en syltekrukke eller sparke bolden til hjørne, men tværtimod at invitere til en åben debat,« siger Morten Østergaard, der har bidt mærke i diskussionen om studerendes og underviseres engagement og motivation: »Når jeg siger, at jeg møder studerende, der vil have studier med højere intensitet og flere timer, så står der ofte undervisere parat til at sige, at de ikke synes, de studerende er motiverede nok. Den diskussion må vi have frem i det åbne.«På baggrund af det alternative udvalgs arbejde vil ministeren nu invitere folkene bag til en åben debat på Aarhus Universitet i begyndelsen af det nye år. Det alternative udvalg fortsætter diskussionen på Twitter og planlægger at komme med sit næste indspark til debatten, når regeringsudvalget har afgivet sin første rapport til marts./
