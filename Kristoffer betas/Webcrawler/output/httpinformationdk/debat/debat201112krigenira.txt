Krigen mod Iran er allerede begyndt
Optrapningen af amerikansk-israelske dækoperationer mod Teheran kan føre til en verdensomspændende ildstorm


Efter et årti med blodige fiaskoer i Afghanistan og Irak, destabilisering af Pakistan og Yemen, ødelæggende bombninger af Libanon og Libyen skulle man tro, at USA og dets venner havde fået nok af invasioner og interventioner i den muslimske verden.Ikke desto mindre har de seneste måneder bragt stadig flere beviser på, at en amerikansk-israelskstealth-krig mod Iran allerede er begyndt. En mangeårig hemmelig støtte til væbnede oppositionsgrupper er blevet udvidet til en mordkampagne mod iranske videnskabsfolk, cyberkrigsførelse, angreb på militærinstallationer og drabet på en iransk general.Angrebene erkendes aldrig åbent, men efterretningsfolk nikker med indforståede blikke, mens medierne fodres med fjendebilleder. Den hidtil mest aparte af dem handler om en påstået iransk plan om at dræbe den saudiske ambassadør til USA. Samtidig øger vestmagterne presset for flere sanktioner mod Irans atomprogram.Ny gammelkendt krigStorbritanniens beslutning om at stille sig i spidsen for at indføre sanktioner mod iranske banker og presse på for en EU-boykot af iransk olie førte i sidste uge til en aktion i Teheran, hvor demonstranter hærgede den britiske ambassade. Modreaktionen var prompte udvisning af iranske diplomater fra London.Hermed fik vi en forsmag på, hvor hurtigt en konflikt kan eskalere. Det amerikansk spionfly, der i sidste weekend forulykkede eller blev skudt ned på iransk territorium, indskriver sig i samme logik. Det, som en israelsk embedsmand har kaldt ’en ny slags krig’, har potentiale til at blive en gammelkendt af slagsen, der truer os alle.Det mest chokerende er, at legitimationsgrundlaget for et sådant skridt er spektakulært spinkelt. Der findes ikke pålidelig dokumentation for, at Iran er i gang med et atomvåbenprogram. Heller ikke den seneste rapport fra Det Internationale Atomenergiagentur kunne fremdrage nogen rygende pistol trods de ihærdigste bestræbelser fra dets nye generaldirektør, Yukiya Amano — (som i en Wikileaks-lækket diplomatmail karakteriseres som »solidt forankret i den amerikanske lejr i forhold til enhver strategisk beslutning«).Ligsom i optakten til Iraks invasion bygger selv de stærkeste beskyldninger på »hemmelige efterretninger« fra vestlige regeringer. Men selv James Clapper, den øverste chef for USA’s mange efterretningstjenester, har erkendt, at noget tyder på, at Iran satte sit atomvåbenprogram i bero 2003.Hvem truer hvem?Iran er omgivet af kernevåbenstater. USA har styrker i nabolandet Afghanistan og Irak, samt militærbaser i hele regionen. Herudover råder lande som Israel, Rusland, Pakistan og Indien også over atomvåben.Iran er en autoritær stat — bevares. Men ikke så undertrykkende som det vestallierede Saudi-Arabien.Iran har ikke invaderet nogen i 200 år. Landet blev selv invaderet af Irak med vestlig støtte i 1980’erne, mens USA og Israel har angrebet eller terroriseret ti lande, alene over det seneste årti.Hvad angår Storbritannien, udnyttede og besatte det Iran eller væltede dets regeringer i over et århundrede. Så hvem truer hvem?Israels forsvarsminister, Ehud Barak, sagde for nylig, at hvis han var iransk leder, ville han »sandsynligvis« anskaffe sig atomvåben.Påstanden om, at Iran udgør en »eksistentiel trussel« mod Israel, fordi præsident Ahmadinejad engang sagde, at staten »skal udslettes fra landkortet«, har ingen forbindelse til virkeligheden. Og selv hvis Iran skulle opnå kernevåben, ville det ikke kunne angribe en stat, der råder over 300 nukleare sprænghoveder og støttes af verdens stærkeste militærmagt.StedfortræderkrigeUSA’s og Israels egentlige modvilje over for Iran har at gøre med, at det er en uafhængig regional magt allieret med Syrien og den libanesiske Hizbollah- og den palæstinensiske Hamasbevægelse.I en situation, hvor de amerikanske tropper forlader, Saudi-Arabien puster til sekterisk had, og syriske oppositionsledere lover et opgør med Iran, Hizbollah og Hamas, vokser truslen om stedfortræderkrige i hele regionen. En amerikansk eller israelsk angreb på Iran vil kunne forvandle denne regionale malstrøm til en global ildstorm.Iran vil slå igen — direkte og gennem sine allierede — mod Israel, USA og de amerikanske klientstater i Golfen, ligesom det vil blokere for de 20 pct. af verdens olieforsyninger, som sendes gennem Hormuzstrædet. Rent bortset fra død og ødelæggelse, vil de globale økonomiske konsekvenser være uoverskuelige.Al sund fornuft taler imod en sådan aggression. Meir Dagan, en tidligere leder af Israels Mossad, sagde i sidste uge, at et angreb på Iran vil invitere til »en katastrofe«. Leon Panetta, USA’s forsvarsminister, har tidligere advaret om, at »Mellemøsten vil blive opslugt af konfrontationer og en konflikt, vi vil fortryde.«Den nuværende amerikanske regering er utvivlsomt tøvende over for et direkte angreb på Iran. Men i Israel har Barak udtalt, at landet har »mindre end ét år til at handle«, og premierminister Binyamin Netanyahu har erklæret, at han vil »træffe den rette beslutning på det rette tidspunkt«. Risikoen er, at USA vil blive trukket ind i et israelsk angreb. Måske er meningen med denne krigsrumlen og disse dækoperationer alene at destabilisere Iran. Men der er uden tvivl dem i Israel, USA og Storbritannien, der vil gå længere. Og truslen om fejlkalkuler og eskalationens egen logik kan meget vel få balancen til at tippe.Der er brug for aktiv offentlig modstand mod et angreb på Iran — ellers får vi den mest ødelæggende krig i Mellemøsten nogensinde.Seumas Milne er britisk journalist og medredaktør af The Guardian© The Guardian og InformationOversat af Niels Ivar Larsen
