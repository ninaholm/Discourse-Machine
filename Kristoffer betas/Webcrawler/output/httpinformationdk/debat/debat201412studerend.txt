Studerende er ikke altid ateister



Offentlige institutioner skal være inkluderende og rummelige. Det er vigtigt, at man på lærerseminariet kan rumme alle og har plads til alle typer af mennesker. Men virkelighedens praksis ser desværre anderledes ud. Jeg er irriteret over, at der ikke er plads til de religiøse studerende.Seminariet, som uddanner lærere, skal i allerhøjeste grad kunne rumme alle typer af identiteter. Det, vi lærer på seminariet om mangfoldighed, rummelighed, plads til alle elever, og at ingen skal føle sig udenfor, oplever jeg ikke bliver realiseret på selve læreruddannelsen.Jeg er irriteret over at skulle høre om studerende, der beder på handicaptoiletter, fordi der ikke er et fordybelses- eller bederum. Det kan ikke være rigtigt, at studerende skal presses ud i sådanne situationer. Nogle studerende bliver nødt til at tage hjem tidligere for at nå at bede &ndash; ellers er toiletter og andre skjulesteder en mulighed.Der er mange med flerkulturelle identiteter, som er religiøse: Jøder, muslimer, kristne og ikke mindst studerende, der bare vil fordybe sig på en religiøs måde.På DTU og Københavns Universitet har man givet plads til mangfoldigheden og til et fordybelses-/bederum, og det har været støttet af studenterpræsten. Lad os trække på fornuften og se i øjnene, at hvis der nogle, der skal stå for værdier som mangfoldighed og rummelighed, er det lærerseminariet.MangfoldighedKonsekvensen af, at der ikke er mulighed for at være sig selv på uddannelsesinstitutionerne, er, som antropolog og integrationsforsker Laura Gilliam siger, at danske folkeskoler kun har plads til muslimer, der er afslappede omkring deres religion. Børn med muslimsk baggrund oplever, at der kun er plads til at være muslim på en nedtonet måde i den danske folkeskole.Det på trods af, at folkeskolen har et ideal om at være rummelig og inkluderende. Men når kommende lærere allerede ikke oplever den mangfoldighed gennem deres uddannelse, bliver det svært for dem at inkludere alle børn i den danske folkeskole i fremtiden.Folkeskolen skal som en offentlig skole være åben for alle børn. Skolen må sørge for ikke at påvirke eleverne i retning af bestemte livsanskuelser eller bestemte politiske opfattelser. Når det er sagt, skal eleverne være frie til at vælge deres identitet &ndash; også når det kommer til religiøsitet.
