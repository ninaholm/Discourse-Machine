FOLK



 Eivind Kolding
Eivind Kolding blev i går fyret som direktør for Novo A/S efter to år på posten. Bestyrelsesformand Sten Scheibye forklarer ifølge Finans.dk om fyringen, at det »på længere sigt vil blive nødvendigt med en CEO med en anden baggrund end Eivind Koldings«.
Eivind Kolding II
Selv om det selvfølgelig aldrig er rart at blive fyret, får Eivind Kolding alligevel lidt penge med sig ud. Et gyldent håndtryk på 20 millioner kroner svarende til to års løn kunne det blive til som tak for de godt to års tjeneste.
Eivind Kolding III
Selv om 20 millioner kroner måske umiddelbart lyder af meget, så har Eivind Kolding faktisk fået et gyldent håndtryk, der var endnu større engang. 23 millioner kroner fik han, da han i 2013 blev afskediget som topchef i Danske Bank.
Eivind Kolding IV
Hovedpersonen selv ønsker ikke en ny toppost: »Heldigvis muliggør min situation i dag, at jeg kan prioritere de ting, som jeg har lyst til at beskæftige mig med,« skriver han i en sms til Finans.dk. Et oplagt svar efter et gyldent håndtryk på 20 mio. kr.

