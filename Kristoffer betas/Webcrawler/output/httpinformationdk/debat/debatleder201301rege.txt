Regeringens makulator



&raquo;Åbenhedsfanatiker&laquo;,har Radikales retsordfører, Jeppe Mikkelsen, kaldt sig selv. Derfor skal PET&rsquo;s historiske arkiver naturligvis åbnes for de danskere, der under Den Kolde Krig blev registreret af det hemmelige politi. Det var alle regeringspartier enige om. Inden de kom i regering. I dag har fanatismen fået omvendt fortegn.&raquo;Man ville ikke få det fulde overblik, hvis man åbnede op,&laquo; udtalte Jeppe Mikkelsen i går til Information med henvisning til, at PET allerede har makuleret dele af sit arkiv. Forklaringen var tydeligvis afstemt med SF-kollega Karina Lorentzen: &raquo;Det ville give et ret fragmenteret billede, som ville rejse flere spørgsmål, end det ville besvare.&laquo;Men de to politikeres følgeslutninger ligeså farlig, som den er falsk. Fordi vi ikke kan få alle oplysninger frem, skal vi altså ikke have nogen oplysninger frem. Den tankegang umuliggør stort set enhver historisk forskning. Ingen historiker, der stikker hovedet i et arkivskab, kan på forhånd vide sig sikker på at &raquo;få det fulde overblik&laquo;. Ergo må arkivet forblive lukket, hvis vi følger regeringens logik.Selvfølgelig må ethvert arkiv have fortrolighedsklausuler, så rigets sikkerhed eller personers følsomme oplysninger ikke kompromitteres. Men her er der altså tale om almindelige danskere, der nægtes adgang til deres egen historie fra en svunden tid.Den nye PET-lov rejser spørgsmålet om, hvem der bør have ejendoms- eller forvaltningsretten over vores fælles hukommelse. Staten eller befolkningen? Hvad skal et arkiv beskytte? Myndighederne eller dem, der føres myndighed over?Hverken som stat eller befolkning kan vi være tjent med, at vores fælles hukommelse makuleres eller hemmeligholdes. Det gør os uoplyste om den fortid, vi burde lære af. Den slags skaber myter og fastholder falske fjendebilleder frem for at aflive dem. Det er utilstedeligt. Både over for den enkelte og over for os alle.
