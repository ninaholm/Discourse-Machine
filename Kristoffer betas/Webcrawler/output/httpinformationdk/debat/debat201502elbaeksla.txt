Elbæks længsler
Opgøret med den politiske konformitet er Alternativets største - og eneste - mulighed for at sikre overlevelse på Christiansborg. Men samtlige ubekendte faktorer skal falde ud til Uffe Elbæk & Co.’s fordel, før Folketinget for alvor skal omdannes til ’politisk laboratorium’


Ganske stille og roligt er der kommet flere og flere hylder i hjørneskabet i Alternativets mødelokale på Christiansborg. For 15 måneder siden var der kun to. Der stod København og Aarhus på dem. Senere kom Odense til. Men det gik langsomt. Også for langsomt. Faktisk så langsomt, at Uffe Elbæk en periode tvivlede på, om Alternativet nogensinde ville nå at få skaffet 20.260 godkendte vælgererklæringer. For Alternativet, som hans nye parti var døbt, havde tilsyneladende kun klangbund i de store byer, hvor onde tunger vil påstå, at det kun var den kreative gøglerklasse, der på det tidspunkt støttede op om Danmarks nyeste parti.Men pludselig begyndte der at ske noget. Flere hylder i skabet fik en label klistret på, og for et par måneder siden inviterede Uffe Elbæk mig ind i mødelokalet, hvor han stolt slog ud med armene foran skabet, som om det var verdens syvende vidunder.&raquo;Nu er det hele Danmark, der støtter os! Alle 98 kommuner er repræsenteret,&laquo; forklarede han, mens jeg læste Struer, Læsø og Halsnæs. På Christiansborg deler vi nærmest kontor. Kun godt 20 meter og et par trappetrin adskiller Alternativets to kontorer fra Informations ditto. Så da stemmerne forleden blev hævet, og klapsalverne strømmede ud på gangen, var der ingen tvivl om, hvad der var sket: Alternativet havde nået en magisk grænse. Mere end 20.000 godkendte vælger- erklæringer, og nu handler det kun om at skrabe sammen til bufferen, før bunken af demokratisk opbakning fra danskerne til Uffe Elbæks politiske projekt bliver afleveret hos Økonomi- og Indenrigsministeriet.En, der har prøvet det før, er Naser Khader, nu konservativ folketingskandidat, men tidligere partileder for Ny Alliance.Han havde under to år i spidsen for partiet og formåede &ndash; på trods af alverdens selvforskyldte benspænd &ndash; at overkomme den ellers så høje børnedødelighed blandt nye partier. Ny Alliance kom over spærregrænsen.&raquo;Ny Alliance var nærmest en folkebevægelse, og vi blev afkrævet svar om alle mulige politikområder, før vi havde lært hinanden at kende i partiet. Det var en alt for stor mundfuld,&laquo; husker han i dag, da Altinget spørger ham i forbindelse med Alternativets snarlige godkendelse.&raquo;Det er derimod bedre at starte i det små, bygge partiet op i ro og mag og holde sig til de politiske kerneområder frem for at brede sig alt for meget ud til at begynde med. Det har Uffe Elbæk gjort, og derfor har Alternativet faktisk et godt udgangspunkt ved næste folketingsvalg,&laquo; lyder vurderingen fra Naser Khader til Altinget.Samtlige politikere på Christiansborg dømmer ellers Alternativet ude på forhånd. Centrum-venstre-partierne håber ikke, det lykkes for Alternativet at lokke vælgere fra dem, og de borgerlige partier dagdrømmer om, at Alternativet kan blive en magnet for stemmespild for regeringen og dens støttepartier. Det sidste er også en af årsagerne til, at især borgerlige politikere på sociale medier gennem den seneste tid hyppigt har opfordret til at levere en vælgererklæring til Alternativet.Hvis Uffe Elbæk &amp; Co. skal gøre dommedagsprofetierne til skamme, er der to faktorer, som bliver altafgørende: Kan Uffe Elbæk stå distancen? Og kan Alternativet ramme en folkestemning a la Ny Alliance, hvor de nødvendige 70-80.000 danskere har så stor politikerlede, at de vælger at stemme på noget helt, ja, alternativ?De fleste husker, hvordan Naser Khader på tv rodede rundt i sit partis politik. På det område er Alternativet nødt til at udstråle langt større professionalisme, for ellers stempler vælgerne ud, før de når at stemple ind.I en valgkamp, der med overvejende sandsynlighed kommer til at handle om økonomi og udlændingepolitik, bliver det en udfordring for Uffe Elbæk og Alternativet at skabe et opgør mod den politiske konformitet. Protestpartiet mod det politiske establishment. Også selv om Uffe Elbæk ikke er meget for at tage ordet &lsquo;protestparti&rsquo; i sin mund:&raquo;Vi er et længselsparti i stedet for et protestparti. Vi længes efter noget, der er bedre, og vi ved egentlig godt, at det er muligt.&laquo;Casper Dall er leder af Informations Christiansborgredaktion.Klummen er udtryk for klummistens egne holdninger.
