Modige hulekvinder

Informations journalister er modige, når de tør stille kritiske spørgsmål ved Mette Frederiksen og Pernille Vigsø Bagges konklusioner om prostitution.

Tænk, at to af Informations journalister, Anna von Sperling og Mette Klingsey, overhovedet tørstille kritiske spørgsmål til Mette Frederiksen og Pernille Vigsø Bagge og sætte spørgsmålstegn ved disses iver for at kriminalisere prostitutionskunder.Ved de da ikke, at de risikerer at blive indrulleret i en udvidelse af den kategori, som Vigsø Bagge anvender som det ultimative argument mod mandlige kritikere, der efterlyser saglige argumenter fra hendes side: De kan få at vide, at de er hulemænd!Der er ellers kritiske spørgsmål nok, mand og kvinde kunne stille Frederiksen og Vigsø Bagge, for eksempel hvordan man skal forstå den logik, som sidstnævnte nu afleverer i Information.»Selv om hundrede kvinder taler for retten til at sælge deres krop«, skal det forbydes alligevel, fremfører hun, for »Vi er nødt til at tage hensyn til de prostituerede, der lever et forfærdeligt liv.«Det er næppe helt forståeligt for enhver, hvorfor et udsagn fra stort antal kvinders i indendørsprostitution ikke kan tages alvorligt, fordi nogle kvinder i udendørsprostitution har det skidt.Der mangler ligesom en præmis: Nemlig at prostitution i bund og grund er noget forfærdeligt noget! Uden tvivl er det Vigsø Bagges præmis.Problemet er blot, at flere og flere saglige undersøgelser underminerer den  i år også to undersøgelser af danske forhold.Ikke kroppen til salgDesuden er det næppe deres krop, de prostituerede sælger  så ville de jo være slavehandlere, der sælger sig selv som slaver. Det er derimod en afgrænset kropslig ydelse, de sælger for en afgrænset tid.Tilsvarende problemer er der med Vigsø Bagges logik om stigmatisering af de prostituerede: »Den stigmatisering begyndte, da den første prostituerede startede op. Kvindelig seksualitet har altid været udsat for stigma«.Det er vist ikke indlysende for enhver, at hvis kvinders seksualitet »altid har været udsat for stigmatisering«, så er det kun rimeligt, at man nu selv deltager i stigmatisering af nogle kvinders seksualitet,OK, man får næppe mere ud af at spørge videre til folk som Frederiksen og Vigsø Bagge, der har det som en ubetvivlelig præmis, at prostitution i alle former og under alle omstændigheder er forfærdeligt.Men man kan undre sig over, at partimedlemmer af Socialdemokraterne og SF ukritisk laller dette nonsens i sig. Og så i et valgår!
