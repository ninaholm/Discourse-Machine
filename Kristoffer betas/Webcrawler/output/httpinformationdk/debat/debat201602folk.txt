FOLK



 Lunde Larsen
Esben Lunde Larsen (V) har fået ny titel. Den tidligere videnskabs­minister blev i går fødevare- og miljøminister. Der tænkes i, om skiftet kommer, fordi han kom i uføre efter anklager om plagiat i hans ph.d-afhandling. Ikk’ så videnskabeligt.
Lunde Larsen II
Lunde Larsen har afvist anklagerne, og Praksisudvalget på Københavns Universitet undersøger beskyldningerne. Fem eksempler på plagiat og selvplagiat i afhandlingen. Her kan bønner nok ikke hjælpe så meget.
Lunde Larsen III
Men kunne Esben Lunde Larsens kreationistiske tilgang til skabelsen måske have en positiv påvirkning på mængden af gylle, der ender i de danske vandløb? »Dejlig er Jorden! Prægtig er Guds himmel«. Ja, så husk at pas på den.
Lunde Larsen IV
I november 2015 blev den nye miljøminister anklaget af EB for at have lagt pres på Trafikstyrelsen i en sag om opførelsen af vindmøller, hvor han selv og hans familie havde store økonomiske interesser. Åh, Esben. Stay classy.

