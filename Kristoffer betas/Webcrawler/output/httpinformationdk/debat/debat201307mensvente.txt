Mens vi venter på Holger – vejen til en grøn bilbeskatning
Jo større CO2-udledning, desto dyrere skatter og afgifter. Sådan burde det i al fald være, hvis vi skal have grønnere biler på vejene. Men det er det så langtfra i dag, og manden, der sidder med magten til at gøre en forskel, skatteminister Holger K. Nielsen (SF), sidder med hænderne i skødet
Transportsektoren har behov for en grøn omstilling, hvis Danmarks målsætning om 40 procent CO2-reduktion i 2020 i forhold til 1990 skal indfries, og vi på sigt skal blive olien kvit. En central forudsætning for den grønne omstilling er en omlægning af bilbeskatningen. Foto: Scanpix

I teaterstykketMens vi venter på Godotaf Samuel Beckett venter to personer på Godot, som aldrig kommer, uden helt at vide hvorfor. På spørgsmålet om, hvorfor de bliver, er svaret altid det samme: »Vi venter på Godot.«Lidt samme situation kendetegner spørgsmålet om grøn bilbeskatning. Blot med den forskel, at vi her venter på Holger K. Nielsen (SF). Henvendelser til Transportministeriet og Klima- og energiministeriet om grøn transport og bilbeskatning giver alle det samme svar: Vi venter på Holger. Skatteministeren sidder med nøglen til omlægningen af bilbeskatningen.Vi sælger de forkerte bilerRegeringen har grønne ambitioner på transportområdet – og med god grund. CO2-udledningerne fra transportsektoren er steget med 22 procent fra 1990 til 2010 og ligger på 15,2 millioner ton CO2. Heraf udgør vejtransporten 11,7 millioner. Udviklingen ser ikke ud til at vende, selv om den økonomiske afmatning har givet en midlertidig nedgang. I 1993 var der 1,6 millioner personbiler i Danmark. I 2012 var der 2,2 millioner.Danmark skiller sig ud i Europa ved, at bilsalget går forrygende. Særligt minibilerne kører i rask fart ud af salgslokalerne. Forståeligt nok. For få år siden kostede den billigste bil i Danmark 110.000 kroner. I dag koster den 80.000 kroner. Baggrunden er den bedagede registreringsafgift, som betyder, at minibiler nu er billigere i Danmark end i vores nabolande. Biler med gammel teknologi, der ikke er attraktive på andre europæiske markeder, kan sendes til Danmark og de næste mange år køre rundt på vores veje med høje udledninger til følge. Det blokerer for nye, grønne biler, som med en relativt højere prisseddel i vinduet har svært ved at komme på banen – fornuftige levetidsomkostninger til trods.Transportsektoren har behov for en grøn omstilling, hvis Danmarks målsætning om 40 procent CO2-reduktion i 2020 i forhold til 1990 skal indfries, og vi på sigt skal blive olien kvit. En central forudsætning for den grønne omstilling er en omlægning af bilbeskatningen.Betalingsringen og den kilometerbaserede afgift på lastbiler blev skrottet. Det samme må ikke ske for omlægningen af bilbeskatningen.Den rette beskatningsmodelRegeringen har meldt ud, at det skal være billigere at købe en energirigtig bil og vil ifølge regeringsgrundlaget fremsætte forslag til en provenuneutral reform af afgifterne på personbiler.Dansk Elbil Alliance og Copenhagen Economics har udarbejdet en model for en grøn, provenu- og teknologineutral omlægning af bilbeskatningen, og den er den første af sin slags. Modellen er præsenteret for Folketingets Skatteudvalg og overdraget Skatteministeriet. Modellen beskatter det, vi vil have mindre af, og belønner det, vi vil have mere af. Modellens indhold kort opsummeret:Registreringsafgiftens niveau opretholdes, men baseres på bilernes CO2-udledning og sikkerhed. Den årlige grønne ejerafgift afspejler bilernes gennemsnitlige omkostninger for samfundet grundet støj, partikelforurening og slid på infrastruktur.Bilbeskatningen baseres på det Digitale Motorregister.Den nuværende værdibaserede bilbeskatning løser ikke miljøproblemerne og skævvrider vores valg. Bilister, der overvejer at købe enplug-inhybridbil med ny, dyr teknologi, bliver beskattet med 180 procent. Fradrag for brændstoføkonomi opvejer langtfra den høje værdibeskatning. Resultat: Årets bil i Danmark og Europa i 2012 koster det dobbelte her end i nabolandene – med manglende salg til følge.Bilens pris inklusive dagens afgift har meget begrænset sammenhæng med bilens udledninger af CO2. Godt nok er der en tendens til, at store biler udleder mere CO2 end små. Imidlertid er det slående, hvor store forskelle der er for CO2-effektivitet inden for bilsegmenterne. Biler i samme størrelse til samme pris forurener vidt forskelligt.Omlægningen må planlægges grundigt. Markedet fryser til, hvis debatten føres offentligt. Men som tiden går, stiger bekymringen for, om omlægningen realiseres.Mens vi venter, kommer vi længere væk fra klimamålene. Staten mister med den nuværende bilbeskatning og den meget lave pris på små biler et betydeligt provenu – uden at få CO2-besparelser ud af det. I mellemtiden venter vi på Holger.Morten Brønnum Andersen er chefkonsulent i Dansk Elbil Alliance
