Klædt på til folkeskolens virkelighed
Tre forslag til, hvordan lærerne bliver bedre rustede til den moderne folkeskole


Hvem husker ikke den folkeskolelærer, der med pædagogisk tæft og faglig kunnen fik selv skoletrætte syvendeklasser op af stolene? Eller den lærer, der blev bestemmende for vores valg af livsbane?Fordi deres engagement og viden smittede og pirkede til vores nysgerrighed. Og fordi de skabte grunden til det, vi lærte og blev i stand til at lære.Sådanne lærere har altid eksisteret, og det gør de endnu. Som henholdsvis ansvarlig for en læreruddannelse i København og for den københavnske folkeskole møder vi mange dygtige og engagerede lærere. Desværre møder vi også lærere, som efter fire års læreruddannelse ikke føler sig godt nok klædt på til virkeligheden i folkeskolen. Og vi møder lærere, som savner bedre specialiserings- og karriereveje.Derfor er det på sin plads, at formanden for regeringens rejsehold Jørgen Søndergård rejser diskussionen om, hvorvidt lærerne er rustede til skolen. For folkeskolen spiller hovedrollen i at give børn muligheder for at klare sig godt - uanset deres baggrund.Vi vil gerne bidrage til diskussionen med tre forslag til, hvordan lærerne bliver bedre rustede til opgaven i den moderne folkeskole.Mere forskningVores første forslag handler om at få mere forskning ind i læreruddannelsen. Tag f.eks naturfagene. De studerende på læreruddannelsen vælger det ikke som linjefag, og der er ikke nogen stærk kobling mellem forskningsmiljøerne og professionshøjskolernes læreruddannelse. Samtidig scorer Danmark dårligt i naturfag i PISA. Vi foreslår ikke at kaste nyuddannede lærere ud i folkeskolen efter fem års teori på universitetsskolebænken. Men læreruddannelsen på professionshøjskolerne skal fundere sig stærkere på forskning. Vi skal knytte bånd mellem professionshøjskolerne, universiteterne og de kommunale skoler. Først dér får vi en værdikæde, der hænger sammen.KonflikthåndteringVores andet forslag til forbedring af lærernes kompetencer handler om at styrke klasseledelse og konflikthåndtering i uddannelsen. På de københavnske folkeskoler kan vi konstatere en stor efterspørgsel på kurser i klasseledelse, forældresamarbejde og konflikthåndtering - også fra helt nyuddannede lærere. Ingen tvivl om, at vi har dygtige lærere - men vi har også lærere, der skal forholde sig til en folkeskole, som på mange måder forandrer sig. Lærerne forventes at kunne favne meget bredt blandt elever med forskellig baggrund. Ligeledes forventes det af folkeskolen, at den skal kunne rumme et stigende antal børn med særlige udfordringer; elever der alt for ofte udskilles til specialundervisning. Når elevsammensætningen bliver mere kompleks, bliver konflikterne det også. Derfor bør konflikthåndtering fylde mere i værktøjskassen af metoder til klasseledelse. Det er et afgørende element i bestræbelserne på at skabe et godt læringsmiljø.Bedre ledelseVores tredje forslag handler om skoleledelse. Vi synes grundlæggende, at det er en god idé med lærere som skoleledere. For det gælder for mange af skolelederens opgaver, at de løses bedst, hvis skolelederen har grundig indsigt i det lærerfaglige område. Skoleledelse er også en stor opgave på det administrative plan. Økonomien skal holde, timetallet gå op og professionalisme og trivsel hos lærerne fremmes. Alligevel fylder ledelse ingenting i lærernes uddannelse. Det er en skam, når god ledelse er kendetegnende for de bedste af vore skoler. Alle skal ikke være skoleledere. Men mange skal - og dem, der ikke skal, vil også have gavn af redskaberne. Derfor mener vi, at ledelse bør være et fast element i læreruddannelsen. Og derfor er det glædeligt, at Undervisningsministeriet har givet Professionshøjskolen Metropol lov til at udbyde en variant af læreruddannelsen med særlig vægt på ledelse.Det er klart, at en ændring af læreruddannelsen ikke løser alle folkeskolens problemer med et snuptag. Der skal mere til. Folketingspolitikere, kommunalpolitikere og skoleledere over hele landet bærer sammen den helt centrale opgave at bruge ressourcerne effektivt og strategisk, så vi kan give lærerne de bedst mulige rammer for at give børnene undervisning af høj kvalitet. Det indebærer ikke mindst længere og mere sammenhængende efter- og videreuddannelse.Det er ikke omkostningsfrit at uddanne lærere til en folkeskole i evig forandring, og det gør det ikke nemmere, at landets professionshøjskoler bliver mødt med stigende krav, mere bureaukrati og utilstrækkelige udviklingsmidler. Men vi vil gøre vores bedste.For lærerne har nogle af de vigtigste jobs i Danmark. Det er et tungt ansvar at klæde Danmarks børn på til fremtiden. Et ansvar, som ikke alene kræver brede skuldre, men også et klogt hoved og varme hænder.Stefan Hermann, rektor for Professionshøjskolen Metropol og Anne Vang, børne- og ung-domsborgmester i København
