FOLK
FOLK fra dagens avis


 Talfuskere
Igen har en Venstre-minister problemer med tal, der ser pænere ud end virkeligheden. BT kunne forleden bringe forsideoverskriften: »BT afslører: Tallene holder ikke – Eksperter dumper Troels Lunds badelande – KATASTROFE for kysterne.«
Optimister
Inde i avisen følger BT op: »Regeringens storstilede projekt med badelande, luksushoteller og vandparker, som helt ekstraordinært får lov at ligge helt ned til de danske kyster, bygger ifølge eksperter på alt for optimistiske forventninger.«
Overnattende
Projektmagerne anslår, at de 10 kystprojekter vil tiltrække op mod 1,7 mio.  ekstra overnattende hvert år. Til sammenligning viser faktiske tal, at der fra 2011 til 2014 blot har været en stigning på 73.000 udenlandsk overnattende i kystområderne.
Vækstdrømmere
At de 10 kystprojekter kommer til at udkonkurrere hinanden og ligge halvtomme hen, afviser vækstminister Troels Lund Poulsen (V) over for BT. »De vil komme landdistrikterne til gavn og skabe den vækst, som den her regering prioriterer,« siger han.

