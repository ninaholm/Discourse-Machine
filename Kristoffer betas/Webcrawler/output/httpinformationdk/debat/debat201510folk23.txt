FOLK



 Praktikanter
»H.K.H. Kronprinsen er regent den 3.-4. oktober,« står der på kongehusets hjemmeside, som dog ikke løfter sløret for anledningen til Fredes erhvervspraktik. Mens han leger regent, besøger hans kære broder i dag verdensmesterskabet 2015 i pløjning i Thisted.
Landmænd
Foreningen LandboUngdom, der er vært for verdensmesterskaberne i pløjning, oplyser på sin hjemmeside, at verdensmesterskaberne hvert år afholdes af et af medlemslandene af World Ploughing Organisation (WPO). Ja, den organisation findes altså.
Landmænd II
»Vi er meget glade for, at Prins Joachim vil være protektor for VM og håber selvfølgelig også, han kan holde åbningstalen, da han selv er landmand og kender til pløjning og behandling af jorden forud for en plantesæson,« siger formanden for VM, Karl Kristian Iversen.
Landmænd III
Karl Kristian Iversen har mere end bare VM at lokke med: »Hvis han (Jokke, red.) tager prinsesse Marie og børnene med, får de nok at kigge på, for stævnet indeholder også maskin- og temaudstilling, familieaktiviteter og pløjning med heste og traktorer.«

