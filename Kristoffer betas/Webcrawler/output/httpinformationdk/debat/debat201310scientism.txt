Scientisme truer tolerance



Kreationismen er »åndsformørkelse«, lyder det fra Herbener og Rothstein den 17. oktober. Men selvfølgelig skal vores børn også lære, at den kristne gud skabte verden for 6.000 år siden.I virkeligheden er Herbener og Rothstein selv ramt af scientistisk åndsformørkelse, idet de – formentlig mod bedre vidende – lader, som om kreationisterne kun har tåbelige »pseudovidenskabelige argumenter«.Vi kan helt sikkert finde uholdbare argumenter for kreationismen, men vi kan også finde mystificerende spekulationer om verdens oprindelse på den anden fløj. Er evolutionsteorien en klar tilbagevisning af, at Gud skabte verden for 6.000 år siden? Nej, evolutionsteorien kan være fuldstændig sand uden at rokke en tøddel ved kreationisternes påstand.Det illustrerer et simpelt og gammelt tankeeksperiment: Forestil dig, at du får magt til at skabe en ikke tidligere eksisterende organisme. Med et knips skaber du en unik høne. Du skal ikke tænke længe for at indse, at du nødvendigvis har skabt en organisme med en vis alder. Hønen har en alder, og den har været i et æg. Med andre ord: Hvis du skaber noget (i den slags verden, vi kender), så har du også og med nødvendighed skabt det skabtes fortid.Pointen her er selvfølgelig, at viden om evolutionen ikke ryster den kreationistiske tro. Debattørerne skoser folk, der vil sætte »de vigtigste videnskabelige erkendelser nogensinde« under pres.Videnskab er mange tingHerbener og Rothstein fremhæver, at vi har en forpligtelse til at afvise fordummende forestillinger og til at forsvare den frie tanke. Men vi kan ikke enøjet vægte ’videnskab’, som om videnskab kun er en bestemt ting. Videnskab er mange ting. Kampen mod åndsformørkelsen er i høj grad en kamp for retten til forskellighed. Dette skal ikke udmønte sig i tandløs tolerance, men i en ret til at få argumenterne præsenteret – ikke misrepræsenteret eller undertrykt. Herbener og Rothstein står for en snæversynet tro på ’videnskab’, der ender i fundamentalistisk intolerance.Skal vores børn så lære om scientismen? Ja, og de skal lære om kreationismen. De skal lære alt, der kan gøre, at de vokser op uden at føle sig truet af, at mennesker er forskellige og har forskellige holdninger og værdier.&nbsp;Svend Erik Olsen, psykolog
