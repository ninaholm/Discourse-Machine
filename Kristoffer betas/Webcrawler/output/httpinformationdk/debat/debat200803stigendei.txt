Stigende interesse for strategisk forskning
Totrinsopdeling sikrer, at forskerne ikke bruger unødig tid på at skrive ansøgninger


Den forskningspolitiske debat er livlig i Danmark i disse måneder. Begreber som fri forskning, basismidler og strategisk forskning er på dagsordenen i debatten. Senest har der været rejst kritik af de administrative byrder, der knytter sig til at søge om forskningsmidler. Nu er tiden kommet til at få nogle faktuelle oplysninger omkring strategisk forskning frem i lyset.Først og fremmest skal det slås fast, at Det Strategiske Forskningsråd stiller store kvalitetskrav til de projekter, rådet støtter. Samtidig udfordrer vi forskerne til at indgå i tværdisciplinært samarbejde og til at udføre forskningen i et samspil med offentlige myndigheder og private virksomheder.Det er derfor glædeligt, at forskernes interesse for at søge støtte til strategisk forskning er stigende.I Det Strategiske Forskningsråd har vi netop gjort regnskabet op for 2007. I 2007 fik vi ansøgninger for cirka 2,5 mia. kr. Det er en stigning i forhold til 2006, hvor vi modtog ansøgninger for cirka 2 mia. kr. Selve bevillingen er dog også steget fra ca. 450 mio. kr. i 2006 til ca. 750 mio. kr. i 2007.Hvis vi ser på procenterne, betyder det, at vi i 2007 i alt kunne imødekomme 25 procent af det samlede ansøgte beløb; en lille stigning i forhold til 2006, hvor vi kun kunne imødekomme 18 procent.Tallene viser, at mange forskere udarbejder ansøgninger, som de ikke kommer igennem med. Hvis ansøgningsprocessen er alt for tung, betyder det, at mange dygtige forskere spilder for megen tid.Færre kravI Det Strategiske Forskningsråd er vi meget opmærksomme på, at vi på den ene side stiller meget høje kvalitetskrav til ansøgerne samtidig med, at vi gerne vil bidrage til, at ansøgerne i størst mulig omfang kan bruge deres tid på forskningsprojekterne i stedet for på ansøgninger.Vi har derfor siden 2006 behandlet ansøgningerne i et totrinsforløb. I første fase er kravene til ansøgningerne færre end i den endelige ansøgning. Til gengæld kræver vi lidt mere detaljerede oplysninger af de forskere, der inviteres til at udarbejde en endelig ansøgning.I den første ansøgningsfase er det væsentlige kriterium projektets idé og relevans. Ansøgningerne vurderes af rådets programkomiteer, som består af anerkendte forskere inden for de relevante fagområder. Resultatet af denne fase er, at cirka halvdelen af alle interesserede inviteres til at indsende en endelig ansøgning.I den endelige ansøgningsfase har vi typisk ansøgninger for omkring det dobbelte af det beløb, vi kan uddele. Konkret havde vi i 2007 mulighed for - i anden fase - at imødekomme omkring 40 - 50 procent af ansøgerne.Totrinsopdeling sikrer, at forskerne ikke bruger unødig tid på at skrive ansøgninger.Det er afgørende at få fortalt, at vi selvfølgelig ikke slækker på kvalitetskravene. Omkring 80 procent af vore ansøgninger bedømmes af internationale forskere forud for den endelige behandling, og forskerne får selvfølgelig denne bedømmelse til kommentar.Grundlaget for programkomiteernes afgørelse er således typisk en international bedømmelse, en udtalelse fra ansøger om den internationale bedømmelse samt vurderingskriterierne i opslaget.På baggrund af de positive tilbagemeldinger fra forskerne, agter vi at forsætte med totrinsmodellen.Den 10. marts offentliggør Det Strategiske Forskningsråd opslagene for 2008 med nye midler inden for uddannelsesforskning, transportforskning og klinisk forskning. I alt vil rådet i 2008 uddele ca. 700 mio. kr. til dansk forskning. Vi ser frem til at modtage en nye og spændende forslag til projekter med høj forskningskvalitet, relevans og effekt.Peter Elvekjærer formand ogEsther Fihler næstformand i Det Strategiske Forskningsråd
