FOLK



 Jul på slottet I
Dagens Folk-skribent er bekymret for, at kongehuset er blevet under­prioriteret i Informations juledækning. Derfor vies Folk-spalten i dag til serviceinfo om konge­husets jul.
Jul på slottet II
I år fejrer regentparret, kronprinsparret, prins Joachim og prinsesse Marie plus børn jul på Fredensborg Slot. Derudover deltager også prinsesse Benedikte samt dronning Anne-Marie og kong Konstantin (hvem er han?).
Jul på slottet III
Og ja, kære læser, der er tale om lidt af et nybrud. De kongelige plejer nemlig ikke at holde jul på Fredensborg Slot. Sidst, julen blev fejret på slottet, var i 2006. Og ændringerne vil ingen ende tage:
Jul på slottet IV
Dronningens nytårs­tale vil nemlig også blive transmitteret fra Fredensborg Slot i år. Det skyldes som bekendt renoveringen af taget på Christian IX’s Palæ, Amalienborg.
Rettelse: Regentparret holder ikke jul på Fredensborg Slot, men på på Marselisborg Slot sammen med D.K.H. Prins Joachim og Prinsesse Marie, Prins Henrik og Prinsesse Athena. Det var i 2014, at kongefamilien holdt jul på Fredensborg Slot. Information beklager fejlen.

