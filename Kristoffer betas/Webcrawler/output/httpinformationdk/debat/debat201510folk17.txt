FOLK



 Latinskolebørn
Til Kristeligt Dagblad siger V-uddannelses- og forskningsminister Esben Lunde Larsen: ’Danske unge har brug for latinskolen version 2.0, forstået på den måde at evnen til at lære udenad var vigtig og bidrog med en dannelsesfor­ståelse.’
Udenadslærere
Venstres uddannelses- og forskningsminister, Esben Lunde Larsen, siger også: ’Princippet om, at man har viden, der er aktuel og også kan sættes ind i en historisk sammenhæng, og at man har en udenadsforståelse, er utroligt gavnligt.’
Autoritetstro
Esben Lunde Larsen beklager, at studenter­oprøret i 1968 førte til ’fravær af autoriteter’. Han siger: ’Vi er nødt til at arbejde på igen at få et universitet, hvor man tør stå ved, at man er en autoritet som landets højeste læreanstalt.’
Elitære
Esben Lunde Larsen mener, at universiteterne i dag forsømmer eliten blandt de studerende. Han siger: ’Den mentalitet skal vi have gjort op med, og derfor har jeg taget initiativ til en elite­indsats, som skal udmøntes i løbet af 2016.’

