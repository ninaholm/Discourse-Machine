Jeg forsætter 'terrorstøtte'
Er min dom for såkaldt 'terrorvirksomhed' i virkeligheden en politisk bestillingsdom?


Til Østre Landsret og statsanklager:Efter at være idømt et halvt års ubetinget fængsel for støtte til bl.a. oprørsbevægelsen FARC i Colombia vil jeg godt fortælle, at det har jeg gjort igen. Dommens præmisser var fuldstændig klare: Sammenhæng er ligegyldig - og det uden betydning, hvad midlerne skal gå til. Som det blev formuleret af statens anklager "er det underordnet, om penge går til en radioudstyr eller en børnehave, begge dele frigiver midler til terrorvirksomhed".For at spare staten tid og penge vil jeg gerne her fortælle, hvad det drejer sig om.Det ene projekt jeg støtter vedrører FARC området omkring Tame ved den venezuelanske grænse. Området blev kendt for Santo Domingo-massakren, som den colombianske regering gav FARC ansvaret for - ligesom så mange andre. Louis Alberto Calvis, hvis mor, søster og fætter blev dræbt, har på det amerikanske University School of Law fortalt om, hvordan den colombianske regering gennem fængslinger og tortur har forsøgt at få ham til at tie stille. Han er nu flygtning i Canada. Et andet vidne, Angel Chapparro, blev likvideret af de paramilitære. Byens læge, Ciro Pena, som undersøgte de 17 dræbte heraf syv børn, bekræftede de vidner som fortalte, at de var blevet angrebet af det colombianske luftvåben. Den colombianske regering satte ham to år i fængsel for dette udsagn. Los Angeles Times fandt siden ud af, at det var oliefirmaet Occidental Petroleum, der via et privat lejehær, AirScan, havde sørget for angrebet. Og at de dræbende klyngebomber var amerikanske. Den colombianske præsident Uribe har jo udtrykt stor glæde ved jeres dom.Problemer ignoreresDet gælder næppe de colombianske dommere, som frikendte FARC og fastlagde statens skyld - mange andre dommere er jo likvideret for forsøg på at skabe retfærdighed.Det andet projekt jeg støtter er i Caqueta, et delvist FARC-område. Den engelske økolog, Robert Lawson, fortæller, at i de FARC-kontrolleret områder "er kriminaliteten og volden lille (...) og at FARC fremmer andre afgrøder frem for coca, men at det ignoreres af den colombianske regering og internationalt, fordi dagsorden her er at fremstille FARC som en narkoguerilla".Dele af området er kontrolleret af regeringen og de paramilitære. En tidligere kriminalbetjent fortæller, at politichefen, Rosso Cadena, i regeringsområdet sørger for, at hans narko kan bevæge sig uhindret. Lawson fortæller også, at regeringen med støtte fra USA sprøjter med løvfældningsmiddel i FARC's områder. Et stof med samme virkning som i Vietnamkrigens Agent Orange; som gjorde, at børn fødes stærkt misdannet. Lawson afslutter i øvrigt sin rapport med at spørge sig selv: "Hvorfor griber disse bønder til våben (...) ingen gør det uden god grund. Livet er frygteligt når de vil risikere deres liv på denne måde."Det spørgsmål har flertallet i Landsretten et klart svar på: Disse bønder i FARC er terrorister, og jeg og andre, der støtter dem, skal straffes.De andre 'terrorister'Jeg er ikke bare mere skyldig, fordi beløbet er større, men også fordi der er tale om vedholdende gentagelse af forbrydelsen. Og det hjælper selvfølgelig ikke, at begge projekter er udført af Læger uden Grænser, som overalt hjælper nødlidende, selv om det er værre at bringe 'terrorister' på fode end at give dem radioudsendelser (Fighters &amp; Lovers blev dømt for at støtte en radiokanal i Colombia samt et grafisk værksted i Palæstina drevet af henholdsvis FARC og PFLP, red.). Læger uden Grænsers estimat af 3,8 millioner internt fordrevne flygtninge og en katastrofal humanitær situation er jo åbenbart ingen undskyldning for at yde civil og humanitær støtte. Læger uden Grænser har modtaget private bidrag til sit arbejde i Colombia på 773.805 kr. Da mit bidrag har givet et halvt års ubetinget fængsel, er der danske medborgere, som samlet står til ca. 300 års fængsel. Det bliver ikke nemt at udrede, hvem der har givet støtte og til hvem. Men der skal alligevel laves en undersøgelse af bl.a. den danske modstandsorganisation Stuthoff-foreningens støtte til FARC og PFLP, så det er vel bare at klø på.Kan jeg forsætte min 20-årige støtte til Børnehospitalet i Vietnam - det er dem, der bl.a. hjælper Agent Orange misdannede børn - uden ekstrastraf?Mine månedlige bidrag til en skole i Kashmir er vel tvivlsomme - hvad kan der ikke komme ud af at lære børn i Kashmir at læse! Hvor meget ekstrastraf giver bidrag til Folkekirkens Nødhjælp - deres pinseindsamling er gået til børn i Gaza, som jo er styret af det terrorstemplet Hamas. Den danske stat, som jeg betaler skat til, yder støtte til Folkekirkens Nødhjælp og andre nødhjælpsorganisationer. Hvor meget ekstrastraf giver det at bidrage til en forbryderstat?Domstolene behøver ikke at være bebyrdet af indsigt eller menneskelighed, men dog være konsekvente og gennemskuelige. Uden det første mister man respekten, og uden det sidste vil dommen mod Fighters &amp; Lovers blot være en politisk bestillingsdom.
