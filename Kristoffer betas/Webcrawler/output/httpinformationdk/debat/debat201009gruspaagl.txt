Grus på glidebanen



Socialdemokratiets retspolitiske ordfører, Karen Hækkerup, skrev forleden  &gt;i Politiken om sit forslag om forbud mod animeret børneporno: »Flere fagfolk har peget på, at børneporno kan blive en glidebane, hvor den pædofile når et punkt, hvor det ikke længere er nok blot at se børneporno, og nogle ender med fysisk at forgribe sig på børn. Børneporno, animeret eller ej, kan derfor fastholde og promovere en krænkeradfærd over for børn«.Jeg bad hende oplyse, hvem de fagfolk var, og hvad de havde fremlagt af dokumentation. Hun henviste mig så til en artikel i Information, hvori psykolog Thomas Hammerbrink udtaler sig. Han siger: »Børneporno kan fungere som en glidebane hen mod reelle overgreb, og animationer kan være et led i den proces«. &gt;  &gt;Karen Hækkerup tilføjer, at hun siden har set ham beklage, at vi mangler forskning på området. Det gør vi imidlertid ikke.Betydeligt faldEngang i 1960'erne blev lektor ved Kriminologisk institut, Berl Kutchinsky bedt om at undersøge virkningen af pornografi - det var i de år, man forberedte afskaffelse af lovens forbud. Det førte til en afhandling om emnet i 1973, han skrev også i 79 en mindre afhandling på opfordring fra Straffelovrådet, der skulle afgive en udtalelse, fordi regeringen ville gøre børneporno ulovlig. Den afhandling kan læses i 'Justitsmini. J.nr. L.A. 1979-20002-44', eftersom Straffelovrådet fandt den vægtig nok til at medtage den som bilag til sin udtalelse. I den hedder det:»Hvad angår risikoen for, at læsning eller beskuelse af pornografiske handlinger kan forlede læseren eller beskueren til selv at udføre disse handlinger, er denne sag for længst undersøgt i detaljer, ikke mindst gennem de talrige undersøgelser, som er foranstaltet af den amerikanske Commission on Obscenity and Pornography (1970-1971). Konklusionen af disse undersøgelser, der også omfatter egentlige eksperimenter over længere tid, er, at den eneste form for handling, pornografi kan forlede til, er - masturbation«. Kutchinsky skriver videre: »Hvis teorien om at brugere af børneporno vil være tilbøjelige til at omsætte den i praksis holdt stik, skulle man i de år, hvor denne porno opstod (og endnu ikke var ulovlig. LB), have konstateret en stigning i kriminalstatistikken i sager vedrørende uterlighed over for børn. Ikke blot har en sådan stigning ikke fundet sted, der har tværtimod været et ganske betydeligt fald. Et fald hvis lige sjældent er set inden for andre grene af kriminologien«.Kutchinsky sætter tal på: I 1971, det første år hvor børnepornoen kom frem, faldt tallet af anmeldelser til politiet i København til 60 sager, et fald på 32 pct., i 72 steg det lidt til 65 sager og i 73, hvor markedet med børneporno var mættet, faldt tallet til 41 - med 37 procent. Straffelovrådet noterer sig ivrigt, at den eneste motivering for et forbud må være at modvirke brugen af børn som modeller.Leif Blædel, journalist
