Kommunen har tabt sutten
Betina Jensen er kronisk syg. Men det kan en erhvervspsykolog da rette op på, siger kommunen. Hendes kaotiske og vildtvoksende sagsforløb er endnu et eksempel på, at aktiveringsivrige SystemDanmark forværrer menneskers helbred på skatteborgernes regning
Alle kan gøre nytte, var mantraet, da Mette Frederiksen (S) i 2013 lavede om på matchgrupperne, og dermed forsvandt de mange kronisk syge på langvarig kontanthjælp. Det lider de handicappede og kronisk syge mere under end nogensinde, mener kronikøren.

&raquo;Har du modtaget brevet fra borgmesteren? Han har sgu tabt sutten. Synes han er en røvslikker, undskyld sproget.&laquo;Jeg har fået en sms fra en borger i Norddjurs Kommune.Betina Jensen har været uden for arbejdsmarkedet i 18 år. Men i kommunen tror man, at en erhvervspsykolog kan få hende ud af plejesengen og i praktik. Ifølge loven er 34-årige Betina Jensen nemlig i den aldersgruppe, hvor man ikke kan være kronisk handicappet. Dette selv om hun som 16-årig fik en alvorlig arbejdsskade og siden har været igennem flere alvorlige diskusprolapser og operationer. Senest var hun akut indlagt i juli med endnu en stor prolaps og venter nu på endnu en operation.Men Betina Jensen skal bare have hjælp til at &raquo;udvikle sine ressourcer&laquo; &ndash; ikke for at få mere livskvalitet på trods af handicap, men for at udvikle sine erhvervsrettede kompetencer i en virksomhedspraktik, som der står i loven.Og ingen er åbenbart bedre til at hjælpe Betina Jensen med at blive inkluderet i arbejdsfællesskabet i en praktik på en rigtig virksomhed end en erhvervspsykolog. Hendes sag er endnu et eksempel på, at virkelighedens begrænsninger støder frontalt sammen med hensigterne i en lov, der sigter mod at gøre kronisk handicappede raske, så de kan blive tilknyttet arbejdsmarkedet sammen med alle os andre. Resultatet af loven er, at mange i stedet bliver mere og mere ødelagte af meningsløse og formålsløse ressourceforløb, praktikker, undersøgelser, behandlingstilbud og ja, samtaler med en erhvervspsykolog.Spørgsmålet er, hvordan vi er gået fra at vurdere, hvad borgerne reelt er i stand til, til i dag udelukkende at kigge på såkaldte udviklingspotentialer, hvor kun fantasien sætter grænser, og hvor borgere med kroniske begrænsninger &ndash; enten medfødte eller skabt af invaliderende ulykker &ndash; ses som potentielle raske og arbejdsduelige uden begrænsninger?15 minutters arbejdeBetina Jensen har svært ved at følge med i kommunens afgørelser og beslutninger. Det har kommunen også &ndash; afslører et kaotisk og vildtvoksende sagsforløb. Den fikse ide om at sende Betina Jensen til erhvervspsykolog og videre i virksomhedspraktik, mens hun venter på sin operation, sker nemlig på trods af, hvad rehabiliteringsteamet selv besluttede i december sidste år. Og det er i øvrigt ikke første gang, at det bliver besluttet, at hun skal i praktik. Tilbage i 2014 vurderede man, at hun skulle afsted 30 minutter om ugen. Vi taler om 15 minutters transport og 15 minutters arbejde. Det er absurd. Praktikken blev i øvrigt heller aldrig sat i gang, for det blev vurderet, at transporten ville forværre Betina Jensens helbred.Men det ser kommunen altså stort på nu.De færreste danskere kan helt gennemskue, at når vores beskæftigelsesminister, Jørn Neergaard Larsen (V), taler om kontanthjælpsloft, og at det altid skal kunne betale sig at arbejde, så taler han ikke om Fattige Carina og Dovne Robert. Næ, Jørn Neergaard Larsen taler om Betina Jensen og de mange andre syge, der sendes i arbejdsprøvning med en sengetransport. Det er nemlig de syge, handicappede og sindslidende, som skiftende beskæftigelsesministre har strammet vilkårene for siden VKO i 00&rsquo;erne grundlagde de danske jobcentre og i mangel på raske arbejdsløse trak de syge med i arbejdskraftreserven.MiraklerBetina Jensen har, som mange andre af vores handicappede medborgere parkeret på kontanthjælp, været overmåde tålmodig. 15 år er det blevet til. Først for nylig har Betina Jensen henvendt sig til mig som frivillig bisidder og klaget til borgmesteren og kommunalbestyrelsen. Men borgmesteren ser intet problem i hendes sagsbehandling.Tænk, at vi i Norddjurs Kommune sidste år besluttede at bruge fem millioner kroner mere om året på direktør, chefer og flere sagsbehandlere i vores jobcenter, uden at vores svært handicappede brødre og søstre bliver hjulpet væk fra kontanthjælpssystemet.Betina Jensen og andre i hendes situation oplever i stedet, at hverken sagsbehandlerne, jobcentrets ledelse eller borgmesteren vil lytte til dem eller deres læger.Og når kommunalbestyrelsen så samtidig ikke tør røre disse sager med en ildtang, er vi alle magtesløse på grund af det kommunale selvstyre og det manglende tilsyn med landets kommuner.Det kunne se ud, som om alle har fralagt sig ansvaret. Hvordan er det sket? Hvordan er vi gået fra på et socialt og sundhedsfagligt fundament baseret på virkeligheden og dens begrænsninger til, at sagsbehandlerens vigtigste kompetence i dag tilsyneladende er at forudsige mirakler i en uforudsigelig fremtid?Da kontanthjælpsreformen under Mette Frederiksen (S) i 2013 lavede om på matchgrupperne, forsvandt de mange kronisk syge på langvarig kontanthjælp med et pennestrøg fra statistikken, og i dag findes de ikke mere. De kaldes nu jobklar, uddannelsesparate eller aktivitetsparate, og offentligheden kan så bedre lukke øjnene for den groteske situation, at Beskæftigelsesministeriet har ansvaret for vores handicappedes og kronisk syge medborgeres ve og vel &ndash; i dag med en tidligere formand for dansk arbejdsgiverforening ved roret.Med fleksjob- og førtidspensionsrefomen, der trådte i kraft januar 2013, kom de udviklingshæmmede, der før var sikret en førtidspension og en tryg tilværelse, med i kontanthjælpsgruppen på laveste SU-sats for de under 30-årige og med udsigt til 10-15 år på kontanthjælp og i uendelige formålsløse virksomhedspraktikker.Hvad er det for et menneskesyn, vi underlægger de grupper, der ikke kan selv uden andres hjælp?Nemmere førtidspensionIfølge loven har kommunerne faktisk en teoretisk mulighed for at vurdere, at det er åbenbart formålsløst at fortsætte med beskæftigelsesrettede tiltag som afklaring og udvikling, hvis der er risiko for en forværring af helbredstilstanden som i Betina Jensens tilfælde. Men virkeligheden, som vores politikere ikke vil se i øjnene, er, at det stort set er umuligt i praksis at få kommunerne til at lave den vurdering. Og praksis støttes af de dokumentationskrav, Ankestyrelsen stiller. Krav, som kommunerne har svært ved at leve op til på grund af konstante sagsbehandlerskift, manglende skriftlighed og det faktum, at kommunerne kalder de lovbefalede såkaldte arbejdsprøvninger alt muligt andet end arbejdsprøvninger &ndash; f.eks. genoptræningspraktik, prøvepraktik, virksomhedspraktik &ndash; og derfor ikke bruger arbejdsevnevurderingsmetoden, selv når borgerne tror, at de har været i en eller flere arbejdsprøvninger.Men vi er simpelthen nødt til at lave systemet om, så det bliver nemmere at få tilkendt førtidspension.Hvad med at holde kommunalbestyrelserne personligt ansvarlige ved at give dem dagbøder? Det er allerede en teoretisk mulighed for det kommunale tilsyn, men den er aldrig blevet brugt. Det er på tide, at der bliver gjort noget ved, at alvorligt syge og handicappede mennesker parkeres i kontanthjælpssystemet og får deres helbred forværret på skatteborgernes regning.Der er ikke meget fornuft i at spendere milliarder af kroner på en fejlslagen beskæftigelsesindsat, der gør handicappede endnu mere syge.Ulf Harbo er frivillig bisidder og medlem af Norddjurs Kommunalbestyrelse for Enhedslisten
