Vi kan ikke holde på folk over 60 de vil på efterløn
Når det gælder om at beholde ældre medarbejdere på arbejdsmarkedet, kan virksomhederne ikke konkurrere med de 20 milliarder kroner, der bruges på efterløn til de 60-65-årige, siger Dansk Arbejdsgiverforenings Erik E. Simonsen


Politiken skrev søndag, at danske virksomheder langt fra gør nok for at fastholde ældre medarbejdere på arbejdsmarkedet, men i stedet lader dem overgå til den statsfinansierede efterløn. Men chefkonsulent hos Dansk Arbejdsgiverforening (DA) Erik E. Simonsen er ikke enig i den kritik:»Jeg er overrasket over, at man kan få den overskrift (»Hver anden tvinges over på efterløn«) ud af det.Han kan ikke se sammenhængen mellem Politikens fortolkning, og resultaterne af en undersøgelse foretaget af Politiken og HK. Undersøgelsen viser blandt andet, at en tredjedel af de 3.388 adspurgte HK-medlemmer over 60 år har forladt arbejdsmarkedet på grund af gentagne omorganiseringer. Simonsen mener ikke, medlemmerne nødvendigvis er blevet presset ud:»Hvis budskabet er, at vi skal have et arbejdsliv, hvor man ikke oplever omstruktureringer, så må man bare konstatere, at det er mange år siden, at der var nogen, der kunne honorere det. Omstruktureringer er et vilkår, vi alle må leve med, i og med vi lever i international konkurrence.«»Det er at forholde sig til en virkelighed, der ikke eksisterer. Det handler som markedsvilkår,« siger chefkonsulenten.Ingen særbehandlingI artiklen fra Politiken kalder professor fra Aalborg Universitet Per H. Jensen »det dobbeltmoralsk, at arbejdsgiverne taler for at fjerne efterlønnen, samtidig med at kun to procent af dem i en undersøgelse har svaret, at de ofte gør noget for at fastholde ældre medarbejdere.«Men ifølge Erik E. Simonsen ligger forklaringen måske i, at ikke alle virksomheder kan klare omkostningerne ved et stort personalepleje-apparat inden for virksomheden.»Man forsøger at sige, hvis ikke man har skrevet sådanne regler ned på et stykke papir, så gør man nok ingenting. Men dér ryger man i en fælde. Man skal huske på, at mere end 90 procent af de private virksomheder har færre end 20 medarbejdere. Det er ikke ret afgørende, om man skriftligt formulerer det her. Langt hen ad vejen er der også mange virksomheder, som ikke ønsker at formulere specifikke politikker, der er koblet til bestemte alderstidspunkter. Men det afgørende er, om den adfærd virksomheden har  nedskrevet eller ej  også giver medarbejderen muligheder  også selv om denne er fyldt 60 år,« fortæller Erik E. Simonsen.»Mange virksomheder har en tilbøjelighed til at sige, den opdeling af vores medarbejdere, vil vi ikke have her,« siger han videre.Væk med efterlønnenI går udkomDe økonomiske vismænds efterårsrapport, og endnu engang blev det påpeget, at efterlønsordningen ikke er nogen holdbar løsning for den danske velfærd.I rapporten foreslår vismændene, at efterlønnen skæres ned til tre år fra de nuværende fem år. Det ville efter fremskrivninger give 40.000 flere i job i år 2020  og spare samfundet for store udgifter.Og det er især ved 60-års alderen, at kurven knækker. Hvis man kigger på Danmarks 58-årige, så er ca. 80 procent af dem i fast arbejde, fortæller Erik E. Simonsen  det er nogenlunde det samme tal, som gælder for 30-årige.»Når vi kommer til 60-års-alderen, så falder beskæftigelsen ned ad en skrænt. Derfor sidder politikerne simpelthen og taler udenom i forhold til effekterne ved efterlønnen. Det er jo et forsøg på at afspore diskussionen, når man forsøger at sige, at det er også virksomhederne, der er skyld i det her. Og de samme mennesker (politikerne,red.) snakker også om, at det er vigtigt, at vi øger arbejdsstyrken, og at vi får flere ældre i beskæftigelse. Realiteten er bare, at samfundet bruger mere end 20 milliarder om året i et forsøg på at lokke mennesker væk fra arbejdsmarkedet,« lyder kritikken fra chefkonsulenten i Dansk Arbejdsgiverforening.Simonsen karakteriserer efterlønsordningen, som »en hund i et spil kegler«.Med de 20 milliarder kr. omstruktureret kunne samfundet højne »vores uddannelsesindsats og generelt set gøre vores samfund mere konkurrencedygtigt«, hvilket »ville være et kampe løft for samfundet«.»Der er mange, der krampagtigt forsøger at forsvare en ordning, der er dybt forældet. Men der er ikke andet at gøre end at indse, at den efterlønsordning, vi har nu, den spiller ikke. Den hænger simpelthen ikke sammen.«Diskutér de 60-årigeHos DA glæder de sig over, hvor mange der er i arbejde, indtil de fylder 60. Og de vil gerne være med til at diskutere, hvordan virksomhederne kan fastholde medarbejderne derefter. Igen understreger han, at det ikke er muligt for virksomhederne at konkurrere mod efterlønnens vilkår.Erik E. Simonsen nævner, at HK og Politikens undersøgelse blandt andet viser, at hver anden af de adspurgte alligevel ønskede at forlade arbejdsmarkedet efter 60.»Det kan ikke lade sig gøre, når erhvervslivet konkurrerer mod mere end 20 milliarder offentlige midler. Og det er også det, HKs undersøgelse viser. Enten er folk uimodtagelige over for at blive på arbejdsmarkedet, eller også vil størstedelen af dem have samme løn til samme tid eller nedsat tid med fuld pensionsopsparing. Begge dele er fordyrende, og virkeligheden siger de jo, hvis jeg skal blive der, så skal jeg have nogle flere penge. Det kan man ikke sige som 57-årig, men når du bliver 60. Alternativet er efterlønnen, som direkte konkurrerermodvirksomhederne, og dermed forringer virksomhedernes konkurrenceevne. Det er også derfor, vi i DA er så negative over for den her ulige konkurrence, som efterlønnen er.«Mange argumenterer for, at virksomheder ikke vil have medarbejderne efter deres 60-års fødselsdag. Netop det argument skal bruges imod politikerne, så en ændring vil forekomme  også for virksomhederne, mener Erik E. Simonsen: »Skulle vi ikke hellere forpligte virksomhederne på at udvikle og fastholde medarbejderne i en længere periode.«Men det er ikke en mulighed i dagens virkelighed, fortæller Simonsen:»Lad os nu få udviklet det her samfund, i stedet for at afvikle det«.
