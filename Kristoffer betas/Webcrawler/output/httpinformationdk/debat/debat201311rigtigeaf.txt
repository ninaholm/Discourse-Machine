Rigtige afrikanere er ikke bøsser
Kampen mod homoseksualitet er mange steder i Afrika blevet en vigtig del af frihedskampen mod vestlig undertrykkelse. Jo mere Vesten kritiserer diskriminerende love, desto mere hårdhændet behandles Afrikas homoseksuelle


I de senere år er flere afrikanske landes behandling af homoseksuelle blevet forsidestof i danske og udenlandske medier. Senest bragte21Søndagpå DR et indslag om Nigerias lovgivning på området (den 27. oktober). Men hvorfor reagerer afrikanerne så voldsomt på homoseksualitet?En del af forklaringen skal findes i arven fra kolonitiden. Igennem kolonitiden var et gennemgående tema, at afrikaneren var europæerens modsætning. Europæerne havde kultur, historie, håb, lys og civilisation. Afrikanerne havde ingen historie, ingen kultur, intet håb, de levede i mørke og var primitive. Afrikanerne var børn, der skulle civiliseres af den voksne hvide mand.De forestillinger lagde kimen til myten om, at homoseksualitet er en uafrikansk handling. For da europæerne gjorde afrikanerne til børn, fik de barnets uskyldighed og renhed, mens de hvide var de voksne, de syndige, der havde tillært sig homoseksualiteten. Når den hvide mand så afrikanere praktisere det, vi i dag kalder homoseksualitet, blev det opfattet som noget, syndige hvide måtte have lært dem.En anden del af forklaringen på afrikanernes voldsomme afstandtagen fra homoseksuelle er, at afrikanerne gør krav på moralsk overlegenhed i forhold til Vesten og dermed forsøger at vende magtbalancen på hovedet. Siden slavehandlen er afrikanerne blevet placeret under den hvide mand. I dag præger billeder af sultne børn, krig og ødelæggelser stadig nyhedsfladen. Afrikanerne ser også BBC og CNN, og når Vesten udstiller et ensidigt billede af Afrika, svarer afrikanerne igen ved at fremstille Afrika som moralsk overlegen og i skarp kontrast til det dekadente og korrupte Vesten. Vesten har måske nok den faktiske magt, men afrikanerne mener at have den moralske.Spirende nationalismeHadet mod homoseksuelle skal også ses i sammenhæng med nationalismes fremmarch på det afrikanske kontinent. Etniske skillelinjer udviskes, så grupperne begynder at udvikle loyalitet over for deres stat frem for deres egne etniske grupper. Denne spæde nationalisme forsøger at gendanne, hvad kolonimagterne frarøvede mange afrikanere. Den giver dem en historie, en kultur og en identitet. Når afrikanske ledere og præster forbander homoseksualitet, er det en måde at bekende loyalitet over for sit land. Er du anklaget for at være homoseksuel, er du samtidig anklaget for at støtte kolonimagten, og dermed er du en potentiel landsforræder.Når Vesten kommer og kritiserer et afrikansk land for at behandle sine homoseksuelle borgere dårligt, tvinger vi landets befolkning til at fordømme os og de homoseksuelle. Afstand til homoseksuelle er støtte til frihedskampen mod Vesten.Endelig skyldes hadet til homoseksuelle, at lokalbefolkningen bruger anklager om homoseksualitet til at kritisere magthaverne. De fleste afrikanere kan, som vi andre, se, at deres ledere går fint klædt og kører i dyre biler. De hører også om, at væksten i deres land er rekordhøj. Alligevel er det de færreste menige afrikanere, der mærker noget til denne velstand. Uligheden forklares af mange med, at visse ånder overføres gennem analsex mellem to mænd. De rige er rige, fordi de har brugt spiritualitet til på umoralsk maner at tilrane sig rigdom. Ved at kritisere de rige for at være homoseksuelle får den menige afrikaner mulighed for at rette en hård kritik mod uligheden i samfundet. I denne kritik spiller Vesten en vigtig rolle, da Vesten siges at bestikke ledere for at acceptere homoseksualitet. Nogle afrikanske rigmænd er med andre ord så korrupte, at de er villige til at sælge deres land og sjæl til højestbydende.Tid til vestlig selvransagelseHvis en politiker drister sig til åbent at støtte homoseksuelle, flyder alle de ovenfor nævnte diskurser sammen. Jo mere kritik landene modtager fra Vesten, desto mere styrker vi de radikale stemmer i debatten, som kan bruge kritikken til at bevise, at Vesten bruger sin iboende korrumperede livsstil til at inficere det moralsk rene Afrika for i sidste ende at genkolonialisere verdensdelen.I modsætning til Vesten, hvor tolerance over for homoseksualitet ses som et led i kampen for lige rettigheder, er homoseksualitet i Afrika blevet til en frihedskamp mod Vesten, hvor de homoseksuelle symboliserer Vesten. Jo mere Vesten puster til denne frihedskamp, desto værre må vi forvente, at retorikken mod homoseksuelle bliver.Den afrikanske debat om homoseksualitet bør føre til selvransagelse af den måde vi opfører os på over for afrikanerne. For meget af den kritik af Vesten, der ligger mellem linjerne i afrikanernes retorik mod homoseksuelle, er faktisk korrekt. Vesten køber sig til indflydelse hos mange afrikanske ledere, og Vesten reproducerer stadig mange af kolonitidens tanker og ideer. Vi ser stadig os selv som de voksne, der skal fortælle afrikanerne, hvad de skal og ikke skal gøre. Når afrikanerne ikke makker ret, truer vi dem og giver dem et rap over fingrene. Det bør ikke overraske, at afrikanerne gør oprør mod denne umyndiggørelse.Mathias Søgaard er cand.mag. i afrikastudier
