Stem nej i morgen – for demokratiets og retssikkerhedens skyld
Internationalt samarbejde kan og skal være forankret i befolkningerne. Derfor bør vi ikke blindt afgive mere selvbestemmelse til et EU-system, der er uigennemsigtigt og gang på gang har svigtet os


Skal beslutningerne tættere på eller længere væk fra almindelige mennesker? Det er det afgørende spørgsmål ved folkeafstemningen om EU-retsforbeholdet i morgen: demokrati og inddragelse af borgerne &ndash; eller det modsatte?Internationalt samarbejde er helt nødvendigt i en globaliseret verden. Ikke kun, når vi skal bekæmpe kriminalitet eller hjælpe de hundredtusindvis af flygtninge, der kommer til Europa på flugt fra krig og undertrykkelse.Vi kan ikke nøjes med at forholde os til de ting, der foregår inden for Danmarks grænser. Eller Europas grænser for den sags skyld. Der er behov for et stærkt og forpligtende samarbejde. Men demokratiet skal følge med. Grænseoverskridende problemer er ikke en undskyldning for at efterlade demokratiet hjemme bag ligusterhækken. Og det vil være resultatet, hvis vi afskaffer retsforbeholdet.Uden retsforbeholdet vil EU nemlig bestemme over vigtige dele af retspolitikken. Det gælder også regler for strafniveauer, forældremyndighed, domstole og meget mere.Hvis vi stemmer ja, vil EU bestemme over en lang række konkrete områder med det samme &ndash; de såkaldte 22 retsakter, der bliver valgt til. Og tilvalgsordningen, som ja-partierne ønsker at indføre, betyder også, at et flertal af politikerne kan vælge at opgive endnu mere selvbestemmelse senere uden at spørge befolkningen, når der skal vedtages nye regler i EU.Der vil altså ikke komme flere folkeafstemninger, hvis der skal afgives mere suverænitet. Heller ikke selv om det skulle dreje sig om ændringer i ligestillingen mellem fædre og mødre, kriminel lavalder eller andet.Og man kan ikke fortryde igen. En afskaffelse af retsforbeholdet betyder derfor også, at vi ikke kan vælge nye politikere, hvis vi ønsker en anden politik &ndash; fordi selvbestemmelsen er overført fra Folketinget til EU. Når et folketingsflertal først har overført selvbestemmelse på et område, f.eks. domstolenes indretning, vil et andet flertal i Folketinget senere hen ikke kunne gøre det om. Og vi kan stå tilbage med regler, som et flertal af det danske folketing og den danske befolkning ikke ønsker, men som vi ikke kan ændre på.Enhedslisten ønsker det modsatte. Vi vil rykke beslutningerne tættere på befolkningen. Vi vil have mere borgerinddragelse. Vi vil have mere åbenhed og demokrati.EU redder os ikke fra DFMange tror, at retsforbeholdet forhindrer Danmark i &ndash; i samarbejde med andre europæiske lande &ndash; at give flygtninge en ordentlig modtagelse. Det er heldigvis ikke rigtigt.Til gengæld betyder retsforbeholdet, at vi ikke er tvunget til at følge EU&rsquo;s katastrofale flygtningepolitik, der sigter på at holde flygtninge ude af EU frem for at hjælpe &ndash; med det resultat, at tusinder er druknet alene i år. Det er EU&rsquo;s flygtningepolitik, der bygger pigtrådshegn rundt om Europa, og EU&rsquo;s flygtningepolitik, der som det nyeste skud på stammen vil tage penge fra udviklingsbistanden og bruge dem til at betale afrikanske diktaturstater for at bygge mere pigtråd. Det er hul i hovedet, fordi det er det modsatte af at bekæmpe årsagerne til, at mennesker flygter eller migrerer. Krige, fattigdom, sult og klimakatastrofer, der gør hjem ubeboelige, kan ikke bekæmpes med EU&rsquo;s ødelæggelse af de både, der kan bruges til at fragte mennesker over Middelhavet. Men kan det til gengæld i høj grad med udviklingsbistand &ndash; som EU nu vil bruge på pigtrådshegn.Der er bestemt behov for en fælles og mere solidarisk indsats. Både akut og på langt sigt. Men det bør være en anden end den, EU står for i øjeblikket. Og det er ikke retsforbeholdet, der forhindrer os i at gå forrest for at få det til at ske. Det forhindrer kun manglende politisk vilje fra et flertal i Folketinget. Vi kommer ikke uden om at tage en politisk kamp og vinde et flertal for en mere solidarisk flygtningepolitik. EU kommer ikke og redder os fra Dansk Folkeparti.Og selv hvis man forestillede sig, at EU&rsquo;s asylpolitik ikke var så hamrende asocial, har aftalepartierne bag afskaffelsen af retsforbeholdet lovet hinanden, at de aldrig vil vælge det til, uden at de alle er enige &ndash; det vil sige, at Inger Støjberg også skal overtales. Og jeg tror desværre, at helvede fryser til is, før hun vil gå ind for, at Danmark skal være en ledende kraft i en fælles indsats.Retssikkerheden skal medAfskaffer vi retsforbeholdet, fører det til mindre demokrati, mindre selvbestemmelse og mindre åbenhed. Og det fører også til dårligere retssikkerhed, fordi i alt 22 retsakter vil gælde uigenkaldeligt i Danmark. Det indebærer både mere overvågning af uskyldige borgere, men for eksempel også at italienske eller rumænske domstole vil kunne beslutte, at danske hjem skal ransages, og at danske borgeres ejendele skal beslaglægges &ndash; uden at danske domstole kan kontrollere beslutningsgrundlaget, og uden at vi er sikre på, at kravene i retsplejeloven er opfyldt.Læs også:Rædselsscenariet: Demokratisk apatiDermed kan 28 landes domstole med 28 forskellige standarder for retssikkerhed hver især gribe ind over for borgere i alle de andre lande. Blandt andet også i visse sager om skilsmisse og forældremyndighed. Det giver meget uforudsigelige regler for den enkelte, fordi ingen har overblik over, hvad reglerne i de andre lande er. Og mange EU-lande har store problemer med retssikkerheden og har slet ikke de samme standarder for rettigheder til almindelige borgere, som vi har i Danmark.Eksempelvis udgiver Transparency International hvert år sit Corruption Perceptions Index. Danmark indtager som klodens mindst korrupte land en fornem førsteplads. Men EU-lande som Bulgarien, Rumænien, Italien og Grækenland &ndash; som i 2014 deler en ikke særlig flatterende 69.-plads med Swaziland og Senegal &ndash; er en anden sag. De domstoles afgørelser vil også skulle anerkendes og gælde over for danske borgere, der opholder sig i Danmark.Med ved bordetDet ville naturligvis være godt, hvis vi kunne påvirke de andre EU-lande i en positiv retning. Der er flere lande i EU, der stadig har forbud mod abort, og et flertal, som ikke tillader homo-ægteskaber. Derfor skal vi selvfølgelig samarbejde. Og vi skal lægge kræfter i f.eks. arbejdet i Europarådet, som netop handler om at fremme menneskerettigheder &ndash; i modsætning til EU, som ikke engang har tilsluttet sig menneskerettighedskonventionen. Men jeg frygter, at en afskaffelse af retsforbeholdet kan have den modsatte effekt &ndash; at Danmark sættes bagud, og vi forhindres i selv at gå foran med positiv og progressiv ny politik.Læs også:Leder: NejHvis vi vil sidde med ved bordet, når der laves ny lovgivning i EU, skal vi acceptere slutresultatet uanset hvad. Vi kan ikke forlade bordet igen. Det vil være et spørgsmål, som et flertal i Folketinget afgør uden at spørge befolkningen, og uden at vide på forhånd, hvilken lovgivning de siger ja til. Og vi skal blive enige med 27 andre meget forskellige lande, som også vil skulle have indflydelse.Man kan frygte, at Danmark dermed kan blive forhindret i at tænke nyt og gå foran på retsområdet, for eksempel i forhold til retssikkerhedsgarantier, alternative strafformer, bedre LGBT-rettigheder og meget andet. Og vi skaber ikke positiv forandring ved at opgive egne rettigheder &ndash; det gør vi ved at gå foran, vise vejen og støtte de sociale og folkelige bevægelser i de andre europæiske lande.I Enhedslisten er vi internationalister. Men vi er også demokrater, og vi insisterer på, at også internationalt samarbejde kan og skal forankres i befolkningerne. Vi skal tænke visionært uden blindt at afgive mere selvbestemmelse til et EU-system, der er uigennemsigtigt og gang på gang har svigtet de europæiske befolkninger.Pernille Skipper er retsordfører for Enhedslisten
