Endnu et søm i historikeren Blüdnikows hjemmelavede ligkiste
At man først skal tage en masse tæsk og beskyldninger for at bekæmpe venstrefløjens ’målet helliger midlet’-tænkning og udemokratiske takter, for så at blive skudt i skoende at have deltaget i dem, er lige i overkanten.


I sin kommentar den 30. oktober beskylder Bent Blüdnikow mig for lidt af hvert, herunder støtte til vold og terror og hyldest til drab på en busfuld civile israelere.VS-publikationerne fra årene omkring 1980 vil, som jeg skriver i min nye bog, være en sand guldgrube for inkvisitorer som Blüdnikow. Partiet rummede lidt af hvert på venstrefløjen, og især i kredsen omkring Internationalt Udvalg kunne man finde folk, som forsvarede f.eks. Sovjets invasion i Afghanistan og andre militære interventioner, gidseltagningen af USA&rsquo;s ambassadepersonel i Teheran, Rote Arme Fraktions terroraktioner i Tyskland og De røde Brigaders i Italien, endog politiske mord (på henholdsvis Hans Martin Schleyer og Aldo Moro) og dobbeltstandarder for snart sagt hvad som helst, alt efter hvem man sympatiserede med &ndash; i øvrigt samme mønster, som det man så hos DKP og NATO-partierne, hvilket ikke gør sagen bedre.Når jeg tillader mig at sige, at jeg har papirerne i orden, er det fordi jeg konsekvent gik i rette med enhver af disse udskejelser og tilsidesættelse af demokratiske principper. Det var for eksempel i anledning af et terrorangreb på en bus med mange dræbte israelske skolebørn til følge, at jeg klart meldte ud, at jeg ikke kunne være i parti med nogen, der forsvarede den slags &ndash; uanset at Israels statsterror dengang som nu krævede langt flere civile palæstinensere livet (hvilket aldrig synes at have anfægtet Blüdnikow!).Blüdnikows påstand om, at jeg på det tidspunkt var med i ledelsen af partiet, er urigtig; bortset fra en kort periode omkring 1971 var jeg aldrig medlem af ledelsen, og den gruppering, jeg tilhørte, havde i øvrigt aldrig flertal.DemokratidebattenForsvaret på busangrebet var en af anledningerne til, at jeg i juli 1980 fremprovokerede en partidebat om mål og midler med et indlæg, som ikke lagde fingrene imellem.En lang stribe konkrete eksempler blev trukket frem. I de overordnede, principielle betragtninger hed det bl.a., at der var tale om &raquo;modsætninger, som ikke kan rummes i et parti, og som altså enten må overvindes meget hurtigt eller føre til en afskalning&laquo;. Det omfattede &raquo;snart sagt alt, hvad der kommer ind under begrebet &rsquo;demokratiske principper&rsquo;: holdningen til terrorhandlinger, til gidseltagninger, til dødsstraf, til udlevering af politiske flygtninge, til politiske registreringer, til ytringsfrihed, til berufsverbot, til retssikkerhed osv., osv. &hellip; Men kravene til retssikkerhed og demokratiske principper er udelelige ... Vi skal ikke have plads til en tænkning, som repræsenterer den totale foragt over for anderledes tænkende. Vi skal ikke have plads til taktiske syn på demokratiske principper... Der må hurtigt og offentligt gøres op med den grundlæggende udemokratiske holdning, som gnaver sig frem i partiet ... Og så må vi tage de afskalninger, der følger med&laquo;.Og det gjorde vi så. &rsquo;Demokratidebatten&rsquo; var skarp og dybtgående og stod på et par år, men landede fint og kompromisløst, og afskalningen omfattede, da det kom til stykket, kun 12-15 udmeldelser.Det var baggrunden for, at jeg i 1983 modtog PH-prisen netop på grund af min indsats &raquo;for at forankre den danske venstrefløj solidt til demokratiske principper&laquo;. Det harmonerer ikke så godt med Blüdnikows beskyldninger.Opgør uden inkvisitorerJeg synes, det tjener VS til ære, at vi selv ganske uprovokeret og uden &rsquo;bistand&rsquo; fra de senere inkvisitorer gjorde op med &rsquo;målet helliger midlet&rsquo;-tænkningen. Forankringen til demokratiske principper og afvisning af dobbeltstandarder karakteriserer arvtagerne i Enhedslisten den dag i dag.At man først skal tage en masse tæsk og beskyldninger for at bekæmpe udskejelserne og så skal tæskes for at have deltaget i dem er lige i overkanten. Den mindste smule kildesøgning, f.eks. blot et opslag i Dansk Biografisk Leksikon, kunne have forhindret de urigtige beskyldninger. Artiklen i Dansk Biografisk Leksikon er ganske vist skrevet af en politisk modstander, men en, som i de år fulgte mit arbejde tæt, og som opfattede og præcist beskriver, hvad jeg stod for.Blüdnikows kommentar derimod er endnu et søm i historikeren Blüdnikows hjemmelavede ligkiste.Preben Wilhjelm er atomfysiker, politiker, lic.jur., samfundsdebattør, forfatter og tidligere folketingsmedlem. Han har netop udgivet selvbiografien &rsquo;Man kan sagtens være bagklog&rsquo;
