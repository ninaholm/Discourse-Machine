Vi har ret til at stille spørgsmål



Hvor går grænsen mellem forældrenes ret til at tage beslutninger på deres børns vegne og den paternalistiske og bedrevidende stats ret til at gribe ind over for uansvarlige forældre? Spørgsmålet er gældende på mange områder &ndash; uddannelse og opdragelse, religion og kultur. Men det er tydeligst i forhold til sundhed og sygdom. En af de almindelige faldgruber ved at blive forælder er, at man på sit barns vegne risikerer at blive et lydigt barn igen. Man kan ikke tillade sig at sige til sine børns lærer, hvad man mener om ham eller hende, for det kan jo skade ens barn. Man bøjer sig for autoriteterne. Især på det medicinske område. Men der skal være plads til almindelige menneskers kritik og refleksion, der skal være plads til at stille spørgsmål ved systemet i pressede situationer. Men det er der ikke plads til i den almindelige hospitalspraksis. Det gælder blandt andet kvinder på fødestuerne, hvor det paternalistisk stereotypiske billede af den &rsquo;hysteriske gravide&rsquo; stadigvæk er fremherskende. Det gælder, når forældre med god grund stiller spørgsmål ved medicin, hvad end det drejer sig om medicin mod ADHD eller astma. Man skal ikke træde meget ved siden af den designerede rolle som passiv tilskuer til sin eller sine børns behandling, før man bliver sat i bås med Jehovas Vidner eller alternative &rsquo;hippietyper&rsquo;.PseudorådgivningNogle gange må man opgive sin egen dømmekraft og overlade de vigtige beslutninger til eksperter på det givne område. Det er generelt etisk og juridisk i orden at være usikker på, hvad den rigtige beslutning er og mene, at andre og bedre uddannede indenfor området er mere kvalificerede til at bedømme situationen. Men skal man lægge sin vilje i en kasse på vejen ind til hospitalet og mene, at nu er det lægefar, der bestemmer? Nej, man har ret til at betvivle den medicinske rådgivning og også sociale og psykologiske pseudo-rådgivning, man alt for ofte får med oven i hatten. Lad mig pointere, at i et ægte demokrati er det råd og tilbud eksperterne giver. Ordrer hører en despotisk samfundsorden til. Der udspiller sig i øjeblikket en global kamp om ideer. Skal vi kigge mod østen, syden eller vesten? Hvad end svaret ender med at blive, handler det langt mindre om økonomi end om vilje.Martin Mose Bentzen, ph.d. i filosofi, Fuglebjerg
