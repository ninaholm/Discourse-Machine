Generationshykleri
LEDER


&raquo;Jeg skammer mig over den nærighed og grådighed, der præger min generation. Vi nød godt af årtilange studieforløb på SU, begav os ud i selvudviklende akademia, tog højskoleophold på understøttelse og lod i det hele taget lysten drive værket. Men over for vores børn prædiker vi effektivitet og afsky for svinkeærinder,&laquo; skrev en skolepsykolog forleden i Informations kronik. Et sjældent selvkritisk indlæg fra en voksen med ondt i samvittigheden og politisk ubehag over de dannelsesidealer, unge står med i dag.I gårsdagens Information svarer 22-årige Sofia Luna Steenholdt så &rsquo;de voksne&rsquo; undervisere, der enten tier med kritik af den førte universitetspolitik af frygt for deres ansættelsesforhold &ndash; eller siger til de unge, at de godt kan glemme at udfordre den økonomiske nødvendighed, der definerer deres personlige dannelse og uddannelse: &raquo;Hvor vover de at sige til os, at der er noget, vi ikke kan. &rsquo;Nødvendighedens ideologi&rsquo; er skabt af interesserer, og selvfølgelig kan det laves om.&laquo;Sofia Luna Steenholdt er aktivist i Et Andet Universitet, som kæmper mod fremdriftsreform og dimensioneringsplaner, fordi de mener, de står i vejen for indsigt, fordybelse og stræben efter den højeste viden. Men generationens begyndende opgør handler ikke kun om universitetspolitik, men også om mulighederne for at stå af præstationsræset som medlem af Generation Lean &ndash; generationen udset til at producere mest mulig værdi for færrest ressourcer &ndash; samt retten til selv at definere sin vej i livet uden at få ørerne og den psykiske helse for meget i &raquo;selvdisciplineringsmaskinen&laquo;.Uddannelse og ungdom har altid været arenaer for samfundets disciplinering, og pligten til at bidrage til det fælles bedste kan ikke drages i tvivl. Men den pligt er der jo meget vide rammer for. De unge individualister må selv gå forrest og organisere sig i stedet for at bruge krudtet på at jagte gode karakterer. At de samtidig skal høre på, at de er forkælede, mens de tilbydes det, ingen anden generation før er blevet budt, bør give generationshyklerne dårlig smag i munden.
