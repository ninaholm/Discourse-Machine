Vi er nødt til at tale om Tyrkiet
Den såkaldte krig mod terror har udviklet sig til interne konflikter i de implicerede civilisationer, hvor alle parter foregiver at bekæmpe IS for at ramme deres sande fjender
Tyrkiet og præsident Recep Tayyip Erdogan&nbsp;har ikke blot diskret hjulpet IS ved at behandle de sårede soldater og muliggøre olieeksporten fra de IS-kontrollerede områder, men også brutalt angrebet de kurdiske styrker, som er de eneste kræfter i lokalområdet, der aktivt bekæmper IS. Desuden har Tyrkiet sågar skudt et russisk kampfly, der angreb IS&rsquo; stillinger i Syrien, ned.

Der er noget underligt ved de højtidelige erklæringer om, at vi er i krig mod Islamisk Stat (IS) &ndash; alle verdens stormagter mod en religiøs bande, der kontrollerer et lille stykke land, hvoraf det meste ligger i ørkenen &hellip;Det betyder ikke, at vi ikke skal fokusere på at ødelægge IS &ndash; betingelsesløst og uden noget &raquo;men &hellip;&laquo;. Det eneste &raquo;men&laquo; er, at det kræver meget mere at ødelægge IS end de patetiske erklæringer og opfordringer til solidaritet fra alle &raquo;civiliserede&laquo; kræfter i kampen mod den dæmoniserede, fundamentalistiske fjende.Man bør ikke give sig hen til den sædvanlige venstrefløjslitani om, at man &raquo;ikke kan bekæmpe terror med terror, og at &raquo;vold kun avler mere vold&laquo;. Tiden er inde til at begynde at stille ubehagelige spørgsmål: Hvordan er det muligt for IS at overleve?IS ville for længst være kollapset, og terrorangrebene i Paris ville formentlig ikke have fundet sted, hvis Tyrkiet havde gennemtvunget den samme totale blokade af IS&rsquo; territorium, som tyrkerne opretholdt i de kurdiske områder i SyrienSkamløs handlingSom vi alle ved, er der på trods af de formelle fordømmelser og forkastelser fra alle sider kræfter og stater, der ikke blot stiltiende tolererer IS, men også aktivt hjælper den. Da der for nylig var voldsomme kampe mellem den russiske hær og terroristerne fra IS i det krigshærgede Syrien, krydsede et utal af sårede IS-krigere grænsen til Tyrkiet og blev indlagt på militærhospitaler.Som David Graeber (antropolog og aktivist,red.)for nylig påpegede i The Guardian, ville IS for længst være kollapset, og terrorangrebene i Paris ville formentlig ikke have fundet sted, hvis Tyrkiet havde gennemtvunget den samme totale blokade af IS&rsquo; territorium, som tyrkerne opretholdt i de kurdiske områder i Syrien &ndash; for slet ikke at tale om, hvis de havde udvist den samme &raquo;venligsindede ligegyldighed&laquo; over for PKK og YPG, som IS har nydt godt af.Men i stedet har Tyrkiet ikke blot diskret hjulpet IS ved at behandle de sårede soldater og muliggøre olieeksporten fra de IS-kontrollerede områder, men også brutalt angrebet de kurdiske styrker, som er de eneste kræfter i lokalområdet, der aktivt bekæmper IS. Desuden har Tyrkiet sågar skudt et russisk kampfly, der angreb IS&rsquo; stillinger i Syrien, ned.Der foregår lignende ting i Saudi-Arabien, som er USA&rsquo;s vigtigste allierede i regionen (og som ser positivt på IS&rsquo; krig mod shiamuslimer). Selv Israel er mistænkeligt afdæmpet i sin fordømmelse af IS på baggrund af en opportunistisk kalkule (IS bekæmper pro-iranske, shiamuslimske kræfter, som Israel betragter som sin hovedfjende).Den aftale mellem EU og Tyrkiet, som blev annonceret i slutningen af november, i henhold til hvilken Tyrkiet forpligter sig til at bremse flygtningetilstrømningen til Europa til gengæld for generøs økonomisk støtte &ndash; i udgangspunktet tre milliarder euro &ndash; er en skamløst modbydelig handling, en sand etisk og politisk katastrofe.IS er en fetichSkal &rsquo;krigen mod terror&rsquo; føres på den måde, ved at bukke under for den tyrkiske afpresning og belønne en af de hovedansvarlige for IS&rsquo; fremmarch i Syrien? Den opportunistisk-pragmatiske begrundelse for denne aftale er klar &ndash; for er den mest indlysende måde at begrænse flygtningetilstrømningen ikke at bestikke Tyrkiet? Men på længere sigt vil konsekvenserne være katastrofale.På denne obskure baggrund står det klart, at man ikke bør tage den &raquo;totale krig&laquo; mod IS alvorligt &ndash; de mener det ikke for alvor. Vi har afgjort ikke med civilisationernes sammenstød &ndash; det kristne Vesten mod radikaliseret islam &ndash; at gøre, men oplever derimod en intern konflikt i de implicerede civilisationer: I det kristne rum er det USA og Vesteuropa mod Rusland, og i den muslimske rum er det sunni- mod shiamuslimer.IS&rsquo; rædselsregime fungerer som en fetich, der dækker over alle disse kampe, hvor alle parter foregiver at bekæmpe IS for i virkeligheden at ramme sin sande fjende.&copy; Slavoj Žižek og Information. Oversat af Mads Frese
