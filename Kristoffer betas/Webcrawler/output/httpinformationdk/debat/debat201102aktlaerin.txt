AKT-læring skal sættes i system
Flere skoler kunne få glæde af AKT-principperne, hvis de fik vejledning i, hvordan de skal bruges


Undersøgelser af folkeskoleelevers læsefærdigheder har gentagne gange vist, at tosprogede elever klarer sig markant dårligere på dette punkt end de etnisk danske elever.Vi synes, det er et alvorligt og vigtigt problem uden nemme løsninger. Derfor blev vi meget imponerede, da vi læste om de flotte resultater, som Kildevældsskolen på Østerbro i København har opnået.Tiltaget, som har virket så imponerende godt for Kildevældsskolen, går under navnet AKT – adfærd, kontakt og trivsel.Det går i al sin enkelhed ud på, at skolen har en eller flere lærere ansat, hvis opgave er at hjælpe og vejlede elever med deres problemer, faglige såvel som sociale, og derefter løse disse i samarbejde med skolen og forældrene.På den måde opdager skolen problemerne tidligere, ligesom man har mulighed for at arbejde grundigere med dem.Resultaterne er til at få øje på og viser, hvor flot et stykke arbejde lærerne og eleverne har gjort: Kildevældsskolen ligger i top både på Københavner-Pisa- og på Cepos-listen, 99 procent af eleverne blev i 2008 sendt videre på en ungdomsuddannelse, og så havde skolen kun fire mobbesager, selvom der går 830 elever.Procentdelen af tosprogede elever på skolen ligger på 40, og 20 procent af forældrene er på overførselsindkomst. Skolen tilhører dermed den gruppe af folkeskoler, som typisk har det svært.Resultaterne er opnået over en periode på fem år, hvor skolen har afsat 50 timer om ugen til AKT-teamet, og skolen har den opfattelse, at alle har været glade og tilfredse med projektet.Flere eksemplerKildevældsskolen er dog langtfra den eneste skole, som benytter sig af AKT. Faktisk bruges tilgangen på hele 89 procent af de danske folkeskoler. Desværre er der ingen klare retningslinjer fra kommunal eller national side, og det sker ofte, at AKT-læreren og skolen har forskellige opfattelser af, hvad arbejdet indebærer.Derfor skal der som på Kildevældsskolen sættes klarere retningslinjer for, hvad arbejdet indebærer, så programmet kan bruges mere effektivt.I vores øjne er projektet på Kildevældsskolen dog et bevis på, at det kan lade sig gøre at opnå særdeles flotte resultater ved at arbejde målrettet med AKT.Vi mener, at man bør kigge nærmere på, hvilke metoder der har gjort Kildevældsskolen i stand til at opnå de flotte resultater, så andre skoler kan få glæde af dem.
