’Størrelse 56 er heller ikke et ansvarligt modebillede’



– Burde det ikke være acceptabelt at vise kvinders forskellige kroppe i butikker, blade og på catwalks?»Der er ingen tvivl om, at en større diversitet af modeller ville portrættere en større social ansvarlighed fra modebranchens side,« siger Lykke Jeppesen, som er næstformand i Foreningen Danske Modeller– Men hvorfor holder branchens sig så til de tynde modeller?»Det er svært at gisne om, hvorfor plussize modellerne aldrig rigtigt er slået igennem i modebilledet, men det handler nok om trends. Som mange andre samfundsstrømninger og skiftende epoker er én tids mode ofte en modreaktion på den tidligere tids trends. I 80’erne var modellerne mere kurvede og fyldige. Nu ser man en modreaktion i form af slankere modeller. Måske sker der er skift tilbage, hvor vi kommer til at se en hyppigere brug af plussizemodeller,« siger Lykke Jeppesen.Hun understreger, at der er problemer med begge yderligheder på vægtskalaen.»Begge dele sender usunde signaler. Selv om der er mange kvinder, der bruger store størrelser, er det altså ikke et bedre bud på et mere ansvarligt modebillede at vise kvinder i størrelse 56 på catwalken,« siger Lykke Jeppesen.
