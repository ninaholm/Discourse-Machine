Den kærlige hyrde er skiftet ud med fangevogteren
Den ophedede debat om kontanthjælpsmodtagere og fattigdom har ført til en omskrivning af de argumenter, som bruges til at fastlægge kursen over for landets arbejdsløse. Nu drejer det sig ikke længere om at give dem et kærligt skub ud på arbejdsmarkedet, men om at sikre sig, at de ikke stikker fingrene i fællesskabets kagedåse
Lisbeth Frederiksen har i årevis levet af kontanthjælp. I fattigdomsdebatten fremstilles hun i stigende grad som en krænker af middelklassens rettigheder og moral.

Målt i realpolitiske alen ser den seneste tids hidsige debat om fattigdom og personligt ansvar ikke ud til at få den store effekt. Udgangen på miseren synes at være, at der nu skal strammes op over for landets kontanthjælpsmodtagere og lægges mere vægt på deres pligter. Ifølge beskæftigelsesministeren vil kravene til landets kontanthjælpsmodtagere således blive skærpet ved en snarligt kommende reform på området.Det er der, for nu at sige det på fransk, ikke så fandens meget nyt i. Kontanthjælpsmodtageres pligter er blevet skærpet løbende i de godt og vel 20 år, der er gået fra vi fik Nyrup-regeringens første store arbejdsmarkedsreform.Alligevel ser efterårets debat ud til at have haft en vis betydning. Dét vendepunkt, som besøget hos Carina og den efterfølgende debat kommer til at markere, er bare ikke så meget af realpolitisk, men snarere af ideologisk karakter. Der er ved at ske noget bemærkelsesværdigt med de argumenter som politikere tager i brug for at forsvare politikken på arbejdsmarkeds- og socialområdet. Skiftet er så voldsomt, at det måske ligefrem giver mening at dele den socialpolitiske tidstabel op i en før- og en efter-Carina-æra.Generøse trædestenFør-Carina-æraen var kendetegnet af en stærk trang hos politikere til at begrunde enhver skærpelse af arbejdsløses pligter og nedsættelse af ydelser ved at henvise til, at den forøgede mængde pligter var til for den arbejdsløses eget bedste.Det fintmaskede net af pligter, kontrol og sanktioner, som løbende blev strikket sammen til de arbejdsløse, blev fremstillet som en slags gave, man af pure medmenneskelighed måtte uddele til sociale klienter. Ingen kontrolforanstaltning var for indgribende til at blive fremstillet som omsorg. Ingen nedsættelse af ydelser for voldsom til at blive fremstillet som velment motivation.Starthjælpen indtager en prominent plads i denne før-Carina-æra, fordi denne særligt lave ydelse alene ved sit navn er søbet ind i en kraftig symbolsk odeur, der dufter dejligt af ædle hensigter.Politikere på stribe har på skift givet den et par ekstra pift. Venstres Flemming Oppfeldt må her huskes for en af de smukkeste formuleringer, da han som arbejdsmarkedsordfører tilbage i 2002 beskrev starthjælpen som »en generøs trædesten.« Skiftende politikere, senest Inger Støjberg i sommer, har i samme ånd udråbt den til at være »et kærligt skub i den rigtige retning.«Denne type af argumentation er ikke forbeholdt borgerlige politikere. Den nuværende beskæftigelsesminister har ved en stribe lejligheder gjort brug af lignende argumenter. Det skete eksempelvis, da hun i sommer beskrev den såkaldte »nytteaktivering«, hvor unge kontanthjælpsmodtagere sendes ud for at samle skrald langs strande eller i parker, som »værdig«, og uddybende forklarede, at »alle mennesker har et grundlæggende behov for at gøre nytte.«Før-Carina-æraen kendetegnes således af argumenter, der skriver stramninger ind i næstekærlighedens moralfortælling: Den arbejdsløse er et offersubjekt, samfundet som den gode hyrde må skride til handling overfor og lede på rette vej.Middelklassen som offerI efter-Carina-æraens fortælling indtager den arbejdsløse ikke længere rollen som nødstedt offer. Han eller hun er blevet en moralbryder.I denne nye fortælling er det den arbejdende middelklasse, der indtager rollen som det nødstedte offersubjekt, der skal reddes af det beskæftigelsespolitiske apparat.Middelklassen udnyttes af en krævende, nassende og, med beskæftigelsesministerens ord, »stærkt provokerende« masse af sociale klienter, der ser samfundet som et tagselvbord.Stramninger og skærpelser af arbejdsløses pligter søsættes stadig som en redningsaktion, men det, der skal reddes, er ikke længere den arbejdsløse selv, men derimod vores incitament til at gå på arbejde og vores følelse af ret og rimelighed.Det beskæftigelsespolitiske system skal, en kende paradoksalt, ikke først og fremmest servicere den arbejdsløse, men alle os andre ved at tage lidt hårdere fat om de ikkearbejdende moralforbrydere. De skal have det tilstrækkeligt dårligt til, at det ikke krænker os.Ved at sanktionere Carina og co. signalerer politikerne, at de honorerer den arbejdende befolknings krav om retfærdighed, efter nøjagtig samme logik som den, der i andre sager har ledt til en udvidelse af strafferammen for voldtægter eller til en sænkelse af den kriminelle lavalder. Den slette moral afstraffes uagtet straffens effekt på den afstraffede.Næstekærlighedens søforklaring er således udskiftet med en ny forklaringsmodel, som mere direkte anerkender systemets afstraffende metoder.Stærkt folkeligt mandatDet bliver mere og mere klart, at denne nye fortælling bygger på et skræmmende stærkt folkeligt mandat. Var det dybe suk, der jog igennem det danske folkekadaver efter besøget hos Carina, ikke et udtryk for, at politikerne har lige præcis dette mandat? ’Åh hvor er hun irriterende — hun har det jo slet ikke slemt nok!’Det er slående, at debatten i kølvandet på besøget hos Carina satte ny kommentarrekord i Ekstra Bladets debatforum Nationen. På én dag kommenterede mere end 6.000 historien.Hans H. erklærede, at han nu ville sige sit job op, fordi det bedre kunne betale sig for ham at gå arbejdsløs. Gunnar F. fik »lange løg af at læse om sådan en nasser.« Carsten J. mente, at Carina led af angst for at arbejde. Og Peter H. håbede på, at der nu kunne blive taget hånd om problemet med manglen på »godt gammeldags ansvar.« Som en blogger på B.dk opsummerende udtrykte det: »Carina burde jo være fattig.«Megafons store juleundersøgelse af danskernes krævementalitet, hvori hver anden adspurgte svarede, at det i særligt grad er de arbejdsløse, som kræver for meget, har blot bekræftet dette billede.Kentaur-statenI efter-Carina-æraen bakker både befolkning og politikerne således åbenlyst op omkring dét, den franske sociolog Loïc Wacquant i bogenPunishing the Poorrammende har døbt kentaur-staten.Kentauren er fabeldyret med en menneskelig overkrop og en hests underkrop. For den franske sociolog er dette fabeldyr et rammende billede på den moderne, vestlige socialstat, fordi den i stigende grad er ’let i toppen og tung i bunden’. I toppen, hos de veluddannede og økonomisk stærke, møder staten sine borgere med masser af kærlighed og frihed. Men jo længere mod bunden man bevæger sig, desto mere formynderisk, frihedsindskrænkende og mistroisk ser den på sine borgere. Og kommer man helt ned til kontanthjælpsmodtageren, finder man et fintmasket net af pligter, kontrol og sanktioner, der holdes stramt omkring kroppen på den enkelte ved hjælp fra hele hestens tyngde.Debatten om fattigdom og ansvar har omskrevet den salgstale, der skal afsætte strammerpolitikken. Den gode fårehyrde har smidt kappen, der viste sig blot at være et fåreklæde. Frem på scenen er i stedet trådt en småmasochistisk fangevogter, som opererer til offentligt skue i kentauerstatens tjeneste.Skiftet er ideologisk, men de potentielle realpolitiske konsekvenser uhyggelige. Det er blåstemplingen af straffens logik, ikke bare som muligt instrument, men som selve det bærende princip for socialpolitikken.Vi klapper og hujer i øjeblikket af fangevogteren, som er trådt frem på scenegulvet. Ret beset burde vi snarere byde ham en varm kopshut the fuck up.Magnus Paulsen Hansen og Mathias Herup Nielsen er begge uddannede cand.scient.adm. med speciale i velfærdsanalyse
