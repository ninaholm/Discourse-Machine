Sicilien er normen, Sverige er undtagelsen
Hvad vil asyl-presset gøre ved den universelle velfærdsstat? Tilhængerne af de åbne grænser skylder os et svar


Det er svært at tro, når man rejser rundt på Sicilien, som jeg lige har gjort, at dette engang var en af Europas højest udviklede og mest velstående provinser. Et perfekt placeret kornkammer og handelscentrum midt i ​​Middelhavet og følgelig et tilbagevendende attrået mål for erobring for grækere, karthaginiensere, arabere, normannere, spaniere, habsburgere og bourboner. Sporene af rigdom og højkultur ligger i tætte lag, ofte på steder, der i dag er næsten ukendte &ndash; eller i værste fald berygtede. For tusind år siden var Palermo en af ​​Middelhavets vigtigste kulturelle og kommercielle byer, i dag er det en falmet skønhed med ydre forfald som sine mest synlige kendetegn og korruption og mafiamagt som sine mere eller mindre usynlige.Sicilien er stadig gudbenådet naturskøn, og øens klima er balsamisk, men på toppen af rudimenterne af alle de magter, der igennem har tiden har invaderet og udnyttet Sicilien, findes i dag et af Vesteuropas fattigste samfund.Den velsagtens stadig mest berømte roman om Sicilien, Giuesppe Tomasi di LampedusasLeoparden, hvis handling udspiller sig omkring tiden for det nye Italiens magtovertagelse af øen for 150 år siden, er blandt andet også en skildring af det sicilianske forfalds politiske og psykologiske landskab. Jo mere der på overfladens rives op og forandres, jo mere forbliver de gamle dybdestrukturer de samme.Læs også:&nbsp;Mette Frederiksen: For mange flygtninge og indvandrere truer den danske velfærdMafiaens opkomst på Sicilien har mange forklaringer, men afmagten og lovløsheden i et samfund, hvor lov og retssamfund ofte har vist sig ikke at være mere værd end det papir, de er skrevet på, er central. Når den ene herskerkultur efter den anden gør staten til et privat anliggende, der ordnes mellem de rige og magtfulde, er det ikke så overraskende, hvis staten over tid må se sig udsat for privat konkurrence.Sicilien er kort sagt et eksempel på et samfund, hvor en retsstat aldrig er blevet etableret af andet end navn; hvor loyalitetsgrænser ikke har været i stand til at overskride familie og klan, og hvor offentlige velfærdsinstitutioner af betydning ikke har kunnet bygges op. Dette er en stat, som ingen forventer sig ret meget af, og som heller forventer sig ret meget af nogen. Netop i kløften mellem de fælles behov, som ikke bliver tilgodeset, og de private behov, som systematisk tilgodeses på fællesskabets bekostning, sætter korrumperingen af et samfund ind.Forpligtelser fra første dagI så henseende er Sverige den fuldkomne modsætning til Sicilien: Her har vi en stat, hvis borgere forventer sig rigtig meget af den, og som til gengæld også forventer sig en masse af sine borgere. At blive en del af det svenske samfund er at blive en del af en omfattende kontrakt mellem staten og medborgerne, hvor vidtrækkende kollektive forpligtelser opbygges på modsvarende individuelle forpligtelser og loyaliteter.At ankomme til Sicilien som asylansøger, som mange har gjort, er i alt væsentligt at blive overladt til sin egen skæbne uden at kunne have nogen forventninger om at blive hjulpet, og det er samtidig at udsætte sig for en stor risiko for at blive offer for økonomisk og seksuel udnyttelse, hvilket da også blevet et problem på Sicilien.Læs også:&nbsp;Tiden er løbet fra flygtningekonventionAt ankomme til Sverige er at komme til et samfund, der fra første dag har forpligtelser over for sine asylansøgere. Man har ret til advokatbistand, ret til husly, ret til sundhedspleje, ret til skolegang, ret til lommepenge og i nogle tilfælde også ret til at arbejde. Og i det øjeblik, man får bevilget asyl og permanent opholdstilladelse, gælder den svenske velfærdskontrakt omgående og fuldstændigt.Den nye asylpolitik i kølvandet på det usædvanligt stærke asylpres på Sverige med de midlertidige opholdstilladelser og begrænsninger for familiesammenføring kan ses som en forsinket og noget panikagtig stadfæstelse af, at også den svenske kontrakt har sine betingelser og begrænsninger. Også i Sverige er statens forpligtelser afhængige af borgernes evne og vilje til ærligt og i fællesskab at opfylde deres forpligtelser over for staten.Let at ødelægge tillidEnhver, der siger, at der ikke bør være nogen grænser for, hvor mange asylansøgere Sverige kan acceptere; at vi i princippet skal vi have åbne grænser, og at der ikke er nogen grund til &raquo;at svenskerne [ ...] skal have flere rettigheder og mere velstand end mænd, kvinder og børn fra Syrien&laquo;, som en skribent i Dagens Nyheter for nylig udtrykte det, bliver anstændigvis nødt til så også at sige rent ud, at så vil den svenske velfærdskontrakt, som vi kender den, ikke længere kunne opretholdes.Jeg for min del mener, at den nok ikke længere kan opretholdes &ndash; allerede i den nuværende situation. Den største politiske udfordring, vi står over for, er at reformulere velfærdskontrakten mellem stat og borger uden at bryde den, at tilpasse velfærdens vilkår til en ny verden uden at nedbryde den unikke kapital af tillid og fortrolighed mellem staten og borgerne, som engang gjorde det svenske velfærdssystem muligt.Læs&nbsp;også:&nbsp;&raquo;Vi begyndte som amatører. Nu spørger Røde Kors os om hjælp&laquo;Det er meget lettere at ødelægge tillid end at opbygge den, og det er meget mere logisk at være loyal over for familien end staten.Der findes kort sagt mange flere Sicilien-samfund i verden end Sverige-samfund, hvilket det indimellem kan være klogt at minde sig selv om.&copy; Göran Rosenberg og Information.Oversat af Niels Ivar Larsen
