Putins ideologi baserer sig på fortidslevn
Putin betragter Sovjetunionens sejr over Nazityskland som den største sejr for den stat og nation, han har arvet fra Sovjetunionen, og som den vigtigste modvægt mod mindet om et brutalt voldsregime. Han anerkender den stalinistiske terror, men mener, at den skal forstås som et svar på det påtrængende behov for at besejre nazismen


CAMBRIDGE - Den sovjetrussiske ideologi handlede altid om fremtiden. I dag synes den officielt ideologi i Rusland derimod udelukkende at dreje sig om fortiden.I en artikel i den polske avis Gazeta Wyborcza, som den russiske premierminister Vladimir Putin for nylig skrev i anledning af 60-året for nazisternes invasion af Polen, giver Putin udtryk for sin vilje til at gøre Europas historie i det 20. århundrede til et centralt emne for den russiske regering. Artiklen afspejler Putin-æraens dybe og uløste problemer: den manglende evne til at skelne mellem den sovjetrussiske fortid og den russiske nutid; en samvittighedsløs blanding af politisk konservatisme og historierevisionisme; og en ligegyldighed eller ligefrem uforståenhed, hvad angår demokratiets kerneværdier. I artiklen beklager Putin ikke Sovjetunionens kollaps, selv om han tidligere har betegnet sammenbruddet som »det 20. århundredes største katastrofe«. Han lovpriser sågar den demokratiske bevægelse, som lagde Sovjetunionen og dens interessesfære i graven, og han udtrykker ingen sympati for det 20. århundredes revolutioner, der betegnes som »dybe sår«, som menneskeheden har påført sig selv.Mindet om sejrenDet, som for alvor bekymrer Putin og hans rådgivere, er mindet om Anden Verdenskrig. De betragter Sovjetunionens sejr over Nazityskland som den største sejr for den stat og nation, de har arvet fra Sovjetunionen. De betragter også denne sejr som den vigtigste modvægt mod mindet om Sovjetunionen som et brutalt voldsregime uden retfærdighed.Men Putin benægter ikke denne del af historien helt. Denne sommer beordrede han offentligt sin undervisningsminister til at inkludere uddrag af Aleksandr SolsjenitsynsGulag øhaveti skolernes læseplaner. Det, som bekymrer ham, er snarere afvejningen af Anden Verdenskrig og stalinismen i den sovjetrussiske historie. Putin mener, at historien bør læses i sin »kontekst« og »årsagssammenhæng«. Han anerkender den stalinistiske terror, men mener, at den skal forstås som et svar på påtrængende behov for at besejre nazismen.TabstalPutin opsummerer sin forståelse af krigens omfang ved at påpege, at »27 millioner af mine landsmænd mistede livet«. Det tal er vokset i løbet af årene, fordi russiske embedsmænd har udvidet definitionen af krigsofre, så den nu omfatter »det samlede befolkningsmæssige tabstal« og ikke udelukkende militære tab. Således steg de officielle vurderinger af det sovjetrussiske tabstal under Anden Verdenskrig fra syv millioner under Stalin, 20 millioner under Khrushchev til 26,6 millioner under Gorbatjov. Det civile tabstal udgør således mindst to tredjedele af Putins vurdering.Desværre forklarer Putin ikke, hvem han regner som sine landsmænd. Hvis han henviste til dem, der levede inden for Ruslands nuværende grænser, ville tallet have være meget lavere. Men han medregner alle de sovjetborgere, som døde under krigen, deriblandt millioner af ukrainere, hviderussere og andre. Og da Sovjetunionen annekterede de baltiske lande, Königsberg, dele af Polen, Finland, Moldova og Japan, blev disse landes borgere også borgere i Sovjetunionen.Fordi lidelserne i sovjettiden ifølge Putins »kontekstuelle historiesyn« rangerer lavere end formålet med den store patriotiske krig ofrene, blander han endvidere dem, der døde i kamp for Sovjetunionen, sammen med de sovjetborgere, der blev dræbt som følge af udrensninger, deportationer og tvangsarbejde. Ifølge denne logik kunne man for at forøge Hitlers tabstal i Sovjetunionen også medregne ofrene for udrensninger,  kollektivisering og sult i 30'erne.Putins ligningPutin kæder to begivenheder, der udløste Anden Verdenskrig, München-aftalen fra 1938 og Molotov-Ribbentrop-pagten fra 1939, sammen i én årsagssammenhæng. Begge disse aftaler med Nazityskland var umoralske fejltagelser, skriver Putin, men den sidstnævnte var blot en konsekvens af førstnævnte. Der er ingen tvivl om, at briten Neville Chamberlain og franskmanden Edouard Daladier underskrev en skammelig traktat med Hitler og Mussolini i München. Men da Hitler brød aftalen, mistede både Chamberlain og Daladier opbakning i befolkning,  og da Anden Verdenskrig begyndte, var ingen af dem længere ved magten. Men diktatorerne blev siddende, deriblandt Molotov og Stalin.Selv om München-aftalen på kynisk gav Hitler lov til at skamfere Tjekkoslovakiet, var den dog et ærligt og offentligt dokument. Den vigtigste del af Molotov-Ribbentrop-pagten var derimod de hemmelige protokoller, der opdelte Europa i to imperier, hhv. Stalins og Hitlers, uden at de tildelte nationer havde givet tilsagn eller vidste noget om det. Molotov, der var ved magten under krigen og helt til 1956, benægtede de hemmelige protokollers eksistens indtil sin død 30 år senere. Demokratier begår skammelige fejltagelser, men retter dem med tiden eller undskylder i det mindste for dem. Og de detroniserer dem, der fik dem i problemer.Fremgangsmåden i demokratier og diktaturer kan ikke bytte plads i en ligning. Men sådan løses ligningen i dagens Rusland.Alexander Etkind, født i Sankt Petersborg, er lektor i russisk litteratur i Cambridge© Project Syndicate og Information 2009 Oversat af Mads Frese
