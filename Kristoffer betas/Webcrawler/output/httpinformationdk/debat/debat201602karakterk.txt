Karakterkrav fører til social blindhed
Jeg er vokset op i en rigtig hvid danskerghetto, men gymnasieklassen blev min redning, for her var elever fra alle socialklasser og nationaliteter. Det er den mangfoldighed, som regeringen vil dræbe med sine karakterkrav
Kronikøren er imod forslaget om at indføre karakterkrav på landets gymnasier. Det vil skabe en opdeling: Akademikerbørn kan risikere at blive socialt blinde, og børn af ufaglærte eller lavtuddannede forældre vil miste muligheden for at spejle sig i børn fra uddannelsesstærke hjem, hvorved mulighed for social generationsmobilitet vil forringes. Her Rungsted Gymnasium

KRONIK &ndash; En aften i sidste uge sad min lillesøster bøjet over matematikbøgerne. Med et frustreret blik og et dybt suk spurgte hun mig, om jeg ikke lige kunne hjælpe hende med noget integralregning.&raquo;Jo, selvfølgelig!&laquo; svarede jeg kækt og satte mig ned ved siden af hende.For et par år siden vidste jeg alt om integralregning. Det gør jeg ikke længere, måtte jeg erkende den aften. Endnu et kapitel &ndash; denne gang matematikbogens om integralregning &ndash; var pist forsvundet fra den del af min hjerne, der lagrer viden fra gymnasietiden. Jeg var ellers dygtig i gymnasiet &ndash; ja, sågar en af de bedste.Med et gennemsnit på 13,1 sprængte jeg både karakterskalaen og grænserne for, hvilke videregående uddannelser jeg kunne søge ind på. Det var skønt.Knap to år senere sidder jeg med et fint eksamensbevis fra gymnasiet i hånden, mens meget af den viden, der lå bag det flotte gennemsnit, altså er forsvundet fra mit hoved. Umiddelbart lyder det måske ærgerligt og som spild af gode skattekroner.Men jeg er egentlig ikke selv så ærgerlig over den forsvundne viden. Jeg var nemlig så heldig at gå på et gymnasium, som &ndash; udover at lære mig ligegyldig, let forglemmelig paratviden &ndash; opdragede mig.Mine tre år på gymnasiet havde nemlig i allerhøjeste grad betydning for, hvem jeg er i dag &ndash; nemlig en samfundsborger. Og de, der gjorde den største forskel, var i virkeligheden mine klassekammerater.Som tidligere elev på et gymnasium med socioøkonomisk svage elever nedlægger jeg protest imod forslaget om at lade karaktererne fra folkeskolen afgøre unge menneskers fremtid.Social øjenåbnerKigger man på Dansk Erhvervs &rsquo;Det Gode Gymnasium&rsquo;-analyse fra 2015 viser det sig, at Herlev Gymnasium og HF, hvorfra jeg blev student i sommeren 2014, bestemt ikke er et af landets fagligt stærkeste gymnasier. På en rangliste over landets gymnasiers karaktergennemsnit 2012-2014 er Herlev placeret som nummer 128 ud af 134 almene gymnasier (STX).Analysen viser også, at gymnasiets elever socioøkonomisk placerer sig i klynge nummer 15 ud af 15 (1 er bedst). Klyngenummeret beskriver den gruppe, som gymnasiets elever tilhører, målt på afgangsprøvekaraktererne fra folkeskolen og deres forældres uddannelsesmæssige baggrund. Med andre ord har Herlev Gymnasiums elever over en bred kam fået lave karakterer i folkeskolen.Min gymnasieklasse bestod af elever fra alle socialklasser, af mange forskellige nationaliteter og med stor geografisk bopælsspredning, og for mange af mine klassekammerater og mig selv var det derfor en social øjenåbner at begynde på Herlev Gymnasium og HF.Hvis der havde været karakterkrav på 4 eller 7 på landets gymnasier dengang, ville flere af mine klassekammerater &ndash; typisk dem fra uddannelsesfremmede hjem &ndash; ikke være blevet optaget på gymnasiet.I debatten om fremtidens gymnasium bliver der ofte sat spørgsmålstegn ved, om det bør være for de mange eller for de få.Frygter &rsquo;social&rsquo; blindhedFør i tiden var det kun de dygtigste elever i landets grundskoler, der kom på gymnasium. Men ifølge Undervisningsministeriets opgørelser valgte 73,9 procent af eleverne i landets 9.- og 10.-klasser i 2015 en gymnasial ungdomsuddannelse som førsteprioritet.Nogle vil mene, at det er for mange. Om det er rigtigt, vil jeg lade eksperterne tage stilling til. Men faktum er, at karakterkrav vil ramme mønsterbrydere. Og ikke kun det. For mig at se vil det også have negativ betydning for andre elevgrupper.Et af gymnasieuddannelsens vigtigste formål er, at den skal være almendannende. Og ved at indgå i det sociale fællesskab på gymnasiet lærte jeg mere om det samfund, jeg lever i, end jeg havde lært i løbet af de 16 år, der var gået forinden. Jeg er nemlig vokset op i en ghetto.Ikke Vollsmose eller Mjølnerparken &ndash; men Ledøje-Smørum: En rigtig hvid dansker-ghetto, hvor majoriteten socialt og økonomisk tilhører den øvre middelklasse. I min folkeskoleklasse mødte jeg derfor udelukkende børn, der socioøkonomisk lignede mig selv.Børn lærer ikke kun af læreren, men også af hinanden. Man kalder det klassekammerateffekten. Når akademikerbørn og børn af forældre i socialgruppe fire og fem segmenteres i uddannelsessystemet, mindskes også muligheden for, at der kan finde en socialt oplysende klassekammerateffekt sted i de danske skoleklasser.Når denne klassekammerateffekt, som øger børnenes sociale og kulturelle kapital, udebliver, kan det resultere i, at begge parter bliver socialt og kulturelt fattigere.Akademikerbørn kan risikere at blive socialt blinde, og børn af ufaglærte eller lavtuddannede forældre vil miste muligheden for at spejle sig i børn fra uddannelsesstærke hjem, hvorved mulighed for social generationsmobilitet vil forringes.Man kan ikke læse sig til altMen hvor folkeskoler er lokale, er gymnasier regionale, hvorfor man i højere grad møder mennesker, der ikke nødvendigvis kommer fra noget, der ligner det, man selv kommer fra.Mange uddannelsesforskere og eksperter har i nu lang tid &ndash; med mange gode og faglige argumenter &ndash; advaret mod forslaget om at indføre karakterkrav på landets gymnasier. Det er den modstand, som jeg gerne vil tilslutte mig.I min tid på Herlev Gymnasium og HF blev jeg da klogere på både differentialligninger, HomersIliadenog Oxford-kommaet. Men jeg er samtidig også sikker på, at en stor del af min almendannelse ikke kun skete i timerne.Det ville have været et stort tab for alle i min klasse, hvis der fra politikernes side havde været en bevidst stilen efter at isolere os fra forskellige socialklasser forskellige steder i uddannelsessystemet &ndash; hvilket i praksis er konsekvensen ved at indføre karaktergennemsnit på landets gymnasier.For mig at se er almendannelse ikke kun noget, man kan læse sig til i bøger, men i mindst lige så høj grad noget, man kan lære gennem mødet med mennesker, der ikke ligner én selv.Almendannelse handler om at øge sit kendskab til emner, der gør én i stand til at reflektere over individets forhold til medmennesker, natur og samfund.Ved at indføre et karakterkrav på danske gymnasier, frygter jeg, at vi tilskynder en forøgelse af klasseskel og social blindhed i befolkningen. Stod det til mig, skulle vi i stedet blande eleverne på de danske gymnasier endnu mere, end vi gør i dag.Selvfølgelig er det vigtigt at have et uddannelsessystem, der sætter faglighed højt. Men er det ikke mindst lige så vigtigt, at uddannelsessystemet medvirker til at gøre eleverne til samfundsborgere?Det synes jeg, der er, og jeg er sikker på, at vi også i fremtiden kan kombinere de to målsætninger på landets gymnasier uden at indføre karakterkrav.Så kære politikere: Jeg håber, I vil tænke jer rigtig godt om, inden I indfører karakterkrav på landets gymnasier. Et karakterkrav vil have alvorlige konsekvenser for alle landets unge mennesker.Ida Schou er medlem af Radikal Ungdom
