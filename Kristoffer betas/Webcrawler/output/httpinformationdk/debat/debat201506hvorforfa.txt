Hvorfor får de fattige negativ særbehandling i grundloven?
For 100 år siden fik kvinder og tjenestefolk grundlovssikret stemmeret. Men de kriminelle og de på overførselsindkomst blev glemt dengang og bliver fortsat overset i dag


At modtagere af overførselsindkomst fortsat ikke har en grundlovssikret stemmeret er både et symbolsk og juridisk, og dermed demokratisk problem. Symbolsk, fordi et sådant forbeholdent medlemskab af demokratiet vidner om, at kontanthjælpsmodtagerne ikke er velkomne i fællesskabet på lige fod med andre. Juridisk og demokratisk, fordi Folketinget kan fratage dem stemmeretten igen uden at skulle ændre ved grundloven:(&hellip;) Det bestemmes ved lov, i hvilket omfang straf og understøttelse, der i lovgivningen betragtes som fattighjælp, medfører tab af valgret. (Grundlov af 1953, &sect;29 stk.1)Erstat forsøgsvist understøttelse i ovenstående lovtekst med en anden minoritetsgruppe &ndash; f.eks. de syge eller de handicappede, som typisk også modtager økonomisk bistand fra det offentlige. Hvorfor nyder lige netop de fattige negativ særbehandling i grundloven?De fattiges b-medlemskab af grundloven på samme tid afspejler og former et særligt syn på socialt udsatte mennesker. Et syn, der slår igennem i de politiske prioriteringer nationalt og ude i kommunerne. På udsatteområdet er der således, fra 2010 til 2014, sket en reduktion af udsatteområdet med ca. 1/3. Reduktionen skyldes dels kommunale besparelser, dels, at satspuljen, som socialt udsatte er direkte afhængige af, ikke er blevet tilført nye midler, grundet dens helt særlige og uhensigtsmæssige udformning.&nbsp;Da man i 2014 så fandt 1,8 mia. kr. i uudmøntede satspuljemidler i ministerierne, valgte man tilmed at give dem til behandlingspsykiatrien. Penge, som egentlig skulle være gået til udsatte grupper. Penge, man én gang, via satsregulering, havde taget fra disse grupper, tog man endnu en gang ved at forære dem til nogle andre. Kunne den slags tyveri have foregået ved andre grupper, uden at nogen greb ind? De socialt udsatte var åbenbart ikke værdigt trængende. Dette til trods for, at mange psykisk syge også har andre sociale problemer og derfor benytter og profiterer af netop værestederne.Besparelserne manifesterer sig i form af ringere adgang til og kvalitet af misbrugsbehandling samt ringere forudsætninger for gode samværs- og aktivitetstilbud, støttet beskæftigelse og behandlingstilbud.Det særlige syn på socialt udsatte kommer ikke bare til udtryk i de politiske prioriteringer, men også i måden de bliver talt til og behandlet på i det kommunale system, i adgangen til og kvaliteten af sundhedssystemet, i adgangen til idræts- og kulturtilbud, i måden hvorpå medborgere, medier og politikere taler til og om dem på. Hvor de syge og de handicappede har udefrakommende problemer, bliver socialt udsatte omtalt som og defineret ved deres problemer. Og de er lette ofre, for de har ikke kræfterne til at slå igen.De socialt udsatte blev glemt ved den nye grundlov i 1915, og de bliver overset i dag. De er fortsat b-medlemmer af grundloven, b-medlemmer af samfundet.&nbsp;Cliff Kaltoft er sekretariatschef i Landsforeningen af VæreSteder
