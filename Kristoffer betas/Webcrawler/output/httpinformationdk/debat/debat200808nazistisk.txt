Nazistisk ledelse

Det var ikke dårlig ledelse, der var årsag til, at Nazityskland tabte krigen. Derimod var grunden, at ledelsen og magtudøvelsen blev sat i en dårlig ideologis tjeneste.

Reinhard Heydrich, chef for de tyske politiske politiorganer til 1942: en dårlig leder? Dr.jur. Werner Best, organisations- og HR-chef i Gestapo, senere øverste tyske chef i Danmark? Dr. ing. Hans Kammler, leder af SS' bygge- og anlægsafdeling, der på få år indrettede millioner af kvadratmeter fabriksareal i minegange og underjordiske tunneller (og forårsagede titusindvis af KZ-slavearbejderes død)?"Nazityskland gik under på grund af dårlig ledelse og magtsyge ledere," hævder managementskribenten Per Thygesen-Poulsen i Inf 15. august. Mon ikke det snarere var, fordi nazisterne gabte over mere, end de kunne sluge? Ifølge deres racistiske ideologi kunne et enkelt tysk 'herremenneske' klare flere 'degenererede demokrater' og adskillige 'kommunistiske undermennesker'. Tysklands miserable økonomi og underskuddet af produktions- og råstofressourcer kunne rigeligt kompenseres ved vilje, handlekraft og teamgejst, troede de.Ej ledelse eller magtsygeHitlers evner som leder er der uenighed om blandt historikerne. Iflg. den ældre litteratur var han et udueligt fjols. Den yngre ser ham måske nok som en 'svag diktator', men anerkender hans politiske tæft og evne til at motivere sine medarbejdere helt ned til den almindelige tysker og skabe et frirum for, at de kunne udfolde deres selvstændighed og kompetencer på tværs af traditionelle strukturer og hierarkier til gavn for det fælles mål. Hvordan det fungerede i praksis, kan man bl.a. læse i Michael Wildts studie af Heydrichs Reichssicherheitshauptamt (Generation des Unbedingten, Hamborg 2002).At nazisterne var stærkt fascineret af 'ledelse', deri har Claus Schou fuldstændig ret (Inf. 13. august).Det skal man være usædvanligt uvidende om deres historie for at benægte. Blandt deres første embedshandlinger efter magtovertagelsen var at diktere et nyt ledelsesprincip for alle organer i samfundet inkl. de private virksomheder: 'førerprincippet'.Weimarrepublikkens demokratiske medbestemmelsesret blev afskaffet, og fagforeningerne forbudt. Ledelsesmagten blev igen diktatorisk som i Kejserrigets tid, men de ny, nazistiske ledere skulle integrere medarbejderne ved teamopbyggende aktiviteter og skabe opslutning om et stærkt brand: hagekorset, det tyske fædreland, den 'ariske race'.Det var ikke dårlig ledelse eller magtsyge, der var årsag til, at Nazityskland tabte krigen og gik under, men at ledelsen og magtudøvelsen blev sat i en demokratifjendtlig og forbryderisk, altså dårlig ideologis tjeneste.Per Thygesen-Poulsen oplyser at have skrevet 23 bøger om aktuelle ledelsesforhold. Man må håbe for hans læsere, at han har mere forstand på det emne end på tysk historie.
