Lad eksperterne genoplive den demokratiske debat
Eurokrisen viser, at de europæiske lande har et demokratisk underskud. Måske skulle vi lære af den politiske udvikling i Kina og styrke de folkevalgte forsamlinger ved hjælp af ekspertsamlinger?
Kina har været kendetegnet af 30 år med økonomiske reformer, der bygger på en dobbelthed af politisk topstyring og en fri markedsøkonomi. Nu er der tegn på politiske reformer, der vil give befolkningen lidt mere politisk medbestemmelse, ganske enkelt for at få samfundet til at fungere bedre.

Det har været en bedrøvelig omgang at følge euro-krisen – set udefra og set i lyset af den dynamik, der var i EU for cirka 20 år siden. De europæiske lande har ikke bare et budgetunderskud og gældsproblemer, men også et demokratisk underskud. Samtidig har de udvist utrolig svag handlekraft de seneste par år.Derfor står vi i den barokke situation, at der findes konkrete indgrebsmuligheder for at hjælpe Grækenland og Spanien, men de må bare ikke bruges, fordi de strider mod EU-traktaterne.Det skyldes, at EU-landene aldrig fik lavet den politiske union, der er forudsætningen for en finansiel og monetær union.Hvordan kommer vi videre? Vejen frem er at sikre mere solid viden og mere ansvar i den politiske proces (jeg siger ikke ekspertvælde), og her kan vi lære af kineserne (jeg siger ikke kommunisme eller diktatur).Kinesisk indsigtLad os tage kineserne først. De fleste vil korse sig ved at hente politisk inspiration fra Kina. Men landet har faktisk en grundig beslutningsproces med ledere, der er langt mere administrativt og politisk trænede end de fleste vestlige ledere (f.eks. Obama, Hollande og Thorning-Schmidt). Kommunistpartiet er lige så opdelt som partierne i et vestligt samfund. Der er dem, der vil have mest mulig liberalisme, og dem, der vil have mest mulig statsstyring. Derfor tog det f.eks. 14 år at træffe beslutning om at give kineserne ejendomsret til deres bolig. Men når en beslutning er truffet, får minoriteter ikke lov til at spænde ben i én uendelighed. Kineserne tænker langsigtet og kan lægge planer, der overholdes, og de vil på ingen måde give slip på en kraftig økonomisk fremgang eller gå med til kaotiske forhold.Kina har været kendetegnet af 30 år med økonomiske reformer, der bygger på en dobbelthed af politisk topstyring og en fri markedsøkonomi. Nu er der tegn på politiske reformer, der vil give befolkningen lidt mere politisk medbestemmelse, ganske enkelt for at få samfundet til at fungere bedre.Det mest interessante er imidlertid, at enkelte eksperter (f.eks. Daniel A. Bell) i fuld åbenhed lufter ideer om en opblødning af étparti-styret, så det politiske system bliver mere kendetegnet af et elitestyre med kommunistpartiet som en af flere aktører, og hvor en samling af kompetente repræsentanter for forskellige samfundsgrupper skal have den afgørende stemme. I en overskuelig fremtid får Kina måske et vestligt flerpartistyre, men man kan ikke udelukke, at der kommer en magtdeling, hvor kompetence får større vægt end stemmeflerhed. I givet fald skal der være en informeret majoritet.Tomt demokratiLyder den vision naiv? Det er dybest set allerede sådan, det kinesiske samfund og en succesrig vestlig virksomhed ledes. Er det ikke en tankegang af den art, der er behov for i demokratierne – som et supplement til stemmeflerheden? Vi har politiske strukturer, der ikke passer til nutidens og fremtidens udfordringer. Hvilken rolle spiller f.eks. Europa-Parlamentet og det britiske overhus i den aktuelle krise?En årsag til både den amerikanske og europæiske finanskrise er, at politikerne accepterede finansieringsordninger, som førte til boligbobler og efterfølgende krak. De forstod lige så lidt som finansfolkene, og befolkningen forstod slet ingenting. Der var enkelte eksperter, som i årevis præcist pegede på risikoen ved udviklingen i USA og EU, men generelt var alle lalleglade for den fiktive rigdom, som boblerne medførte. Nu har grækerne foreløbig mistet en fjerdedel af deres formue og indtjening, og alle i EU vil mærke nedgang i de kommende år.På tilsvarende måde nægtede politikerne for 20 år siden at diskutere konsekvensen af en ufuldkommen eurostruktur. Jeg husker den daværende Bundesbank-chef Karl Otto Pöhls helsideskronik i Frankfurter Allgemeine Zeitung: ØMU’en skal være kronen på værket, dvs. slutstenen på en politisk union.Kansler Angela Merkel har lært lektien: Hun vil kun komme med flere penge og euro-obligationer, hvis EU på topmødet den 28.-29. juni går med til en finanspolitisk union med fælles finanspolitik og fælles arbejdsmarkedsreformer. Pengene skal være kronen på værket.At Danmark har formandskabet på dette topmøde viser hulheden i EU’s konstruktion. At et ikke-euro-land skal lede forhandlingerne om en finanspolitisk union, er den rene parodi.Lad eksperterne kappesI 1992 foreslog Niels Helveg Petersen at omdanne Folketingets Markedsudvalg til et folkevalgt førstekammer for at styrke kvaliteten i beslutningsprocessen omkring EU og for at skabe større viden og forståelse i befolkningen. Forslaget kom aldrig videre. Men der er ingen tvivl om, at vi mangler en ekspertsamling ud over den folkevalgte forsamling. En samling, som løbende kan lave kvalificerede oplæg til beslutninger om de mest afgørende forhold. Man kan kalde den en ekstern samling, som især skal beskæftige sig med EU og den øvrige verden. Den kunne indgå som en del af en europæisk samling.En ekspertsamling kan bestå af folketingsmedlemmer og eksperter fra alle dele af samfundet, og samlingen kan have langvarige debatter – endog i månedsvis – om konkrete emner uden politiske overtoner. Der skal bevidst satses på, at forskellige synspunkter og analyser skal drøftes, og samlingen skal kunne bestille analyser fra vismændene og andre tænketanke. Debatten kan foregå åbent på tv og på nettet, måske med input fra lyttere og seere. Det vil minde om de amerikanske senatshøringer – og i princippet om rådgiverstaben i Det Hvide Hus og det politiske forskningskontor, som Deng Xiaoping etablerede i Kina for at bryde med maoismen og skabe de vidensmæssige forudsætninger for de efterfølgende gennemgribende økonomiske reformer. En ekspertsamling bør i første omgang kun have en rådgivende rolle.Havde vi haft en ekspertsamling, havde vi måske afskaffet de værste låneordninger og derivater i finanssektoren og de afdragsfrie lån. I dag kunne samlingen passende diskutere vækstinitiativer, europæiske finansieringsordninger, en politisk union og euro-medlemskab.Oplys borgerneI stedet kommer vi nu til – uden grundig debat – at tage stilling til udfaldet af det græske drama: Enten får vi en græsk exit, eller også får vi en kraftig bevægelse i retning af en politisk union med en centralt styret finanspolitik, dvs. at Tyskland får en langt større rolle end nogensinde. Det kan eventuelt føre til et kerne-Europa, der vil skubbe resten – herunder Danmark – længere ud i periferien.Den udvikling har vi ikke taget demokratisk stilling til – her eller i Europa. I det hele taget har det direkte demokrati været fraværende under krisen. De værst ramte lande – Italien og Grækenland – styres i dag af teknokrater, og de tunge finansielle løsninger er skruet sammen af ikke-folkevalgte embedsmænd i centralbanken ECB, i valutafonden IMF og i EU-Kommissionen.Hvor er demokratiet? Har vi ikke uden at høre folket overdraget afgørende beslutninger til teknokrater?Amerikanske undersøgelser viser, at befolkningen godt kan træffe velovervejede beslutninger, hvis de bliver grundigt orienterede ud over tv-aviser og avisoverskrifter. Havde folk virkelig forstået konsekvensen af derivater og rentefrie lån, ville vi næppe have haft de kriser, som finanssektoren tjente på, og som nu skal betales af skatteyderne.Derfor er der behov for, at vidensniveauet styrkes markant i den politiske beslutningsproces. Ekspertsamlinger kan være én metode. Det handler ikke bare om et få et mere ægte demokrati, men også om at få et mere handlekraftigt demokrati, så kriser som de aktuelle kan undgås.I sidste ende er det borgerne selv – vidende eller uvidende – der skal betale regningen.Hugo Gården er journalist og bosat i Shanghai
