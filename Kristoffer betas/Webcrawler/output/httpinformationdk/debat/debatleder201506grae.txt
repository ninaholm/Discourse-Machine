Grækerne i medierne
LEDER


Et af de mest meningsløse, men oftest hørte udsagn om den græske gældskrise er, at &raquo;grækerne jo ikke vil betale skat&laquo;. Hvis blot én græker gik ind for ideen om, at skat er afgiften for at leve i et civiliseret samfund, ville det være en ulogisk ting at sige. Virkeligheden er imidlertid den, at mere end to tredjedele af den arbejdende befolkning i Grækenland er offentligt ansatte og almindelige lønmodtagere, der ligesom de fleste danskere automatisk bliver trukket i skat. Det er private erhvervsdrivende &ndash; blikkenslagere, tandlæger, advokater osv. &ndash; der i ledtog med skibsredere, mediemoguler og korrupte politikere har slået hul i statskassen. Snarere end radikal ideologi var det ønsket om et opgør med dette system, der gjorde socialistpartiet Syriza til vinder ved valget i januar i år. Der er bare ikke tid til at vente på, at den græske stats institutioner gør sig værdige til borgernes tillid som grundlag for en ny samfundskontrakt. Kreditorerne kræver f.eks. en afgift på netbanksydelser, selv om den græske regering som et led i bekæmpelsen af skattesnyd ønsker at tilskynde brugen af netbank.En anden hyppig påstand er, at &raquo;grækerne jo ikke vil lave reformer&laquo;. Men siden 2010 har Grækenland gennemført et langt større reform- og nedskæringsprogram end noget andet land i eurozonen. Det har skabt massearbejdsløshed, reduceret bruttonationalproduktet med 25 procent og fået statsgælden til at stige til et endnu mere uholdbart niveau. Derfor klinger ordet &raquo;reformer&laquo; i græske ører lige så falsk, som ordet &raquo;demokrati&laquo; gør i Irak, har finansminister Yanis Varoufakis påpeget. Den nye regering i Athen har forsøgt at få kreditorerne til at erkende og indrømme, at kuren ikke virker, men de insisterer på mere af det samme. Athen har ikke villet levere en detaljeret liste over reformer, fordi målet ikke er at reformere samfundet, men snarere at skaffe midler til at servicere en stadig voksende gældsbyrde. Kravet om et budgetoverskud på to til fire procent afliver ifølge den græske regering, uafhængige eksperter samt repræsentanter for Den Internationale Valutafond (IMF) håbet om et økonomisk opsving, der ville kunne retfærdiggøre grækernes opofrelser.Angsten for, at nye partier som Podemos i Spanien og Tempo di Avançar i Portugal ligesom Syriza vil kunne opnå indflydelse på baggrund af konsekvent kritik af eurokrisens håndtering, har desuden skabt et behov for at banke den græske regering grundigt på plads. Der er aktører i europæisk politik, som har interesse i at underminere bestræbelserne på at opnå en aftale. Men samtidig kæmper kommissionsformanden Jean-Claude Juncker, USA&rsquo;s finansminister Jack Lew og IMF for at få parterne til at tilsidesætte indenrigspolitiske hensyn. For at få en midlertidig aftale i hus og dermed kunne leve op til de kommende måneders gældsforpligtelser er den græske regering sandsynligvis tvunget til at garantere f.eks. momsstigninger og endnu en reduktion af folkepensionen &ndash; ikke samfundsændrende reformer, men budgetkonsolidering med stor social slagside.Det farlige ved alle de løse påstande, som cirkulerer i medierne, er, at en stor del af den europæiske offentlighed efterhånden er forberedt på Grækenlands exit fra euroen som en mulig eller sågar ønskelig løsning.Nogle forsøger at forsikre sig selv og andre om, at det ikke vil få afgørende betydning for økonomien i resten af Europa. Men ingen ved reelt, om det kan blive begyndelsen på en større opløsningsproces i EU. Det vil dog under alle omstændigheder være et slemt politisk nederlag for de involverede parter &ndash; navnlig for IMF, EU-Kommissionen og Europas uformelle leder, Angela Merkel. Grækerne har også begået (og indrømmet) taktiske brølere f.eks. ved at bringe fordringer på krigsskadeerstatning fra Tyskland ind i diskussionen om gældskrisen.Men fordi den nye uerfarne græske regering er blevet fremstillet som inkompetent, uansvarlig og urimelig, er det nødvendige kompromis blevet endnu sværere at sælge til borgerne i andre lande, hvilket har indskrænket forhandlingsparternes manøvremuligheder og dermed øget risikoen for, at situationen kan løbe løbsk.
