Da den syge provins slog igen
En historisk solidaritet er gået fløjten i Danmark, hvor storbyen afskriver provinsen og betragter landsmænd som ’social-patologiske fænomener’. DF vandt valget som det parti, der endnu mangler at svigte, når det gælder om at sikre geografisk solidaritet, mener lektor Michael Böss
Der er ikke voldsomt meget solidaritet på tværs af Danmark, og det er valget af Dansk Folkeparti i visse dele af landet en reaktion på, mener Michael Böss.

Hvad er der galt med solidariteten i Danmark?&raquo;Der er talt meget om solidaritet i de senere år under SR-regeringen. Parolen har lydt, at vi er et fantastisk land, der forstår os på fællesskab. Det er hurra-ord, som appellerer til en gammel, socialdemokratisk selvforståelse, men samtidig oplever mange, at den omtalte solidaritet ikke inkluderer den tilværelse, de lever. Det er socialt svage grupper, men det er i lige så høj grad geografiske grupper, hvor der nogle gange er sammenfald mellem de to.&laquo;&ndash; Valgte vestsjællænderne og sønderjyderne et nationalistisk parti, fordi de føler, at Danmark mangler indre sammenhæng?&raquo;I så fald må vi først definere, hvad &rsquo;det nationale&rsquo; betyder. Jeg taler om det nationale som det fællesskab, der er forudsætningen for, at vi har et demokrati og en stat. Det handler ikke om, at det nationale er Dannebrog og svinekød, altså noget særligt etnisk og kulturelt. Jeg taler om en grundlæggende fællesskabsfølelse, der kommer til udtryk i en solidaritet på tværs af befolkningen.&laquo;&raquo;Siden 00&rsquo;erne har man talt om sammenhængskraft som noget, der blev udfordret af indvandring. Det var en trussel mod Danmarks kulturelle identitet. Men hele den snak har fået os til at overse, at der også er en anden måde at tale om truet sammenhængskraft på, og det er et spørgsmål om territorial sammenhængskraft. Det skal være sådan, at man også i dynamiske byområder forstår det vigtige i, at vi f.eks. har en kommunal udligningsordning og fordeler rigdommen i vores samfund. Den form for sammenhængskraft er truet. Der er ikke voldsomt meget solidaritet på tværs af Danmark, og det er valget af Dansk Folkeparti i visse dele af landet en reaktion på.&laquo;&ndash; På hvilken måde er storbyen usolidarisk med landområderne?&raquo;Det handler meget om den måde, bestemte grupper taler om Udkantsdanmark på. Den kreative klasse og den kulturelle og intellektuelle elite har i høj grad været med til at tale det andet Danmark ned. Man betegner nærmest det, man ser i den såkaldte provins, som socialpatologiske fænomener, altså som en slags sygdomstilstande i samfundet. Når store dele af den danske stat føler en ulige udvikling, og at man ikke varetager deres interesser, reagerer de imod det.&laquo;Bondeknold og bybo&ndash; Men er det nyt, at der er forskel på land og by?&raquo;Det er nyt, at det nationale fællesskab er ved at smuldre. Det vil sige, at selve forestillingen om den territoriale enhed og solidariteten fra Thyborøn til Præstø og København er gået fløjten.&laquo;&raquo;Jeg har før henvist til 1864, hvor den moderne nationalstat blev skabt. Der sker en reaktion efter nederlaget til Preussen. Herefter kommer en stærk folkelig bevidsthed om, at vi må stå sammen, hvis vi skal overleve som stat. Både private forretningsmænd som C.F. Tietgen og politikerne sætter ind. Vi ser udbygningen af jernbanenettet, forbedringer af telefon- og telegrafnet, havnebyggeri i Esbjerg, ja, opbygningen af det moderne Danmarks infrastruktur. Heden dyrkes, man dræner vådområder. Det var den tids udkant! Den virkelige, fysiske udkant blev integreret i Danmark. Det var udtryk for en national fællesskabsfølelse, og den varer langt op i tiden.&laquo;&ndash; Hvordan holdt Danmark sammen på tværs af land og by før i tiden?&raquo;Har du læst professor Ove Korsgaards bog Solskin for det sorte muld om hans barndom og ungdom på Mors i efterkrigstiden? Dengang var der slet ikke noget, der hed udkant. Det fandtes ikke. Samme solidaritet kan man se i opbygningen af vores sociale system. I 1899 kom Septemberforliget i stand mellem arbejdsmarkedets parter efter en lockout, der kunne være endt blodigt. Det gik ikke så galt, og det er helt givet på grund af ånden fra 1864 og en følelse på begge sider af, at vi må bøje os mod hinanden.&laquo;&raquo;Det er samme ideal om et Danmark i balance, der siden lå bag opbygningen af velfærdsstaten. Idealet var styrende for den egnsudviklingslov, der blev vedtaget i 1958, og som søgte at udligne den tids store regionale forskelle i beskæftigelsen. Senere blev udbygningen af de offentlige institutioner endnu en måde at sikre lige social og økonomisk udvikling. F.eks. byggede man gymnasier i mindre købstæder som Lemvig, Helsinge og Ringe, hvor store afstande forhindrede uddannelse. Den ulige udvikling i 1960&rsquo;erne og 1970&rsquo;erne blev betragtet som et nationalt problem. Det gør den ikke længere.&laquo;&ndash; Hvordan opfatter man da provinsens problemer i dag?&raquo;Som en del af en naturlig udvikling, vi ikke kan stille noget op imod. Tænk på de billeder, vi får fra eksempelvis Tønder-marsken og resten af Sønderjylland. Her bekræfter Erling Jepsens bøger om incest og anarki en holdning om, at de egne ikke står til at redde. De kvikkeste må komme væk i en fart og ind til byerne, hvor de kan få et godt job og et bedre liv. Måske har den kreative klasse ikke opfattet sine beskrivelser på den måde. Men faktum er, at de agerer nyttige idioter og deltager i at skabe en diskurs, som bestemte politikere og Djøf-eliten har udnyttet til at centralisere.&laquo;&raquo;Her er holdningen, at udvandringen fra de mindre provinsbyer til de større provinsbyer og helt ud af provinsen er et globalt fænomen. Det er noget, man ikke kan gøre noget ved. Hvis byer i landdistrikterne på 10-20.000 indbyggere ikke kan overleve af sig selv, må det gå, som det går. Bjarne Corydon (S) siger det ikke selv, men jeg har hørt professor Ove Kaj Pedersen, en nær allieret, sige det direkte på en konference. Han afviser lige ud, at det offentlige som moderne konkurrencestat skal handle for at fastholde den geografi, der var engang.&laquo;Det Danmark du ikke kender&ndash; Det er vel sandt nok, at urbaniseringen er en realitet?&raquo;Norge, Irland og Bayern har alle en strategi for at inkludere udkanten. Bayern er i gang med at udflytte 6.000 offentlige arbejdspladser. Det er en myte, at afvikling af udkanten er en del af en global udvikling. Myter bliver skabt, fordi de skal retfærdiggøre et eller andet. Den her myte skal retfærdiggøre centraliseringen.&laquo;&ndash; Hvad betyder udkantsmyten så for valget i den såkaldte udkant?&raquo;Folk i provinsen ved udmærket godt, at Venstre indvarslede den centralisering, der nu dræner dem for offentlige arbejdspladser. Domstolsreform, politireform og kommunalreform blev gennemført under Venstre-regeringen, samtidig med at kaserner er nedlagt og skattecentre lukket. Så folk tøver, når Venstre siger, at de nu vil rette op.&laquo;&raquo;Socialdemokraterne har talt et dobbeltsprog. På den ene side snakker Helle Thorning-Schmidt (S) og Mette Frederiksen (S) om det solidariske Danmark, sloganet erDet Danmark du kender. Et par meter til højre står så Bjarne Corydon og taler om Danmark i et helt andet sprog. Det er et Danmark, som folk i hvert fald ikke vil kunne kende om 50 år. Her kan kun de byer overleve, der er bedst til at konkurrere. Mindre byer kan eventuelt finde sammen i såkaldtebusiness regionsa la trekantsområdet, og sådan vil Danmark se ud om 50 år. Den dobbelthed skabte naturligvis mistillid til, at SR-regeringen ønskede en ligeligt fordelt vækst.&laquo;&ndash; Udkanten føler sig ofret?&raquo;Bestemt. I hele den traditionelle nationalstatsetik er det statens befolkning, som er regeringens og politikernes hovedansvar. Hvad vender man sig så imod, når man oplever, at de svigter: mod et parti, der har bedrevet langt mindre dobbelttale. Faktisk i en grad så deres leder kan lave en kampagne, der hedderDu ved, hvad vi står for. Den er rettet direkte mod to partier, hvor man med rette kan sige, at folk i udkanten ikke ved, hvor de står.&laquo;Kan provinsen blive stueren?&ndash; Hvorfor mistede politikerne den solidaritet, de historisk har haft med hele landet?&raquo;En af grundene var, at forskere og andre &rsquo;eksperter&rsquo; bildte os ind, at vi fremover skulle leve af viden, og det krævede tætte, urbane samfund. Dér startede det. Derfor havde man ikke brug for den del af landet, der levede af industriproduktion. Selv landbruget måtte vi vænne os til at undvære, lød det fra dele af venstrefløjen. Den slags tanker er man dog begyndt at afmontere inden for de seneste 3-5 år. Væksten kommer i høj grad fra eksporten fra landbruget og de store industrikoncerner i provinsen. Og de udenlandske investeringer går uden om København. Tag f.eks. Apple, der slår sig ned ved Viborg. Den udvikling overså både Lars Løkke og Helle Thorning-Schmidt, fordi de og mange andre var så forblændede af tanken om vidensamfundet.&laquo;&ndash; Havde Dansk Folkepartis Kristian Thulesen Dahl da et bedre tilbud til provinsen i valgkampen?&raquo;Nej. Dansk Folkeparti kom ikke med nogen særlig detaljeret politik for, hvordan de vil sprede vækst til de områder uden for byerne, der har vist sig at stemme på dem. Sloganet var, at Du ved, hvad vi står for, og så kunne man gætte sig til resten, mente partiet. Kristian Thulesen Dahl risikerer at få et kæmpe problem i forhold til at kunne levere. Jeg forudser, at han vil skuffe.&laquo;&ndash; Kan man overhovedet genopfinde provinsen som legitimt sted?&raquo;Ja. Hvis vi begynder at respektere hinandens forskelligheder. Der er mange, der hylder det multikulturelle samfund, men hader de danskere, der er anderledes end dem selv. Men det kommer måske af sig selv. Vi er på vej ind i en højkonjunktur, og de udenlandske investeringer, der sker lige nu, sker i provinsen. Der vil komme en større respekt i takt med, at vi oplever, at vi skal overleve på andet end videns- og serviceøkonomi. For øvrigt er både landbrugs- og industriproduktion i dag smækfuld af viden. Det ved de fleste bare ikke i København.&laquo;&ndash; Så du har et helt håb for provinsen?&raquo;Jeg er moderat optimist.&laquo;
