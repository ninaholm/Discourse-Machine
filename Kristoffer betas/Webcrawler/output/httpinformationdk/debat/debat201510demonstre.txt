Demonstrer for bedre undervisning i stedet!
Det virker ærligt talt en kende useriøst, når man kalder enhver besparelse på uddannelse for en total slagtning af velfærdsstaten. Særligt når danske studerende på de videregående uddannelser er de suverænt dyreste i OECD


I skrivende stund går tusinder af studerende forbi på gaden ude foran min arbejdsplads. De råber op om onde politikere og forfærdelige nedskæringer. Men jeg gider ikke at høre på råbene. I hvert fald så længe de er så uovervejede, som de nu engang er.Læs også:Samlet ungdom i opgørJeg forstår dem egentlig godt, de studerende. Vi skal for mit eget vedkommende ikke mange år tilbage, før min bagende var solidt plantet på skolebænken, og jeg selv syntes, at kvaliteten af min uddannelse var for ringe.Så der er altså noget at råbe op om. Uden tvivl.Men hvor skal fokus ligge? Er det virkelig mængden af penge til studierne, der er det eneste, som gang på gang skal få de studerende til at se rødt?Det virker ærligt talt en kende useriøst, når man kalder enhver besparelse for en total slagtning af velfærdsstaten. Særligt når danske studerende på de videregående uddannelser er de suverænt dyreste i OECD.Læs også:Erhvervslivets kritik af nedskæringer preller af på V og LATro det eller ej. Målt på, hvad det koster i offentlige kroner at få en person igennem et videregående studie, så er vi suverænt i toppen. Et stk. nyuddannet dimittend har alene på sin videregående uddannelse i gennemsnit kostet samfundet over 750.000 kroner. Det er 100.000 kroner mere end i nabolandet Sverige, næsten 300.000 kroner mere end i Tyskland og over dobbelt så meget som en studerende koster at uddanne i Storbritannien.Prioriteringer betyder nogetMen afspejler de massive beløb sig så i kvaliteten af vores uddannelse? Ikke direkte. I en international sammenligning af kvaliteten af universitetsuddannelser foretaget af Melbourne Institute of Applied Economic And Social Research ligger Danmark pænt, men ikke i top. Målt på output &ndash; blandt andet mængden af forskning pr. uddannet &ndash; ligger Danmark på en fjerdeplads tæt på Sverige og langt under Storbritannien.Det er ikke for at sige, at økonomien ikke betyder noget. Det gør den bestemt. Men prioriteringerne og de faglige krav betyder mindst lige så meget.Eksempelvis har vi prioriteret i Danmark at bruge 20 milliarder årligt på SU, der ifølge Produktivitetskommissionen &raquo;kun i meget begrænset omfang har bidraget til at give flere en uddannelse, mindsket social ulighed eller sikret, at unge ikke tager erhvervsarbejde ved siden af studierne&laquo;.Andre kampeHvis nu mine gode venner nede på gaden i stedet for det evindelige fokus på penge satte fokus på kvaliteten af uddannelse og prioriteringerne inde i uddannelsessystemet, så var der noget at komme efter.Hvorfor ikke gå imod de bureaukratiske, ufleksible og aldeles krævende regler, der pålægges uddannelsesinstitutionerne? Hvorfor ikke demonstrere for et opgør med taxametersystemet, der gør de studerende tilcash cowsfor uddannelsessystemet? Og hvorfor ikke kræve et højere fagligt niveau på landets uddannelsesinstitutioner? Ja, hvorfor ikke foreslå færre penge i SU til fordel for bedre brug af uddannelsesmidlerne på reel uddannelse?Det er disse kampe, man kunne savne fra landets studerende. Det er jo kampen for en høj uddannelseskvalitet, der burde være i fokus &ndash; ikke om der bruges 2 procent mere eller mindre til uddannelsesområdet.Rasmus Brygger er debattør
