Høfeber for en mand uden næse
Vi lever i en forestilling om, at det ’normale’ kan opnås, hvis vi bare snakker om os selv. Men i depressionen kan skyldfølelsen over ikke at formå det føre til selvmordet


Jeg kan ikke sove. Tænker på Robin Williams, på selvmordet midt i en depression. Har dagen igennem læst de mange &rsquo;gode råd&rsquo; om, hvordan man takler depression. Og set filmklip, som det fraGood Will Hunting, hvor terapeuten &ndash; spillet af Williams &ndash; forsøger at få den unge mand til at tale om sig selv &ndash; et budskab i filmen, som alle synes er så godt og rigtigt.Men måske døde Robin Williams netop, fordi han ikke alene var deprimeret, men også havde den illusion intakt, som gør sig så godt på film: at man bare skal tale om det, for så går det nok? Men det gjorde det jo ikke. For i stedet opstår risikoen for, at skyldfølelsen føjer sig til depressionen, hvor den allerede er stærk. Forestillingen om, at man kan hive sig selv op ved håret, eller at tricket er at kikke dybt nok ind i sig selv, er altdominerende. Problemet er, at der ikke findes noget trick. Der er kun en vej: en rædselsvækkende, angstfuld indsigt i ligegyldighed.Depression er indsigt i livets dybe meningsløshed. Den er et iskoldt, kynisk klarsyn. Det melankolske klarsyn, som det kaldtes i gamle dage. Det er ikke den rationelle terapeut-Willams fraGood Will Hunting, der skal lyttes til, men den Williams, der taler i især de tidlige, helt vilde sketches. Reality &ndash; a concept, som han kaldte det. For her er det de andres virkelighed, der er en illusion. Men tror man på denne illusion, gør den mirakuløst æbler til noget, man har lyst at bide i, børn til nogle, man har lyst at kramme, morgener til noget, hvor man står op.Men ikke for alle. For en person som Williams bliver det den såkaldte galskab, der holder ham oppe. Alt det, han fyrer af. Hans stand up, som det hedder.&raquo;Fornærmelser er for en mand uden følelser, hvad høfeber er for en mand uden næse,&laquo; som marsmanden Mork alias Williams formulerede det i tv-serienMork &amp; Mindy.Er depression en sygdom? Ja, &raquo;Sygdommen til døden&laquo;, som Kierkegaard kalder det. I al fald er det ikke sådan, at man bare kunne tænke sig Robin Williams som &rsquo;rask&rsquo;, for så ville han ikke forblive Robin Williams. Den rablende tale, hvor han skiftede stemmer og synspunkt og på et splitseksund skabte absurde associationer, var et kolossalt overblik, som holdt noget væk fra ham selv. At bevare den evne og samtidig slippe af med mørket og angsten, det ville kræve en helt anden type arbejde end blot velmenende tiltro til blot at tale om sig selv. Det er ikke indsigten, som hjælper i en terapi. Det er, at meningen kommer listende tilbage. Kærligheden.Alt dette tænkte jeg i natten, og jeg må stå op og skrive det. Min far døde også som Williams. Han var også &rsquo;gal&rsquo; og byggede luftslotte og virkelige huse, ganske som Williams byggede et skuespillerlivsværk.Life is a stage. Shakespeare fik ofte en tur gennem Williams rablerier.Så måske skulle man først og fremmest sige til den deprimerede: Du har ret. I den forstand er du ikke gal. Det er os andre, der lever i almindelig lykkelig illusion. Det kunne måske afbøde noget af selvhadet. Jeg tror ikke, at mange fatter, hvad det vil sige at føle ... at man netop ikke længere kan føle. Jeg tror, at de færreste ved, i hvor høj grad &rsquo;virkelighed&rsquo; i en verden, hvor vi tror os så objektive, rent faktisk består, ikke af molekyler, men af &hellip; kærlighed? Begær? Når man ser det hele, men uden at ønske noget som helst, så tager man det dér bælte og hænger sig. Eller man tager en overdosis piller og alkohol som min far.Jeg ønsker ikke at holde det ude i en armslængde ved blot at kalde det sygdom. Jeg vil have, det skal siges, hvor tæt det er knyttet til netop skellet mellem mening og ikke mening. At verden skal sige én noget, det er faktisk en skør tanke ikke? Latteren hjælper &ndash; griner computere måske? Man er en klovn, når man ikke kan finde ud af en verden, som vitterligt er mærkelig, sindssyg, meningsløs.Så respekt for en mand, som levede alt dette ud. Som stod ansigt til ansigt med det. Hvem vil ikke gerne være et andet sted end der, hvor man ser alt for klart, at virkeligheden er et koncept?&raquo;Engle flyver, fordi de tager livet let,&laquo; sagde Williams. I det mindste kan livet være en joke. Så er man reddet så længe. Så bare tak Robin Williams for at have holdt så længe og givet så meget. Og ikke nogetbullshitmed, at han nu er i himlen med min far. Vi regner bare med, at efterlivet fordeles efter humor: De tunge er nederst, de frelste øverst. Og de bedste vittigheder findes i midten.Tine Byrckel er psykoanalytiker og avisens skribent i Frankrig.
