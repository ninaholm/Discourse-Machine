FOLK



 DF’ere I
DF’s Alex Ahrendtsen foreslog i går, at det skal koste ekstra at bruge engelsk i reklamer – der gik dog ikke lang tid før Søren Espersen var ude og banke kulturordføreren på plads. For forslaget var på ingen mådepartiets politik.
DF’ere II
Søren Espersen var ellers sammen med Alex Ahrendtsen med til at fremsætte et lovforslag i 2012 om, at det skulle koste ekstra, hvis man taler engelsk i reklamer. Så man kan måske godt forstå, at Ahrendtsen blev lidt forvirret.
Kandidater I
Og så nåede valgkampen sit absolutte højdepunkt, da ’Inges anagram-generator’ i går kom på banen på Facebook og afslørede helt nye og mere ukendte sider af folketingskandidaterne fra begge ender af det politiske spekter.
Kandidater II
Således bliver Søren Pind til Penisnørd og Marianne Jelved til Jamrende Lavine, hvis man trækker dem igennem maskinen. Andre bud er Leddets Plager og Pau Perserkat, som går under de borgerlige navne Pelle Dragsted og Peter Skaarup.

