Hebdo i Amerika
LEDER


Satiretegninger af islams profet, Muhammed, i Danmark og massemordet på Charlie Hebdo-redaktionen i Frankrig er pludselig blevet et brændende aktuelt debatemne i USA.I sidste uge afviste seks forfattere at være &rsquo;værter&rsquo; ved en gallamiddag i New York, hvor PEN-klubben vil hædre det franske satiremagasin for dets &raquo;modige forsvar af ytringsfriheden&laquo; med en pris, der blev overrakt i aftes. Nogle få andre &rsquo;værter&rsquo; fulgte trop. Senest har 200 andre PEN-medlemmer, herunder Glen Greenwald, der fik trykt Edward Snowdens NSA-filer i The Guardian, underskrevet et protestbrev.I protestbrevet indvender kritikerne, at PEN ved at hædre Charlie Hebdo &raquo;ikke kun støtter ytringsfriheden, men også (&hellip;) giver vægt til tegninger, der forstærker de fjendtlige følelser mod islam, mod Maghreb og mod arabere &ndash; holdninger, der allerede er stærkt repræsenteret i den vestlige verden.&laquo; Tilhængere af PEN-prisen afviser, at Charlie Hebdo skulle være islamofobisk eller racistisk. Klubbens formand og direktør forklarede i en aviskronik, at prisen ikke er &raquo;et udtryk for støtte til indholdet eller kvaliteten af satiretegningerne, selv om vi ikke mener, de er hadefulde. Vi vil hædre bladet for dets modige forsvar for ytringsfrihedens ydre territorier.&laquo;Søndag aften blev PEN-fejden sat i voldeligt relief, da to muslimske konvertitter søgte at trænge ind på et møde arrangeret af en antiislamisk gruppe nær Dallas, angiveligt for at myrde så mange deltagere som muligt. På mødet blev en pris for den bedste karikatur af Muhammed lavet af en amerikansk tegner uddelt.De to begivenheder har sat gang i debatten om, hvorvidt ytringsfrihed og hensynet til etniske mindretal og religiøse følelser kan sameksistere. Det er der tradition for i USA, men efter attentatforsøget og PEN-fejden er tonen blevet skærpet. Det er derfor nu et åbent spørgsmål, om denne praksis vil fortsætte. Deborah Eisenberg, en prominent kritiker af prisen til Charlie Hebdo, udtrykker måske dilemmaet bedst: &raquo;Vi står over for et komplekst og splittende problem, som vi næppe kan finde en hurtig løsning på,&laquo; sagde hun i går. Implicit i hendes budskab ligger spørgsmålet: Måske vi kan bygge bro, fordi begge sider har ret? Det er vise ord.
