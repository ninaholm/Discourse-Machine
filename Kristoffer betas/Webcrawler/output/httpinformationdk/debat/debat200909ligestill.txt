Ligestilling i Danmark er overfladisk agurkesnak
Jeg vil gerne have, at min og andre kvinders ligestillingskamp skal tages alvorligt. Her har jeg brug for samarbejde med Inger Støjberg, der skal anerkende vores kamp for at bekæmpe diskrimination på arbejdsmarkedet


Ifølge vores ligestillingsminister, Inger Støjberg (V), har jeg opnået ligestilling, altså hvis jeg bliver opfattet som dansker. Hvis jeg bliver betragtet som indvandrerkvinde (jeg indvandrede fra et ikkevestligt land), så halter det med min ligestilling, siger hun i Informationen den 9. september.Jeg må nok sige, at Inger Støjberg delvist har ret. Jeg oplever ikke, at jeg har opnået ligestilling i Danmark. Det er ikke pga. mændene i mit liv. Jeg har hverken en undertrykkende far eller mand, til gengæld oplever jeg at blive undertrykt af politikere som hende, Lene Espersen, Naser Khader og Pia Kjærsgaard samt arbejdsgivere, der forhånd har besluttet at ansætte en majoritets M/K. Flest M med etnisk dansk baggrund, ikke fordi de er mere kompetente, men fordi de ligner dem selv.Hverken majoritets- eller minoritetskvinder i det her land har opnået ligestilling. F.eks. i 2007 var kun 94 etniske minoritetskvinder og 18.285 majoritets kvinder havde et toplederjob. Til gengæld var 50.352 toplederposter besat af danske mænd. Tallene påviser, at Inger Støjberg tager fejl, når hun siger, at danske kvinder har opnået ligestilling i Danmark.MisfortolkerDanmark har igen fået næse både fra FN og EU. FN's ligestillingskomité (CEDAW komité) og EU giver mig ret i, at bl.a. ulighed i lønninger og få kvinder i politik og i ledelse er kritisabelt. Det går alt for langsomt ifølge både EU og FN til at ligestille kvinder med mænd i Danmark.Inger Støjberg mener ikke, at der er brug for et statsligt nævn for ligestilling som EU anbefaler. Man kan læse i CEDAW-rapporten, at FN er ret træt af danske regeringens passivitet, når det handler ligestilling. Inger Støjberg er dog enig med FN i, at der er udfordringer at arbejde videre med, men kommer med ingen konkret tiltag. Til gengæld er der masser af misforstået, fordømmende forslag fra regeringspolitikere til at indskrænke indvandrerkvinders ligestilling. Her misfortolker politikerne gang på gang ordet ligestilling for de minoritetskvinder. De bruger minoritetskvinder som valgflæsk, de begrænser deres ligestilling med at forbyde deres ret til at vælge tøj, hovedbeklædning og ægtefælle. Men de nævner ikke disse kvinders vilkår på arbejdsmarkedet. Deres bekymringer kan godt kaldes overfladisk agurkesnak.De har travlt med at beskrive kvinder fra ikke vestlige lande som ofre og undertrykte. Jeg vil påpege, at mange af de erhvervsaktive kvinder med minoritetsbaggrund i høj grad oplever undertrykkelse på arbejdsmarkedet og dermed er opnåelse af reel ligestilling ikke muligt for dem.Mere handlekraftig?Det vil klæde Inger Støjberg at tage disse kvinders kamp alvorligt, selv om deres historier ikke er eksotiske nok som burka og tørklæde. Deres kamp ligner majoritetskvinders kamp - bare en tand hårdere. Det er sørgeligt, at regeringen bruger tid på at diskutere, hvor krænkende det er for dem at se burkaklædte kvinder, men betragter ikke disse kvinder som ligeværdige mennesker. Det vil klæde Inger Støjberg, som oven i købet er beskæftigelsesminister at kortlægge en aktiv handlingsplan til at bekæmpe undertrykkelse af disse kvinder på arbejdsmarkedet. Hvis hun har brug for mere viden på området, så står jeg og mange andre minoritetskvinder til rådighed.Diskriminationen er subtil på arbejdsmarkedet. Det er svært at sætte fingeren på noget bestemt. Spillereglerne ved ansættelsesprocedurerne er præget af mandsdominerede værdier og mangfoldighedstankegangen er fraværende i de fleste ansættelser. Dybest set kan arbejdsgiverne tilsyneladende bedst lide at ansatte én, der ligner dem. Her taber mange minoritetskvinder kampen for at blive ansat og forfremmet, selv om de er veluddannede og velkvalificerede.Jeg opfatter det sådan, at regeringen og Inger Støjberg afgrænser min ligestilling ved at fremstille mig og andre minoritetskvinder som undertrykte. At nedsætte et ligegyldigt burkaudvalg og give et generaliserende og stigmatiserende billede af mig som en, der ikke kan bestemme over eget liv. Jeg vil gerne have, at min og andre kvinders ligestillingskamp skal tages alvorligt. Her har jeg brug for samarbejde med Inger Støjberg, der skal anerkende vores kamp for at bekæmpe diskrimination på arbejdsmarkedet.Da Karen Jespersen var ligestillingsminister opfodrede jeg hende til at ansætte flere kvalificerede etniske minoritetskvinder i lederstillinger, så andre kvinder kan se op til dem som rollemodeller og skeptiske arbejdsgivere kan blive inspireret. Hun reagerede ikke på min henvendelse, måske fordi henvendelsen ikke handlede om islam.Jeg vil håbe på, at Inger Støjberg er klogere, mere handlekraftig end sin forgænger.Flora Ghosh er cand.scient.soc. og socialrådgiver
