Folkets selvbestemmelsesret? Åh, jo ...



 
	Baggårdsbøller

	Ifølge Putin-kendere er Ruslands hersker formet af sin opvækst i det krigshærgede Leningrad. Faderen var krigsinvalid, moderen sled i hårde småjob. I den forfaldne boligkarrés skumle baggårde slog lille Vladimir sig op som rå bølle.

	Frygtløse forfattere

	Vil man forstå Putins karakter, bliver man klogere af at læse Masha Gessens 2012-biografi: ’Putin – manden uden ansigt’ (Forlaget Rosinante). Gessen afslører, hvordan Putin har beriget sig og sine. Hun har siden måttet flygte til USA.

	Forurettede

	Ifølge Gessen koger i Putins indre en vrede over Sovjet-imperiets undergang, der betød tabet af alt, hvad han som ung KGB-agent havde hyldet og næret sig sig ved. Putins bedste ungdomsår var angiveligt hans tid som spion i Dresden, DDR.

	Fremmedsprogede

	Putins spionkarriere i DDR 1985-90 medførte, at han kan tale tysk. Kansler Angela Merkels karriere som forsker i kvantekemi krævede, at hun lærte sig russisk. Måske taler de forbi hinanden, fordi han taler tysk til hende og hun russisk til ham.

