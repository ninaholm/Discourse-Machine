Digitalisering med eller uden ånd?
Fremtiden er digital. Når det gælder uddannelse, job og det private liv, bliver vi mere og mere digitaliserede; fordi sådan er verden blevet.


Det er ikke muligt at benytte pen og papir, hvis man skal udvikle, kommunikere eller uddannes i dag. Det foregår digitalt, og skolen skal forberede til mødet med den digitale verden. Men det begynder før, for den digitale verden begynder ved vuggen, og vi må derfor tænke digitaliseringen, som en integreret del af børns liv, fra de fødes.Når Emil begynder i skole, har han allerede en række forkundskaber, som skolen ikke har givet ham, men som er kommet via børnehave og hjem. Derfor møder folkeskolen eleverne, på en anden måde end vi tidligere har været vant til. Og med det udgangspunkt skal skolen forberede eleverne til den digitaliserede verden. Det er et udtryk for en udvikling, som foregår hurtigere, end vi kan nå at forstå den.Spørgsmålet er, om folkeskolen skal forsøge at være foran udviklingen eller om folkeskolen skal se udviklingen i det digitaliserede liv, som et grundvilkår, hvor det ikke er formaliseret viden om den digitale verden, der skal spille en rolle, men i langt højere grad er udviklingen af medborgere med et ansvar for udviklingen af et samfund, der skal spille en rolle, altså en debat om digitalisering som mål eller middel? Om digitalisering som uddannelsesparameter eller dannelsesparameter.I bund og grund drejer hele digitaliseringsdebatten sig om skolens fundament? Uddanner vi med et uddannelsesperspektiv eller uddanner vi med et dannelsesperspektiv? Hvad er målet med et fælles skolesystem?Uddannelse er vigtigt, centralt for et velfungerende voksenliv, og målsætningerne om at 95% af en ungdomsårgang skal have en uddannelse er både rigtig for den enkelte og for samfundet.Men vi stiller spørgsmålstegn ved, om digitaliseringen er den store åbenbaring, det gør vejen lettere? Kuglepennes opfindelse var genstand for en ligeså voldsom debat, set i et udviklingsperspektiv, og der er ingen der i dag benægter dens funktionalitet; man lærer at mestre et redskab og det integreres, som en naturlig del af livet. Sådan er det også med digitaliseringen &ndash; den skal mestres og være en naturlig del af vores liv. Derfor kan der sættes klare mål for, hvad elever skal lære for at mestre de digitale muligheder som de er i dag, vanskeligheden består i, at mulighederne udvides og udvikles så hurtigt, at det ikke er muligt at lære eleverne, hvad der bliver brug for om 10 år.Digital dannelseUddannelsesverdenen fra børnehave til universitet skal derfor ses fra mindst to perspektiver. Det første perspektiv er det rent uddannelsesmæssige, fra tænd/ sluk kurserne i børnehave til avanceret industrielt design på arbejdsmarkedet, hvor uddannelsesdelen har en konkurrencemæssig værdi for Danmark. Hvor vi anerkender, at den viden vi kan dele med andre i verden, er med til at skabe vækst og udvikling i Danmark. Her må der stilles krav til en undervisning der er tidssvarende, og som forsøger at sætte den digitale læring i centrum. Det betyder at lærere og pædagoger må tænke deres undervisning anderledes end de gør i dag. Man kan ikke flytte lærebogssystemerne til en pc, og lade eleverne lave det samme, som vi selv blev undervist efter, bare med strøm til.Mere innovationDer skal en langt mere innovativ tilgang til undervisningen, end de klassiske danske undervisningsformer. Det kræver lærere der tænker anderledes, og vover at sætte traditionerne til side for fornyelse. Det kræver at ledelsen af uddannelsesinstitutioner stiller krav om en mere innovativ måde at tænke undervisning på. Lærerne må blive bedre til at udvikle og retænke deres undervisning, i fællesskab, så de bedste ideer kan raffineres og udvikles i lærerteam, og ledere må blive bedre til at stille tydelige krav om en synligt anderledes måde at undervise på. Begge dele er forbundet med en åben dialog om udfordringerne som uddannelsessystemet står overfor. Undervisningen må derfor være erfaringsbaseret med udgangspunkt i dygtige, innovative undervisere og flytte sig fra det traditionelle læringsbegreb, mod læringsforståelser hvor der tænkes mere procesorienteret fra idé til produkt.Vi tror ikke man kan uddanne sig ud af dette, for faktum er at efteruddannelse aldrig vil kunne følge med en teknologisk udvikling i rivende fart. Det må være et almindeligt krav at lærere, pædagoger og ledere mestrer de almindeligste kundskaber inden for IT, hvis de skal være en del af uddannelsesverdenen. Vi tror til gengæld, at målet med undervisningen, er at understøtte og inspirere elever til selv at kunne mestre og handle inden for et felt. Og det gøres ikke uden didaktisk indsigt og vilje til at sætte sin viden på spil i forhold til eleverne.Mange elever har en viden om brug af computer, men den viden er ofte centreret omkring spil og sociale medier.Det er denne viden der skal udvides til at handle om bl.a. kritisk vidensøgning og hvad man også kan bruge internettet til, ud over det de hovedsagligt benytter det til, og det skal ske før de når overbygningen. Vi synes ofte vi er blevet overrasket over, hvor lidt eleverne faktisk kan bruge computeren, fordi de har specialiseret sig inden for brug af bl.a. sociale medier. Mange elever har brug for, at lære at benytte et skriveprogram og stavekontrollen - men de ved hvordan man benytter google translate. Derfor ser vi nødvendigheden af, at de lærer hvordan de også kan benytte pc og internet. Med andre ord handler det om, at elevernes digitale penalhus er fyldt med materiale og viden som består af både specialiseret viden og praktisk &ndash; teknisk IT viden. Hvordan sikrer vi at eleverne har mulighed for at følge udviklingen, også selvom de kommer fra hjem uden digitale forudsætninger.&rdquo;Langt den vigtigste holdning, der kan skabes, er ønsket om at fortsætte med at lære&rdquo; J. DeweyDet er ønsket om at fortsætte med at lære, vi skal holde fast i og motivere til, når vi taler om uddannelse, for livslang læring er en betingelse i vores verden.Det andet perspektiv handler om læring gennem relationer, kombineret med viden.Uddannelsesinstitutionerne skal være klar til at påtage sig en langt større dannelsesmæssig opgave, også i digitaliseringsperspektivet. Digitaliserings skal foregå med ånd, og ikke udelukkende ud fra et teknisk uddannelsesperspektiv. Vi skelner altså mellem en teknisk læring, der gør at eleverne mestrer den digitale verden og den dannelsesmæssige læring, som lærer eleverne at være relationelt forbundet via den digitale verden.Læreren skal ikke gå forrest med sin digitale viden, men med sit engagement &ndash; der opstår et relationelt forhold mellem elev og lærer, hvor eleven inspireres af lærernes engagement og læreren af elevens tekniske viden, læreren er en faglig stærk vejleder, der har den fagfaglige viden som rød tråd i sin vejledning af eleven, og som inspirerer til at tænke på nye måder i de konkrete løsninger eleven arbejder med.Det dannelsesmæssige perspektiv, som vi her allokerer for, hænger sammen med kommunikation, globalisering og samvær; hvor den enkelte forbindes med fællesskabet. Den måske vanskeligste del af uddannelsessystemets kamp i digitaliseringsøjemed.Vi er tættere forbundet med hinanden gennem digitalisering, men alligevel ser vi også en fare ved at denne forbundethed mister sin reelle værdi, fordi kommunikation antager en anden dimension, når den sker elektronisk. Det bliver lettere at sige sin mening uden at tage hensyn til andre, og det bliver lettere at forholde sig til sig selv, uden at tage hensyn til fællesskabet, hvis det der forbinder os, er en elektronisk pipeline, med en stor mængde informationer, som vi kan plukke i og anvende, efter vores eget behov.Nye kravDen relationelle forbindelse, vi som mennesker skal have til hinanden kræver etik og den etiske forbindelse, skal sikres i en digitaliseret uddannelsesverden, og et godt, trygt studiemiljø, er vigtigt, hvis eleverne skal kunne udvikle sig til medborgere der bidrager til et konkurrencedygtigt samfund, og Uddannelsessystemet har en etisk forpligtigelse, når det drejer sig digitalisering.Og det er den del, vi forestiller os, som bærende for den digitale udvikling på uddannelsesområdet, inden for den nærmeste fremtid. Et samfund der i stigende grad er digitaliseret må stille fornyede krav til sine borgere, når det handler om kommunikation, samvær, ansvar og fælles forpligtigelse.Der er en udtalt fare ved udelukkende at fokusere på den formaliserede del af digitaliseringens kunnen. Digitaliseringen bidrager til, at vi kan udvikle og forandre verden, vi kan samarbejde på tværs af grænser og til gavn for mange, og det kræver at vi tænker et opdragelsesmoment ind i udviklingen af det digitale uddannelsessystem. Opdragelsen til samfundsansvar og medansvar i forhold til den globaliserede verden, som hvert enkeltindivid er en del af.Uddannelse i den digitale verden adskiller sig fra uddannelse i et industrisamfund ved i langt højere grad at tænke uddannelse og dannelse sammen, som forbundne kar.Vi påstår, at digitalisering ikke er den eneste faktor for et godt uddannelsessystem, men et delelement, som har stor betydning for et samfund i udvikling. Digitaliseringen kræver mod til at retænke uddannelsessystemets undervisningsformer på, men samtid huske at målet er rettet mod et samfund, hvor den enkelte spiller en væsentlig rolle for helheden, og denne del læres gennem opdragelse og etik i forbindelse med relationer, ansvarlighed for fællesskabet og dialog.
