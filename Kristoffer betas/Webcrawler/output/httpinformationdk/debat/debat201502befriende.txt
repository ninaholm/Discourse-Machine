Befriende
Slag i både tidens og evighedens bolledej


Sådan lyder &rsquo;tidens anticredo&rsquo;:Vi forsager naturen og alle dens dyr.Vi tror på forbruget, det almægtige, fremskridtets og udviklingens skaber.Vi tror på væksten, forbrugets enbårne søn som er undfanget gennem de hellige arbejdspladser.I hvis navn intet mere er helligt.Amen.Formuleret af Nina Bjarup Vetter, som er stud.theol., og offentliggjort i Kristeligt Dagblad i lørdags. Med denne begrundelse:&raquo;Man kunne have ønsket, at tallene fra WWF Verdensnaturfonden om, at halvdelen af klodens plante- og dyreliv på blot 40 år er blevet udryddet, kunne have fået præster og teologer ned fra prædikestolene for at stille sig op for skaberværket.En helt igennem enestående klode, som har været fire milliarder år undervejs, en paradisisk have med alt, hvad hjertet og livet begærer, veksles med lynets hast til det, som mestendels består af meningsløse forbrugsgoder. Man skulle synes, der var nok at forsvare, og at det måtte være oplagt for netop kirken at tale skabelsens sag og udvise omsorg og omtanke for selve livets betingelser.I stedet har vi på det seneste fået en livlig debat om troen på eller troen ikke på, at Jesus opstod fra de døde. Så blev der røre i andedammen, og ringene spreder sig stadig. Vores sygelige overforbrug og dårlige anvendelse af jordens ressourcer har sat alle arter under pres, og selve livets udfoldelsesmuligheder er truet. At bruge tiden på at diskutere religiøse dogmer eller forskelle er i denne forbindelse en ligegyldig luksus.&laquo;Amen. Som her ikke er Nina Bjarup Vetters, men mit eget.Ramsdals opstandelseDa alle Informations læsere måske ikke færdes lige hjemmevante i kirkelige kredse og Kristeligt Dagblads spalter, skal her nanokort resumeres, at den theologistuderendes omtale af den angiveligt livlige debat om Jesus&rsquo; opstandelse refererer til, at en sognepræst i Sydhavn Sogn i København, Per Ramsdal, juledag i et interview i Jyllands-Posten afviste tanken om Jesus&rsquo; fysiske opstandelse. Hvilket siden har ført til krav i ovennævnte kirkelige kredse og spalter om både bål og bandlysning, fratagelse af kjole og krave, kort sagt: afskedigelse uden nåde endsige pension.Dog foreløbig afsluttet med en biskoppelig bulle om, at kætteren skal til omskoling hos en professor emeritus udi theologien. Som dog selv over for Kristeligt Dagblad har bekendt, ordret: &raquo;Lad mig sige det med det samme: Jeg tror ubetinget på Jesu opstandelse, men jeg tror ikke på Jesu fysiske opstandelse. Det gør jeg ikke af respekt for Jesu opstandelse som det mysterium, den er, og som Det Nye Testamentes fortællinger om disciplenes møde med den opstandne er et tydeligt vidnesbyrd om.&laquo;Hvori hin uartige Per fra Sydhavnen så egentlig har forbrudt sig, når selveste professoren ej heller tror på nogen opstandelse af hjerte, lever, endetarm og storetå &ndash; må tiden vise. Eller evigheden?Her presser et strengt &ndash; og måske også anstrengt &ndash; personligt vidnesbyrd sig på: Den der skriver disse linjer har sandt at sige ikke så få udgydelser om Jesus og Kristus og Grundtvig og Villy Sørensen med megen mere theologisk materie på samvittigheden. I både Informations spalter og udenfor. Som staldens gamle dragonhest stamper i sin bås ved lyden af trompetsignalet ude fra eksercerpladsen, har det naturligvis også rykket i Informations tidligere kirke- og skolemedarbejder. For at blande sig i Ramsdals opstandelse.TrompetskraldetMen med hvilket formål? Ud over det altid gældende: for at vise sig. Men derudover? For at fremme modsætningen mellem livskraften, vi lever af, men som ikke er vores fortjeneste, og magtbegæret? Der nu har ført til det tidens altbeherskende, altødelæggende anticredo, som Nina Bjarup Vetter præcist formulerer.Ikke fordi hverken Jesus og/eller de tre bogstaver &rsquo;g&rsquo; og &rsquo;u&rsquo; og &rsquo;d&rsquo; skal have patent på modsætningen: Den mellem almagten, som man med sit forbrug og sin økonomiske vækst kan indbilde sig at opnå over andre, naturen og alle dens dyr, og så kraften, som ingen har over nogen. Alligevel er jeg enig med Villy Sørensen og Grundtvig og da også Shakespeare i, at Jesus har påpeget og gennemlevet denne modsætning mellem magt og kraft med historisk radikalitet.I betragtning af, at (med kun meget få særdeles hæderlige undtagelser) det forsvar for &rsquo;skaberværket&rsquo;, som Nina Vetter efterlyser, dog ikke længere synes at betyde noget synderligt i dansk theologi i dag &ndash; er dragonhesten blevet i sin stald.Indtil trompetskraldet lød i lørdags. Og Nina Vetter truttede:&raquo;Hvis ikke kirken og kristendommen tør tale vækst og forbrugssamfundet imod og stille sig op for vore medskabninger og deres gudgivne ret til at eksistere under frie forhold, må vi konstatere, at næstekærligheden nærmere bør opfattes som &rsquo;næstenkærlighed&rsquo;. Vi må sammen med det resterende samfund være med til at skabe fremtidsscenarier, som kan hjælpe os ud af denne ulykkelige og destruktive spiral, forbruger- og vækstsamfundet har sat os i. Hverken dyr eller natur er til som et slags tagselvbord for mennesket. Vi er ikke sat til at herske på jorden, men vi har fået en gudgiven evne til at vælge at beherske os og være til stede i verden med empati, kærlighed og barmhjertighed. Vi har brug for at lave nogle nutidige og relevante tydninger af det kristne budskab.&laquo;Tak. For anledningen til dette lille vrinsk.
