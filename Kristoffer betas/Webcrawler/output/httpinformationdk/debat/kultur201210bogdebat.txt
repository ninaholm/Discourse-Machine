Bogdebat: Læserbreve

Mo Yan. Det svenske akademis valg af årets nobelpristager i litteratur har igen fået medierne til at undre sig. Hvorfor?

Nobel-undrenAf Niels Brunse, oversætter og forfatterÅrets nobelpristager i litteratur udløste igen forundret måben i de danske medier. Denne overraskelse. Denne totalt ukendte kineser, Mo Yan. Det svenske akademi må sandelig have støvsugeren ude i alle afkroge af verdenslitteraturen, når det den ene gang efter den anden forbløffer verdensopinionen med prismodtagere, der er helt ukendte i Danmark.Der findes nu ellers en anden forklaring. Så godt som alle de ’ukendte’ prismodtagere, også Mo Yan, har inden tildelingen været oversat. Vel at mærke til svensk. I dette tilfælde tre bøger på svensk, ingen på dansk. Samme sandhed gælder Nelly Sachs, Jaroslav Seifert, Naguib Mahfouz og Gao Xingjian og måske flere endnu. En nobelpristager er altså tit en, der er oversat i Sverige og overset i Danmark. Hvordan kan det være?Oversætterne bringer gerne bud fra fjerne lande og smalle forfatterskaber, hvis der er forlagsvilje og støttemuligheder nok. Men gad vide om der findes en forfatter i nobelklassen, prismodtager eller ej, som er oversat til dansk, men ikke til svensk?Jeg har tjekket et par stykker, men nej – svenskerne har været der hver gang. Det er tankevækkende. Måske ville lidt mere elitær oversættelsesstøtte føre til lidt færre danske måbereaktioner, når det svenske akademis hemmelighedsfulde dør går op hvert år i oktober.Patti Smithaf Helge Krarup, gymnasielektor og forfatter, KøbenhavnI anmeldelsen af Victor B. Andersens seneste nummer i Bøger den 12. oktober 2012 står: »Patti Smith på forsiden, men det er vist et salgstrick ... Hun bærer i hvert fald på ingen måde bladet.« Nej ikke hele bladet, men nummeret indledes med (min) oversættelse af fem af hendes digte fra Seventh Heaven, 1972. Og der er et afsnit fra Uldsamlerne. Det er da ikke uinteressant.I alt 10 sider af nummerets cirka 117 tekstsider, en pæn procentdel.Coolaf Brita Waage Beck, pens. gymnasielærer, Christianshavn.Nitten digte fra 1937 er Gustaf Munch-Petersens sidste (ikke hans debutsamling, som der står i sidste uges anmeldelse af Cool nr. 1, red.). Schnack og jeg talte ved et møde i Krystalgade forleden om, at Nitten digte var målet for ham; derfor står de nu i Cool nr.1.Gustaf Munch-Petersens samlede værker er udgivet af Brostrøm i 1959 og på Borgens forlag i 1967. Ole Sohn har udgivet en bog om ham i 2007. Der kan man se hele listen over Gustaf Munch-Petersen udgivelser, den første i 1932. De blev alle afvist som vanvid af anmelderne, og salget var elendigt.Først i 1970’erne begyndte de studerende at interessere sig for Gustaf Munch-Petersen og skrive specialer om hans digte. Det ved jeg fra hans nu afdøde bror, som havde adgang til det materiale, som hans mor havde deponeret på Det Kgl. Bibliotek.
