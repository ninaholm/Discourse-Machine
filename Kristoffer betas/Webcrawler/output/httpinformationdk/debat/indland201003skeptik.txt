Skeptikere har fået overtaget i klimadebatten
Andelen af briter, der anser klimaforandringerne for menneskeskabte, er faldet fra 41 til 26 pct. Amerikanernes skepsis er større, end den har været siden 1997. Lobbyisme har båret udviklingen frem, men fornægtelsen kan kun forsinke det uundgåelige. Nu svarer videnskaben igen


Lige nu danses der blandt de cirka 2.500 lobbyister, som hver dag forsøger at overbevise Washingtons politikere og den amerikanske befolkning om, at den globale opvarmning ikke er menneskeskabt. I den engelskstalende del af verden vinder klimaskeptikerne terræn.»Den gennemsnitlige amerikaner er i dag mindre overbevist end på noget tidspunkt siden 1997 om, at den globale opvarmnings virkninger er begyndt at vise sig eller snart vil gøre det,« skriver analyseinstituttet Gallup om en ny meningsmåling i denne måned. Målingen fortæller, at hver anden amerikaner i dag finder pressens skriverier om klimaforandringer overdrevne.En meningsmåling i januar fra Pew Research Center placerede global opvarmning som det lavest prioriterede blandt 21 aktuelle samfundsudfordringer for amerikanerne. Samme billede viser sig i Storbritannien, hvor andelen af befolkningen, der anser klimaforandringerne for menneskeskabte, ifølge BBC er dalet fra 41 til 26 pct. siden november sidste år.Også dansk tendensHerhjemme kan vi også være med. Kun hver anden tror ifølge Berlingske Tidende på, at klimaforandringerne er menneskeskabte - et fald fra 59 pct. i 2008.Washington har, siden Obama kom til, været belejret af lobbyister. I 2005 var der ifølge Center of Public Integrity omkring 800 lobbyister, der beskæftigede sig med klimaforandringerne, mens der i 2009 var 2.400.I den amerikanske kongres har skeptikerkampagnen nået et niveau, hvor den repu-blikanske senator James Inhofe i Senatets miljøkomité nu har bebudet en undersøgelse af en række amerikanske og britiske klimaforskere for mulig kriminel adfærd med deres »løgne« og deres »forfalskning« af videnskaben. En form, der har fået flere til at tale om en ny 'McCarthyistisk heksejagt' med henvisning til 1950'ernes stærkt højreorienterede senator Joseph McCarthy. Ligesom McCarthyismen kan klimaskepticismen ende med at blive det store selvmål. Klimaforskerne har stadig videnskaben på deres side og i den kommende tid ventes nye forskerbudskaber, videnskabelige artikler og rapporter, der er mere fagligt kontrollerede og i sidste ende mere overbevisende end det, verden hidtil har set.»Fornægtelse kan virke et stykke tid, men det kan kun forsinke det uundgåelige,« som den britiske klimaanalytiker og -forfatter Mark Lynas skriver i The Guardian.
