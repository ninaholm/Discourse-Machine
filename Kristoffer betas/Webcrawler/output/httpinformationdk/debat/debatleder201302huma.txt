Humanistisk business



En HR-chef i Kop &amp; Kande, der formulerer opgaver til overbygningsfag på filosofi, eller en museumsinspektør, der får humanistiske studerende til at udvikle en formidlingsstrategi på de sociale medier.Selvom ovennævnte eksempler er tænkte, er det længe siden, der var dømt bænkevarmer til humaniora, når erhvervslivet bød op til dans. Den nye, tætte sparring med erhvervslivet søger universiteterne at fremme yderligere &ndash; ikke mindst af hensyn til de studerende, der har haft en noget diffus oplevelse af, hvad deres kandidatgrader kan bruges til, samt et presset arbejdsmarked med høje arbejdsløshedstal.Ifølge Politiken medfører det øgede samarbejde mellem erhvervsliv og humanistiske universitetsuddannelser bl.a., at virksomheder laver alt fra problemformuleringer til studenterprojekter, praktikophold eller aftagerpaneler med virksomhedsrepræsentanter, der giver input til indhold af uddannelserne.Det har været helt nødvendigt med parterapeuter, ikke mindst fordi det danske erhvervsliv er domineret af små- og mellemstore virksomheder, som er fremmede over for humanistisk vidensudvikling af deres forretninger. Men der er også grund til at vie universitetsfagenes kerneydelser særlig opmærksomhed. Dem har virksomhedslederne ikke nødvendigvis dyb indsigt i, og derfor skal de heller ikke være med til at styre indholdet af uddannelserne.Det vil de færreste ledere næppe heller være interesserede i. Det er snarere de omstillingsparate universitetsledelser, der skal huske på, hvad den hundredårige universitære kernekompetence går ud på. Et godt råd frabig businessinden for den naturvidenskabelige verden er værd at erindre om: Et for stort fokus på erhvervsretning sker på bekostning af grundforskning og kernefaglighed. Hvis bare samfundet tager sig af at uddanne kandidater på højeste niveau, skal virksomhederne nemlig nok sørge for at give dem retning.
