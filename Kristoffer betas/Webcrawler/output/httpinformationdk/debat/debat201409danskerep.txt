»Danskere er promiskuøse nudister«
Efter en årrække i USA har mine børn adopteret den snerpede amerikanske seksualmoral. Det har rystet mit danske frisind voldsomt


Når man opholder sig i længere tid uden for det land, man stammer fra, kryber ens nye, midlertidige fædreland ind under huden &ndash; især på ens børn.Projektet tager tid, og det bliver (heldigvis råber min indre nationalist) aldrig fuldbårent. For man slæber rundt på uendelige mængder kulturel bagage &ndash; også selv om man ikke sværger til rugbrød og koldskål eller nødvendigvis dænger fødselsdagslagkagen til med Dannebrogsflag. Hvilket jeg tilstår, jeg gør.Mit afkom &ndash; på henholdsvis 17, 15, 12 og 9 år &ndash; har taget forskellige aspekter af den amerikanske kultur til sig efter otte år i Guds eget land. Tre af de mest markante kulturtræk er, at de er snerpede (når det gælder seksualitet), de er meritokrater (der skal arbejdes hårdt på alle fronter), og de er globale (på deres skole befinder der sig 24 nationaliteter).De to sidstnævnte er jeg er helt med på. Men det første punkt har ramt mig hårdt.Som klummeskriver i næsten 20 år på diverse medier, som blogger og som værende konsekvent åbenmundet om personlige forhold har jeg nemlig, hvad jeg selv anser for at være en typisk dansk tilgang til emner, som i USA er tæt på tabu. I hvert fald i de pæne middelklassekredse, som jeg og mine unger frekventerer i Washington DC.Det forholder sig nok anderledes i hippie-miljøer i Boulder, Colorado, Downtown Manhattan eller rundt om Berkeley.Men uanset regionale og/eller klasseforskelle er den generelle amerikanske holdning til krop og sex mærkværdig. På den ene side er der sex overalt &ndash; nøjagtigt som i Danmark. Der er X-ratede film, grov humor og en livlig debat om pornoficering af alt fra T-shirts til børne-tv samt jævnlige klagesange om uskyldstab og børn, der &rsquo;vokser op alt for hurtigt&rsquo;.Der er også en herlig og fantastisk hurtigt voksende accept af alternative livsformer i familielivet. Holdningsændringen blandt især amerikanske unge, når det gælder accepten af homoægteskaber og tilslutningen til rettigheder for hele LBGT-segmentet, er noget, man som liberal dansker (i ordets progressive forstand) kun kan klappe ad.Samtidig er der imidlertid især i den hvide middelklasse en total afvisning af sex som naturligt. I mit kvarter har jeg gennemført en lille uformel meningsmåling blandt kvinderne i gaden. Ud af 18 udspurgte mødre kunne 17 ikke drømme om at vise sig nøgne for deres børn. I fire af husene er angsten for nøgenhed gået så vidt, at moderen har sit eget hotelværelse, når familien tager på ferie. I to tredjedele af familierne er det udelukket, at kærester, der ikke er gift, deler soveværelse. Også selv om vi taler om unge, der er over den seksuelle lavalder. Min egen søn på 15 år finder det også helt OK, at han ikke må opholde sig hjemme hos sin kæreste efter klokken 21. Og at de aldrig er i huset alene. Mit generøse tilbud om, at hun kan komme på besøg hjemme hos os når som helst &ndash; i den europæiske syndens hule &ndash; er blevet høfligt overhørt af både det unge par og kærestens (flinke) forældre. Det kommer ikke på tale.Jeg fortryder også bittert, at jeg i en svag stund har tilstået i familiens skød, at jeg har haft over 10 kærester, og at antallet afone night standsi min glade ungdom nok har sneget sig op på omkring de 100. Jeg har aldrig så meget som tænkt over, at det skulle være fordømmelsesværdigt. Selv om jeg naturligvis er klar over, at det tal ligger i den høje ende. Da jeg var ung, mente jeg, at det eneste, man skulle huske, var, at sex skal foregå frivilligt til gensidig fornøjelse mellem to voksne mennesker.Jeg skal spare læserne for det ord, min datter efterfølgende hæftede på overtegnede. Men det rystede mig en smule og gjorde mig noget betuttet.Min dreng på 15 år er mere venlig, men han forstår heller ikke den afslappede holdning til kroppe uden tøj på:&raquo;Danskere er promiskuøse nudister&laquo;, mener han. Mens min yngste bare understregede, at jeg må love aldrig at komme ind i stuen &rsquo;nøgen&rsquo; (hvilket inkluderer nattøj), hvis han har venner på besøg. &raquo;For så må de jo ikke komme herover mere,&laquo; som han tilføjede.Jeg tør slet ikke tænke på choktilstanden &ndash; og den umulige integrationsproces &ndash; der vil opstå, den dag vi flytter tilbage til Danmark. Så får vi brug for hjælp fra kommunen. Det er der vel en pulje sat af til.Annegrethe Rasmussen er udenrigskorrespondent i Washington DCKlummen er udtryk for skribentens egne holdninger
