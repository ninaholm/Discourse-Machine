Børnene fra Brønderslev
Der laves ikke tv, som er mere væsenligt end  DR's dokumentar om børnene fra Brønderslev


I tirsdags sendte DR's dokumentar det omdiskuterede program om børnene i Brønderslev-sagen. Omdiskuteret og siden kritiseret  det vender vi tilbage til.Programmet stillede påtrængende spørgsmål: Hvordan kunne det ske? Hvorfor var der ingen, som reagerede?Der var nogle, der reagerede, skulle det vise sig, mens programmet om den grufulde sag om misrøgt af ti søskende rullede over skærmen. Skole, børnehave, politi, naboer  alle reagerede. De slog alarm op til flere gange. De eneste, der ikke reagerede, var dem, der kunne gøre en forskel for børnene.»Kommunen gjorde jo ikke rigtigt noget  det gjorde de jo ikke,« lød det lakonisk fra den ældste søn i familien.Programmet genoprullede systematisk familiens mangeårige rejse gennem underdanmark. En af de familier, kommunerne kalder nomadefamilier, som slipper under den sociale radar i nogle socialforvaltninger. Nogle socialforvaltninger  for som programmet dokumenterede er der himmelvid forskel på, hvordan kommunerne tackler den type familier, som flytter fra sted til sted netop med det formål at undgå at blive kontrolleret af de sociale myndigheder.Ikke høre, ikke seDermed blev dette program ikke et skræmmebillede af et system, der ikke virker. For der var kommuner, som havde gjort en indsats for at undersøge familiens forhold. Men det var et indblik i, hvordan nogle kommuner (med mange socialt belastede familier og dertilhørende store kommunale udgifter?) ikke hørte, ikke så, ikke talte med familiens børn på trods af gentagne opråb og advars-ler fra andre. Og hvordan kommunikationen kommunerne imellem kan svigte med katastrofale følger.Tør øjnene, BrønderslevProgrammets tilrettelægger stillede klare spørgsmål til de ansvarlige i kommunerne og fik svar, som må vække undren og debat ikke mindst blandt dem selv.Har Lolland Kommune begået fejl? Nej, det mener jeg ikke, svarede chefen uden at blinke. Det synspunkt må lederen stå ret alene med efter programmet. Som seer tør man knap tænke på den frygtelige konsekvens af sådan et svar, for hvis man ingen fejl har begået, så betyder det vel, at man ville gøre det samme igen?Og så til kritikken: I en af de kommuner, som øjensynligt forsømte at gribe ind, Brønderslev Kommune, klagede en kommunaldirektør efter programmet over, at hans ansatte, der udtalte sig til dokumentaren, siden har modtaget hademails og trusler. Og at man i Brønderslev »nu overvejer, om de ansatte fremover skal beskyttes mod at optræde i medierne«.Beskyttes? Beskyttes, så offentligheden aldrig får et indblik i de fejlskøn, der bliver begået af sociale myndigheder?Dertil er kun en barsk melding: Tør øjnene, Brønderslev og bed dine ansatte om at lade være med at læse mails i nøjagtig den uge, det tager, før tosserne holder op med at skrive ubehagelige mails. I holder nok til det i en uge. Børnene fra Brønderslev har været nødt til at klare langt mere end det.Også det faktum, at de to ældste børn medvirkede med navn og ansigt i dokumentaren blev kritiseret. Børnesagens fællesråd udtalte i denne avis, at DR's dokumentar burde have anonymiseret de to nu myndige børn for at beskytte dem mod for evigt i offentligheden at være 'Brønderslev-børn'. Et forståeligt synspunkt, men ikke nødvendigvis en beskyttelse af de børn, som selv har valgt at medvirke i et forsøg på at hjælpe andre, som de siger. Anonymisering i tv kan nemlig have den effekt, at det fratager de medvirkende troværdighed  har de mon noget at skjule? Jeg kan ikke se pigens øjne, når hun fortæller  lyver hun mon?Tilbage står, at det var DR's dokumentar, når den er bedst og allermest troværdig, sober og nødvendig. Programmet plantede en ubarmhjertig finger i det sår, som en sag som den her efterlader i et samfund.Der laves ikke tv, der er væsentligere end dette.
