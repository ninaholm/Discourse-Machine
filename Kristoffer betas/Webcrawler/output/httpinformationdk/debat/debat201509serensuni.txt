Vi ser ens ud i uniform, men vores oplevelser er forskellige
Når Danmark fører krig, er det traumatiserende både for den enkelte soldat og for hele nationen. Men hvis vi ikke tør diskutere Afghanistan, risikerer vi at ende som USA efter Vietnam-krigen. Netop derfor er Tobias Lindholms film ’Krigen’ så vigtig
’Vi skylder vores faldne og ikke mindst de afghanere, vi slog ihjel, at lære alt, hvad vi kan, af krigen. Danskerne skal forstå, hvad det var, vi lavede. Erfaringer betalt i blod skal bruges til at gøre tingene bedre næste gang,’ skriver Niels Jespersen, der tidligere har været udsendt til Afghanistan.

Når man som veteran har fået kampene på afstand, kan det være svært at genkalde sig de følelser, der strømmer igennem kroppen, når man hører smældet fra fjendens kugler. Det er heldigvis ikke noget, man oplever til dagligt som civil, og som årene går, bliver de erindringer, der tidligere stod knivskarpt mere og mere uklare. Jeg har været soldat i Afghanistans Helmand-provins og var derfor spændt på den nyeste danske krigsfilm der forgår samme sted. Da jeg så Tobias Lindholms filmKrigen, havde jeg ingen problemer med at huske tilbage.Det er snart seks år siden, jeg fik min ilddåb i kampen mod Taleban, men under kampscenerne fra Helmand sad jeg spændt som en fjeder med adrenalinen pumpende igennem kroppen. Lydsporet med bragene fra eksplosioner og skudsalver blandet med radiostøj og kommandoråb var helt, som jeg huskede det. Det giver et helt særligt knald, når kuglerne bryder lydmuren. Så ved man, at de er fløjet tæt forbi hovedet. Billederne viste den forvirring og frustration, der hersker, når man kommer under pludselig ild af en fjende i skjul. Man prøver på den ene side at holde sig i dækning, samtidig med at man febrilsk søger efter fjendtlige mål.I biografmørket kunne jeg huske fornemmelsen af at skulle tvinge musklerne til den mindste bevægelse. Det kræver en bevidst kraftanstrengelse at overdøve kroppens faresignaler, der tæppebomber ens krybdyrshjerne med opfordringer til at gemme sig fra faren og de høje lyde. Det er her, træningen gør forskellen. Man falder tilbage til de rutiner, man husker. Holder sin sikringsretning og knuger stålet i hænderne. Våbnet giver mod og håb. Det er eneste mulighed for at påvirke sin skæbne. Være offer eller dræber.Behov for støtteDer bliver for tiden lavet gode film og dokumentarer om krigen i Afghanistan, og flere og flere veteraner sætter ord og tanker på deres oplevelser. Der går ikke en måned mellem en tankevækkende kronik eller et radioprogram. Det er en udvikling, jeg hilser velkommen. Ikke kun for den enkelte veterans psykiske velfærd &ndash; for mange af os bruger samtaler og ord til at bearbejde de voldsomme oplevelser &ndash; men også for vores mentale velfærd som nation.Afghanistan har ikke som tidligere krige i danmarkshistorien handlet om vores overlevelse som selvstændigt folk (og gudskelov for det!), men det er alligevel nogle voldsomme handlinger, vi har foretaget os. Sendt unge mænd og kvinder i døden og til psykisk og fysisk lemlæstelse og dræbt i tusindvis af fjender &ndash; og desværre nok heller ikke så få uskyldige civile. Den slags er ikke kun traumatiserende for den enkelte soldat, men også for hele samfundet. Når jeg skriver &rsquo;os&rsquo; er det ikke, fordi jeg ikke vil vedkende mig mit ansvar for at have affyret mit våben mod et andet menneske. Men i civiliserede lande er det folkevalgte politikere og ikke soldater, der bestemmer over krig og fred. Vi var i Afghanistan, fordi danskernes valgte repræsentanter ville det. Ikke fordi, vi soldater meldte os frivilligt.Danmark har på godt og ondt ikke en militær tradition. Vores overklasse vil hellere feste end tjene som officerer, og for den menige dansker byder det civile liv på så mange velfærdsgoder, at tjenesten i forsvaret virker meget lidt tillokkende. Derfor har vi en hær af civilister. Danske soldater har venner, kærester og familie uden for forsvaret. Vi er så lille et land, at man ikke kan isolere sig effektivt i det militære parallelsamfund.Derfor føler mange soldater et stort behov for støtte og accept fra det civile samfund. Det kan være svært at forklare og forsvare, hvad vi lavede i så mange år fjernt fra hjemlandet. Afghanistan havde ingen D-dag eller sejrsparade. Det var en årelang nedslidende krig mod en fjende, der klogeligt forsøgte at holde sig på afstand af vores overlegne ildkraft. Vores lokale allierede var ærligt talt nogle skurke. Taleban var endnu værre, og da de ikke bar uniform, var de svære at få ram på. De slog til, når de selv valgte det, og lige meget, hvor mange vi dræbte, så gjorde det hverken fra eller til. Ørkenerne og bjergene i det sydlige Afghanistan og Nordlige Pakistan var fyldt med vrede unge mænd, der ville kæmpe mod den vantro invasionshær.Svært at forklareTobias LindholmsKrigenopstiller dilemmaet mellem at bombe en civil bygning, der fungerer som fjendtlig kampstilling, eller at lade en af sine sårede kammerater forbløde. Det var præcis den slags problemstillinger, der var almindelige i Helmand. Den slags er svært at forklare civilister, ligesom det er svært at forklare, hvorfor vi frivilligt valgte at udsætte os for krigens rædsler. Jeg kan kun tale på vegne af mig selv. Har man tre veteraner, har man fem meninger. Selv om vi ser ens ud i uniform, er vores oplevelser forskellige, og vores holdninger til krigen er lige så mangfoldige som de fleste andre danskeres, men film somKrigenkan ideelt set hjælpe til at forstå os veteraner bedre.Vi skal undgå at ende som USA efter Vietnam-krigen, hvor civilbefolkningen og veteranerne afviste hinanden. I dag er der veteraner, der har vendt samfundet ryggen. De er måske faldet igennem et stift og bureaukratisk kommunalt system, og de forstår ikke danskernes ligegyldighed over vores ofre. Andre veteraner bliver provokerede over debatten og tager kritik af krigen som kritik af deres egen indsats. Som soldat kæmper man primært for sine kammerater og mindre for sagen. Men var målet med krigen at passe på sine kammerater, så havde det været nemmere at blive hjemme i Oksbøl øvelsesterræn. Ideelt set tjener diskussionen om krigen samme formål som dede-briefs, vi holdt nede i Helmand efter ildkampe. Man snakkede begivenhederne igennem. Prøvede at lære til næste gang. Trøstede og sørgede for hinandens psykiske velbefindende.FortrøstningsfuldDer er også danskere, der vender veteranerne ryggen. De væmmes over blodsudgydelserne og de civile tab og råber &raquo;not in my name&laquo;. Men der er en pris for at være med i et demokratisk fællesskab som det danske, og det er, at vi hæfter kollektivt for vores handlinger. Også dem, man er uenig i. Samtidig er der masser af politisk drilleri og umodenhed. Som udsendt følte man ofte, at det, vi lavede, handlede mere om dansk indenrigspolitik end om at vinde krigen. Resultaterne af vores indsats i Afghanistan er skuffende. Vi ved ikke, hvordan situationen havde været, hvis vi ikke havde blandet os, men Afghanistan i dag er værre end frygtet.Alligevel er jeg fortrøstningsfuld. Krigen i Afghanistan har gjort flertallet af de deltagende soldater stærkere. Den har gjort hæren stærkere, og jeg tror også, den har modnet os som nation og skabt fællesskab.Niels Jespersen er cand.mag. i historie og tidligere udsendt i Afghanistan
