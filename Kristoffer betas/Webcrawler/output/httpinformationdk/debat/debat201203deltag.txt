Deltag
En ugentlig oversigt over muligheder for at deltage og engagere jer i Informations journalistik, debat og arrangementer.


 Er danskerne rummelige nok til at skabe det rummelige arbejdsmarked?
Under journalen "Det rummelige arbejdsmarked" stiller vi i den næste måneds tid en række spørgsmål til læserne og efterspørger erfaringer, der kan konkretisere, hvad der skal til for at skabe rummelighed i arbejdsmarkedet. Regeringens udspil til en reform af fleksjob og førtidspension stiller nye krav til rummelighed i et arbejdsmarked i krise og i første runde sætter vi fokus på det personlige i mødet mellem fleksjobbere og arbejdsmarked. Skriv ind med jeres erfaringer i formularen under oplægget til debatten.
Stil spørgsmål til Ayfer Baykal og Frank Jensen
Som afslutning på Læsernes trængselskommission, hvor teknik- og miljøborgmester i København Ayfer Baykal og Venstres hovedstadsordfører Martin Geertsen over 4 runder har debatteret trængselsproblemer og trafikvisioner for København, konfronterer vi i et interview Ayfer Baykal og overborgmester Frank Jensen med jeres spørgsmål og kommentarer fra debatten. Send yderligere spørgsmål til deltag@information.dk, og så tager vi dem med i interviewet mandag.
Crowdsourcing: Vi overvåger overvågerne!
Torsdag lancerer Information en ny serie, der sætter fokus på overvågning i Danmark. Udgangspunktet for serien er, at ingen reelt har et overblik over omfanget, vi ved ikke præcist hvem og hvad der bliver overvåget, og hvad det sidenhen bliver brugt til. Vi beder derfor jer om at hjælpe os med at kortlægge brugen af overvågningskameraer i det offentlige rum. Download Android applikationen Kamera Spotter her, og upload jeres billeder af de kameraer i støder på i det daglige. Applikationen udkommer snarest til iPhone. 
Læserne spørger: Anne-Grethe Bjarup Riis
Anne-Grethe Bjarup Riis er skuespiller, forfatter og instruktør af den biografaktuelle film "Hvidsten Gruppen". Næste lørdag er hun i jeres hænder til et interview, så send jeres spørgsmål til ls@information.dk.
Interview med forfatteren David Mendelsohn
Send jeres spørgsmål til forfatteren bag den anmelderroste bog "De mistede" til deltag@information.dk. Informations David Rehling interviewer succesforfatteren David Mendelsohn, der i "De mistede" skildrer hans egen jagt på sin families grusomme Holocausthistorie og på de sidste overlevende øjenvidner til deres undergang. Bogen er lige dele erindring, reportage og detektivarbejde. Den sender ham jorden rundt, men det bliver også en rejse ind i hjertet af familiens og historiens hemmeligheder og en konfrontation med hvad det vil sige at være søskende. Derved bringes historien om Holocaust til live på en helt ny måde. Information møder David Mendelsohn onsdag d. 28. marts kl. 17-18.30. Læs mere og køb billetter i iShop.

