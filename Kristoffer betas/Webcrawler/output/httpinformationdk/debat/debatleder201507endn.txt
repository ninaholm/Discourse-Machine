Endnu en kommission er mystisk nedlagt
LEDER


Midt i uroen om det borgerlige folketingsflertals nedlæggelse af kommissionen om den danske krigsførelse i Irak og Afghanistan har der været mindre opmærksomhed omkring en anden kommission, som flertallet har nedlagt med en tvivlsom begrundelse.Det drejer sig om den Pensionskommission, som daværende skatteminister Morten Østergaard (R) nedsatte i maj 2014. Pensionskommissionen fik som sin formand tidligere overvismand, økonomiprofessor Torben M. Andersen og som medlemmer fire yderst sagkyndige.Kommissionens opgave var at gå det danske pensionssystem igennem og komme med forslag til at gøre det mindre indviklet. Vel at mærke således, at det samtidig blev fastlagt, at kommissionens forslag skal sikre, &raquo;at der fastholdes en social balance, hvor pensionssystemet fortsat bidrager til at begrænse indkomstforskelle mellem personer i pensionsalderen&laquo;.Men vups! Væk ekspederede V-regeringen Pensionskommissionen. Officiel forklaring: Regeringen ønsker at komme med forslag til en pensionsreform allerede i foråret 2016 og har derfor ikke tid til at vente på kommissionen, der først ville blive færdig med sin endelige rapport i efteråret 2016.Læs også:&nbsp;&rsquo;Reform af førtidspension er blevet en spareøvelse&rsquo;Det blev sat således i ord af V-skatteminister Karsten Lauritzen: &raquo;Kommissionen blev nedsat af den tidligere regering, mens vi nu har en ny regering med andre mål og en anden tidsplan for sit arbejde.&laquo;Javist så. &raquo;Andre mål.&laquo; Her kommer man nok nærmere en sandhed ien overskrift bragt af Morgenavisen Jyllands-Posten: &raquo;Ideologi sender Pensionskommissionen i graven.&laquo;Artiklen forklarer: &raquo;Regeringen vil tvinge mennesker på overførselsindkomst til at spare mere op i pension. Et udspil, som bliver væsentligt nemmere at sende på banen uden pensionseksperters indblanding ... Dermed er det muligt for regeringen at gå efter de mennesker på overførselsindkomst, der i dag ikke sparer op til alderdommen. Hele 700.000 danskere mellem 25-64 år betaler ikke en krone ind til pensionsopsparing.&laquo;At tvinge folk på overførselsindkomst til at betale ind til pension er det samme som at forringe deres nuværende økonomiske forhold. Medmindre man da forhøjer overførselsindkomsterne. Men det er et forslag, man næppe skal vente sig fra Venstre. Altså sker der en socialt skæv omfordeling.Regeringen har formentlig yderligere grunde til at lukke munden på Pensionskommissionen. Af den delrapport, som kommissionen nåede at udsende &ndash; i januar i år &ndash; fremgår, at den ældrecheck, der har været Dansk Folkepartis personlige hilsen til udvalgte pensionister, har skævvredet forestillingen om pensionisters reelle situation og derfor har fjernet tilskyndelse til opsparing og til gengæld kunnet lokke flere til at forlade arbejdsmarkedet. Den kritik vil Venstre og Dansk Folkeparti nok gerne fritages for at høre fra pensionseksperter.Og værre end det: Af kommissionens delrapport fremgår også, at den er opmærksom på, at opsparing i friværdi af egen bolig er en særdeles lempeligt beskattet pensionsopsparing. Oh gru, for landets velbjergede, hvis en sagkyndig kommission skulle anvise at skærpe boligbeskatningen, fordi den diskriminerer ikke-ejere.Med betydelig frimodighed har formanden for den afsatte Pensionskommission, Torben M. Andersen, i dagbladet Børsen kritiseret Venstre for beslutningen: &raquo;Dermed er der en risiko for, at man igen får lavet en reform, hvor man ikke får tænkt alle effekter igennem og sikret en sammenhæng.&laquo; Det erklærer de menige ekspertmedlemmer sig enige i.Den nuværende overvismand, Hans Jørgen Whitta-Jacobsen kritiserer Venstres begrundelse om, at der ikke er tid til at vente: &raquo;At man nedlægger Pensionskommissionen for at komme lidt hurtigere ud over rampen, er der altså ikke nogen fornuft i,&laquo; siger Whitta-Jacobsen.De arme fagfolk savner politisk forstand. Den går i Venstre-regeringen på, at det er snedigst at handle på et uoplyst grundlag. Så er det nemlig mindre gennemskueligt, hvad der foregår. Og så kan man lettere slippe af sted med at straffe og belønne forskellige befolkningsgrupper. Også på pensionen.
