Må vi få ambitiøse klimamål, tak
Når historikerne ser tilbage på klimatopmødet i København, vil de forhåbentligt sige, at konferencen markerede afslutningen på tomme løfter og begyndelsen på grundlæggende forandringer


I dag samles miljø- og energiministrene til et uformelt møde i byen Åre under det svenske EU-formandskab. Formålet er at drøfte de udfordringer, der skal tages op under konferencen i København i december, og hvordan EU kan skabe en miljøeffektiv økonomi. Forløbet af dette møde vil blive dækket så grundigt, at de kommende generationer nemt kan bedømme vores evne til at udvise politisk lederskab og solidaritet.Den svenske regering har ladet udarbejde en rapport om skabelse af en miljøeffektiv økonomi i Europa gennem styring af klima-, energi- og konkurrencespørgsmål, der skal danne grundlag for de fælles drøftelser. Det er spændende læsning, som i bund og grund understøtter Joseph Schumpeters 100 år gamle økonomiske teori om, at den, der investerer i teknologisk innovation, er morgendagens vinder. Men i realiteten kan vi ikke skabe en miljøvenlig økonomi på europæisk eller globalt niveau, medmindre vi også sikrer klimaretfærdighed.For at opnå klimaretfærdighed og dermed i sidste ende bæredygtig udvikling må man finde innovative værktøjer og strategier, der kan fremme europæisk konkurrenceevne og skabe global fremgang, og som samtidig afbøder virkningerne af klimaændringerne. Det betyder, at man skal udnytte potentialet ved de grønne teknologier, investere i forskning for at udvikle sådanne teknologier og investere i uddannelse for at producere fremtidens videnskabsfolk og opfindere. Det betyder, at der skal skabes social retfærdighed og ligestilling mellem kønnene. Det betyder, at der skal arbejdes for en verdenshandel, der er mere fair, og at de globale finanssystemer skal have en ny udformning, så de i højere grad tjener menneskene og ikke markederne. Det betyder også, at vi skal udnytte de talenter og den energi, der findes i alle samfundslag, dvs. hos politikere og ngo'er, virksomheder og fagforeninger, mænd og kvinder.De tre problemstillingerDet er netop det, initiativet 'Vejen til København', som vi i fællesskab er formænd for, drejer sig om. Efter næsten to års drøftelser i 'Vejen til København'-initiativet har vi indkredset tre problemområder, der skal løses effektivt og retfærdigt, hvis vi skal kunne styre klimaændringerne og opnå klimaretfærdighed.Mulighed for forandringFor det første er det tydeligt, at det er de fattigste - der samtidig er mindst ansvarlige for problematikken - som er mest sårbare og mærker klimaændringerne mest. Det skønnes, at der for øjeblikket i bedste fald kun er stillet en pct. til rådighed af de ressourcer, der er nødvendige for, at disse lande kan omstille sig til klimaændringerne. Der skal derfor i København indgås en global aftale baseret på sociale og udviklingsmæssige behov, byrdedeling og 'forureneren betaler'-princippet. Disse principper skal håndgribeliggøres med forudselige, supplerende økonomiske ressourcer til udviklingslandene, både for at sikre, at virkningerne af klimaændringerne afbødes, og at der finder en omstilling sted.For det andet skal de udviklede lande påtage sig en lederrolle og skære ned på deres egne emissioner, og det skal være nedskæringer, der afspejler de seneste videnskabelige prognoser. Det bliver også af afgørende betydning, at man sørger for at udvikle og udbrede hensigtsmæssige, rene teknologier og giver udviklingslandene adgang til de økonomiske ressourcer, der er nødvendige.For det tredje skal regeringerne indse, at den aktuelle økonomiske krise giver dem en fantastisk mulighed for at skabe de forandringer, vi har brug for. Investeringer i grønne teknologier, infrastruktur og vedvarende energikilder er et bæredygtigt tiltag til at stimulere økonomien, skabe nye job, forbedre livskvaliteten og tage et globalt ansvar.Viljen til resultaterFN's klimakonference i København bliver formentlig verdens sidste chance for at bringe klimaændringerne under kontrol, før det er for sent. Det fremgik klart af de nylige møder i G8/Major Economies Forum i Italien, at klimaretfærdighed bliver den faktor, der afgør, om konferencen bliver en succes eller ej. De to møder gav positive resultater, bl.a. i form af en erklæring om en begrænsning af den globale opvarmning til to grader, men skuffede ved, at de udviklede lande hverken satte ambitiøse mål for nedskæringerne eller indgik seriøse økonomiske forpligtelser.Ikke mange aktører i FN's forhandlingskredse forventer, at udviklingslandene vil tage væsentlige initiativer, før de udviklede lande har afklaret deres holdning til emissionsnedskæringer, adgang til teknologi og finansiering. En mindskelse af kløften mellem nords og syds syn på klimaændringer og udviklingsbehov vil blive afgørende nødvendig, for at der kan indgås en ny aftale i København.fairnessDe udviklede lande skal give klare, ambitiøse og bindende løfter om at foretage nedskæringer af emissionerne baseret på .Forventningerne til København er, at de udviklede lande skal realisere en emissionsnedskæring på 40 pct. inden 2020 og støtte indsatsen i udviklingslandene med 150 mio. dollar om året.Når historikerne ser tilbage på København, vil de forhåbentligt sige, at konferencen markerede afslutningen på tomme løfter og begyndelsen på grundlæggende forandringer. Lad historien vise, at vores generation ikke svigtede vore børn, men i stedet havde modet, det visionære lederskab og viljen til at skabe resultater.Margot Wallström er næstformand for Europa-Kommissionen, Mary Robinson er tidligere præsident for Irland og næstformand for Madridklubben og Gro Harlem Brundtland er tidligere norsk statsminister og medlem af Madridklubben
