Fattigt borgerligt vås
Det enkelte individ bliver jo ikke fattigere, bare fordi en anden bliver rigere, siger de borgerlige og dropper fattigdomsgrænsen. Men selvsamme politikere og kommentatorer råber konstant op om, at Danmarks økonomi bliver dårligere – sammenlignet med andre landes. Hvad kalder man det? Hykleri


&raquo;Kroner og øre er ikke det eneste saliggørende mål for fattige i Danmark,&laquo; siger social- og indenrigsminister Karen Ellemann (V) til Kristeligt Dagblad (15. september 2015).Derfor er der ifølge regeringen slet ikke behov for en fattigdomsgrænse. Udmeldingen er den seneste i en hidsig debat om fattigdom i Danmark.I lyset af den stigende indkomstulighed, der blandt andet er et resultat af forringelserne på dagpengeområdet og i kontanthjælpen, er en række debattører i den liberale lejr nemlig gået på barrikaderne. Ikke for at bekæmpe selve fattigdommen, men derimod selve dens definition.Enhver form for relativ definition af fattigdom er &raquo;en hån mod dem, der lever i armod,&laquo; har Berlingskes Tom Jensen skrevet under overskriften &raquo;Fattig hvis de rige har det godt&laquo; (19. august 2010).Det enkelte individ bliver jo ikke fattigere, bare fordi en anden bliver rigere, lyder argumentet. Fattigdom bør derfor ses i absolutte termer, eller allerhøjst som en fast grænse, som individet enten befinder sig over eller under.Joakim B. Olsen sammenfatter den liberale tilgang:&raquo;Men hvad så, når vi alle sammen er blevet 10, 100 eller 1.000 gange rigere, skal danskere, der har en indkomst under 50 procent af medianindkomsten, så også betragtes som fattige? (&hellip;) Det viser med al tydelighed, at relative fattigdomsgrænser er noget vås.&laquo; (Den korte avis, 27. juni 2013).Og det lyder jo alt sammen meget godt, ikke? Problemet med de borgerlige argumenter for at droppe fattigdomsgrænsen og en relativ definition af fattigdom er bare, at den harmonerer ekstremt dårligt med en anden central del af deres økonomiske argumentation.For er det ikke mærkeligt, at de samme liberale skribenter gentagne gang i løbet af de seneste fem til 10 år &ndash; og ikke mindst under finanskrisen &ndash; på en og samme tid har udbasuneret deres budskab om, at Danmark som land bliver fattigere? For med hvilken målestok kommer de til den konklusion?Hænger ikke sammenKendsgerningen er, at den danske økonomi ifølge Verdensbanken i årene mellem 2002 og 2013 er vokset med 103 procent, målt i bruttonationalindkomst (BNI) pr. person.I 2002 udgjorde BNI pr. person et beløb modsvarende 30.060 dollar, og i 2013 61.160 dollar per person. Og hvad med finanskrisen? Jo, mellem 2008 og 2013 steg BNI pr. person kun med 3,5 procent i Danmark.Så hvad mener liberalisterne egentlig, når de siger, at Danmark bliver fattigere? Jo, de relaterer den danske økonomiske udvikling til eksempelvis Sverige. Og så kan man se, at Sverige med den samme målestok (BNI pr. person) er vokset med 117 procent i perioden 2002-2013 &ndash; og med hele 13 procent, hvis man fokuserer på perioden fra 2008 til 2013.Altså hænger de borgerliges argumentation for at afskaffe fattigdomsgrænsen slet ikke sammen. For hvordan kan man på den ene side med bestemthed sige, at det er noget vås at hævde, at et individ bliver fattigere, bare fordi en andens indkomst stiger mere, mens man samtidig uden betænkeligheder påstår, at Danmark er ved at blive et fattigere land, fordi Sveriges indkomst stiger hurtigere?Nemme at gemme vækFor at tjene deres egne politiske formål vil vores borgerlige liberalister altså selv frit kunne sammenligne Danmarks relative indkomst med andre landes i målestokken BNP.Jeg hører dem i hvert fald ikke argumentere for, at vi skal afskaffe den måleenhed. For her gælder argumentet om, at &raquo;kroner og øre ikke er alene saliggørende&laquo; åbenbart ikke. Nej, her er det tale om &rsquo;konkurrenceevne&rsquo;.Og det er altså noget helt andet end fattiges vilkår. Her dropper vi bare den officielle målestok.På den måde kan vi nemmere gemme den relativt fattige, der kan opdages ved, at man sammenligner hans ringe indkomst med alle andres, af vejen.Der findes et ord for det, de borgerlige kommentatorer og politikere har gang i: hykleri.Daniel Ankarloo er dr. phil. i økonomisk historie og lektor i socialpolitik ved Malmø Högskola
