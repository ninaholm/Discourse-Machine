Middagssamtalen
Ugen har været travl. Du har forsømt Facebook, Twitter og tv og har ikke haft avisen i hånden, siden du tømte postkassen. Men fortvivl ej. Uanset om aftenen står på champagnefest med dine borgerlige bekendte eller rødvin med dine venstreorienterede venner, klæder Information dig på. Her er, hvad I skal snakke om, og hvilke synspunkter, der sikrer dig opmærksomhed ved middagsbordet
 Fødselsdagen


 Folketingets åbning
Surprise! Så skete det, der sker hvert år: Folketinget åb- nede efter sommerferien – hvilket er en sjov konsekvens af en anden årlig tilbagevende begivenhed, nemlig at Folketinget gik på sommerferie.
Det røde synspunkt: Hold kæft, så så man lige mig tage et screenshot af dronningen, mens hun sidder og halvblunder og fremviser sine æggegule tænder under Lars Løkkes åbningstale, og så man så ikke også lige mig skrive #kontanthjælpssnylter og lægge det ud på Facebook indtil jeg opdagede, at hele mit feed bestod af dronningekontanthjælps-memes og fik stress og skyndte mig at fjerne det igen.
Det blå synspunkt: Selvfølgelig var det på sin plads, at dronningen var til stede under åbningen. Men hvor var alle erhvervslederne, dem der holder hjulene i gang, dem som HELE Danmark bygger på? Hvorfor var de ikke inviteret til at blive kysset på fodsålerne af samtlige fol- ketingsmedlemmer? Når de nu ER guder, burde vi så i det mindste ikke behandle dem derefter?
Bomben: Jeg kommer nok ikke til at have så meget tid til at spise middag med jer her det næste stykke tid, når nu www.ft.dk/webtv sender igen.
’Få børn’-kampagnen

Så blev det ugen, hvor det politiske system tyve år efter alle andre opdagede, at fertiliteten er faldende og derfor opfandt hashtagget #knaldfordanmark.
Det røde synspunkt: Bare det seneste tegn på patriarkatets overlegenhed og den heteronormative diskurs, der er i gang med at voldtage vores samfund. Det er meget muligt, at kampagnen forsøger at få både mænd og kvinder til at få flere børn, men hvad med os, der ikke har et køn eller ikke lige har besluttet, hvordan vi vil se ud mellem benene i dag?
Det blå synspunkt: Bare det seneste tegn på, at Lars Løkke burde melde sig ind i Socialdemokratiet. Det er meget muligt, at han ikke direkte har noget med kampagnen at gøre, men det er vel næppe et sammenfald, at den kommer lige efter, at statsministeren forvekslede sig selv med Anker Jørgensen og derfor besluttede at udflytte i stedet for at NEDLÆGGE statslige arbejdspladser?!
Bomben: Ville frysetørrede sædceller egentlig ikke fungere meget godt på en ristet hotdog?
DF’s fødselsdag
 Fødselsdagen

Jovist siger traditionen, at 18-års fødselsdage er noget ganske særligt. Men ikke i medierne, hvor Dansk Fol- kepartis 20-årsfødselsdag ragede overskrifter til sig i størrelsesordenen first man on the moon.
Det røde synspunkt: Jeg flytter til Sverige nu. Som i lige nu! Som i det allernordligste Sverige, som i det punkt i Sverige, der ligger allerlængst væk fra Danmark. Hvem vil med til Sverige? Hallo?! Eller måske starter jeg lige med Göteborg, er det ikke noget med, at det er sådan lidt Blågårdsgadeskovmandsskjorte-cool? Eller Malmø? Eller måske bliver jeg lige på Vesterbro lidt endnu, men altså, jeg gør det. Helt sikkert.
Det blå synspunkt: #LadOsGivePiaEnOrdenligKrammer #DetErTrodsAltHendesSkyldAtViHarMagten #DetKan- GodtVæreVælgerneIkkeGiderOs #MenDeElskerPia #Og Kristian #SmukkeKristianMedDetBlondeHår #LadOsGøreSomDem
Bomben: Er der slet ingen, der tænker på Dot? Hvor fedt er det lige at blive mindet om sin ekskærestes parti hele tiden?

