Nok en del af staten



 Efter et utroligtspændende kapløb mellem Berlingske, faldt afgørelsen i denne uge. Det bliver således Berlingske, der skal drive den nye radiostation. 24Syv, som den hedder, kommer til at overtage P2's plads i æteren fra første november. Og det bliver sikkert ganske udmærket. Det er dygtige og professionelle mennesker, der står bag, og med stor sikkerhed vil de lave pæn og nydelig taleradio, ganske som forligspartierne har fået det formuleret i udbudsmaterialet. Beskrivelsen af den nye radio rummer en række uimodsigelige plusord: Den skal være moderne, humoristisk og i dialog med danskerne, og det modsatte havde da også været skidt. Så den relativ lille skare af mennesker, der i forvejen nyder at se DR2 og lytte til P1 vil få sig et udmærket alternativ. Hvis spørgsmålet lød, 'hvordan skaffer vi det grønne segment endnu et medie' vil 24Syv være er ganske fint svar. Problemet er blot, at det er temmeligt uklart, hvilket spørgsmål 24Syv er svaret på.
Siden systemskifteti 2001 har det været en hjørnesten i regeringens kulturpolitik at bryde DRs monopol på radioen på samme måde som TV 2 i 1988 brød monopolet på tv. Det projekt kuldsejlede spektakulært to gange, og det er værd at husk på, at den udtalte ambition var at skabe et kommercielt radiomarked og dermed et alternativ til DR. DRs formand Michael Christiansen har krystalklart formuleret, at »DR er en del af staten,« og det var et alternativ uden for staten, der skulle etableres. Tredje gang valgte regeringen en sikker løsning, nemlig at finansiere hele festen med licenskroner. På den måde fik man ikke et kommercielt radiomarked, men dog noget, der lignede et monopolbrud. Med P2 ryger en meningsfuld funktion at formidle klassisk musik, hvilket om noget er eksemplet på, at DR løfter, hvor markedet hverken kan eller vil.
Derfor kunne man få den kætterske tanke, at 24Syv er svaret på et helt andet spørgsmål:
»Hvordan undgår vi at ti års borgelig kulturpolitik står tilbage som en fiasko?« Et andet spørgsmål er, om en eventuelt ny regering vil vurdere, at det er den rigtige måde at bruge licensmidlerne på.

