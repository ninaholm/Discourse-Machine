Pressens politiske rolle
Enhedslisten har endnu en gang sat fokus på pressens politiske rolle. Men de fleste journalister og redaktører er hverken blå eller røde lejesvende. De lefler blot for læserne.


Den måtte tages med tang. Berlingskes historie søndag om, at Enhedslisten i rusen efter revolutionen angiveligt kunne overveje at lukke »udvalgte medier«. Som hovedbestyrelsesmedlem Katrine Toft Mikkelsen forklarede avisen, så var erfaringen fra Chile nemlig, at USA efter valget af socia-listen Salvador Allende som præsident i 1970 »plantede løgnehistorier« i pressen og dermed forsøgte at tilbagerulle revolutionen. Hvilket som bekendt lykkedes.Efter at have tænkt sig om erklærede Katrine Toft Mikkelsen, at det kun ville være i »undtagelsestilfæl-de«. Og efter endnu en tænkepause lød det nu: »Nej, det bør ikke blive muligt at lukke medier. Vi må håbe, at danske medier har tilstrækkelig integritet«.Da var skaden dog sket, og Enhedslistens gruppeformand, Per Clausen, måtte udsende en pressemeddelelse, hvori han konstaterede, at han gik ud fra, hun var fejlciteret. For en sikkerheds skyld understregede gruppeformanden, at det under ingen omstændigheder kan komme på tale at lukke en eller flere borgerlige aviser. Heller ikke efter revolutionen. Mistanken mod den såkaldte borgerlige presse har ellers altid være (u)udtalt ikke blot på den yderste venstrefløj. Selv Socialdemokraternes gruppeformand, Henrik Sass Larsen, tænkte inden folketingsvalget højt om at skære portostøtten til netop Berlingske. Faktisk gik Henrik Sass Larsen så langt som at kalde kampen mod den »borgerlige meningsdannelse« i aviserne for en af 2010’erne vigtigste kulturkampe.Venstrefløjen er imidlertid blevet overdøvet af højrefløjen som mener, at journalister i almindelighed - og Danmarks Radio i særdeleshed - er nogle røde lejesvende. Erhard Jakobsens Aktive Lyttere og Seere fik følgeskab af Morten Messerschmidts Kritiske Licensbetalere. Og Ole Birk Olesens 180Grader.dk fik det af Karen Jespersen og Ralf Pittelkows Den Korte Avis. Som Ole Birk Olesen forklarer, så kan det godt være, at ejerne, bestyrelserne og redaktørerne alle er borgerlige. Men undersøgelser viser, at journalister generelt er mere venstreorienterede en resten af befolkningen. Og de bestemmer nu engang, hvad der bliver skrevet.Inden jeg fortsætter, må jeg derfor her komme med en tilståelse: Jeg er selv tidligere af Søren Pinds ven, den liberale blogger Jarl Cordua, blevet gjort ansvarlig for, at min daværende arbejsplads Ritzau angiveligt altid misforstod Pinds udtalelser.Hvilket ikke var så overraskende, for netop jeg havde »altid skrevet konsekvent negativt om V-politikeren,« som Jarl Cordua skrev.Nu kan man jo altid diskutere, om det egentlig er ris eller ros at være ibad standinghos Søren Pind &amp; Co. For på en måde er det vel ligesom at være noget tilsvarende hos Hells Angels: Resultatet er måske uønsket, men årsagen ønskværdig.Videnskabelige undersøgelser har dog svært ved at finde en sådan politisk bias i pressens dækning af Christiansborg-politikken. Mens en uvidenskabelig optælling til gen-gæld har vist, at når DR’s journalister beslutter sig for at gå ind i politik, så stiller de op for de borgerlige partier (hvilket ifølge Morten Messerschmidt dog kan skyldes, at disse ikke kan holde ud at være i »det venstreorienterede miljø«). Ja, selv Informations politiske redaktion har gennem årene leveret to særlige rådgivere, eller spindoktorer, til Brian Mikkelsen og én af slagsen til Lars Løkke Rasmussen. Så måske skyldes politikernes kritik snarere, at aviserne blot lefler for deres læseres fordomme.Og for at omskrive Jim Hackers ord fraYes, Prime Ministerom den britiske presse, så bliver Berlingske læst af dem, som styrer landet. Weekendavisen læses af dem, som tror, de styrer landet. Information læses af dem, som tror, de burde styre landet. Arbejderen læses af dem som tror, at landet burde styres af et andet land. Politiken læses af dem som ikke ved, hvem som styrer landet, men er sikre på, at de gør det forkert. BT læses af konerne til dem, som styrer landet. Børsen læses af dem som ejer landet. Kristeligt Dagblad læses af dem som tror, at landet burde styres, som det plejede at blive styret. Jyllands-Posten læses af dem som stadig tror, at det er deres land. Og Ekstra Bladets læsere er ligeglade, hvem der styrer landet – bare hun har store bryster.Kim Kristensen er politisk reporterUgens personlige klummer: Mandag: Derudefra Tirsdag: Kampzoner Onsdag: I medierne Torsdag: I kulturen Fredag: 10’erne Lørdag: Borgen
