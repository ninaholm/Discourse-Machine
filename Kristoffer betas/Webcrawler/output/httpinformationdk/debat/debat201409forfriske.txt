Forfriskende at aviser toner rent flag
Ja, svenskerne er politisk korrekte – på valgnatten var den svenske presse det i udtrykkets mest positive forstand


Man sporede en udbredt kritisk undren i danske medier, da den svenske (borgerlige) avis Expressen på valgdagen i søndags skrev &raquo;STEM NEJ TIL RASCISMEN&laquo; på forsiden. Det var nærmest chokerende og syntes helt nyt, selv om samme avis på valgdagen for fire år siden på forsiden bragte et billede af en sammenkrøllet plakat for Sverigedemokraterna (SD) og med endnu større typer bare skrev &raquo;NEJ!&laquo; Det var også en historie, at Expressens forside dagen efter valget var helt sort, med teksten &raquo;I går stemte 781.120 svenskere på &hellip;&laquo; efterfulgt af Sverigedemokraternes symbol, en blå blomst.Expressens mere venstredrejede konkurrent Aftonbladet lancerede mandag en ny kampagne, der under hashtag&rsquo;et #87% noterer, at 87 procent af svenskerne altså ikke stemte på SD. Samtidig oplyste avisen, at to af Sverigedemokraternas nye rigsdagsmedlemmer har flere domme for racistisk vold.Det er forfriskende, at aviser toner rent flag. Det ville næsten være mærkeligt andet, for Expressens oftest veldokumenterede og kritiske kampagnejournalistik om SD har stået på i årevis. Det ville virke hyklerisk, hvis samme avis på valgdagen ikke markerede sin stilling klart og tydeligt.Chefredaktør Thomas Mattson siger, at bladet ikke siger nej til et parti, men til racisme. Og der er, siger han, intet odiøst i, at lederskribentens synspunkt gengives på forsiden. På Expressen afspejler chefredaktørens holdning klart konklusionen på avisens egen undersøgende journalistik.Spørgsmålet er, om det omvendte ikke er tilfældet på mange aviser, herunder de danske. Altså om journalistikken præges af avisens erklærede holdning. Officielt hylder alle princippet om, at journalistikken er neutral og tilstræbt objektiv &ndash; upåvirket af avisens holdninger. Men det kan diskuteres.Medieforskeren, professor Stig Hjarvard sagde til Politiken i juni 2011, at dagbladenes journalistik er påvirket af deres politiske ståsted. Han henviste til, at forskere fra Københavns Universitet undersøgte Dagbladet Informations, Jyllands-Postens og Politikens dækning af Irakkrigen. Den enkelte artikel var fair, og forskellige holdninger kom til orde. Til gengæld var prioriteringen af, hvad der skulle på forsiden, tydeligt påvirket af avisens holdning.Danske redaktører vil hårdnakket hævde, at der ikke &ndash; overhovedet ikke! &ndash; er nogen sammenhæng mellem avisens journalistik og avisens holdning. Der er vandtætte skotter mellem journalistikken og lederskribenten. Og selvfølgelig er der ikke en nedskreven instruks om, at journalister skal lade et bestemt samfundssyn præge deres virksomhed. Tværtimod. Menit&rsquo;s in the walls, som en amerikansk medieforsker engang udtrykte det.Læserne ved godt, hvor avisen er. Også i journalistikken. Undersøgelser viser, at læserne gerne vil bekræftes i egne holdninger &ndash; men også udfordres. Dog ikke alt for meget. Danskere er en anelse allergiske over for at blive påduttet bastante og entydige synspunkter. Her har næsten 100 års politiske kompromiser og forlig, mindretalsregeringer eller skiftende flertal siden systemskiftet sat sig i det danske dna. Vi foretrækker &raquo;et dundrende og enstemmigt måske&laquo; som en udmelding fra Det Radikale Venstre engang blev beskrevet.Svenskerne har haft faste, politiske flertal i årevis. Folkhemmet var socialdemokratisk. Svenskerne er anderledes end os &ndash; selv om vi tror, at vi som broderfolk er næsten ens.Nogle bruger her skældsordet &rsquo;politiske korrekte&rsquo; om svenskerne. Jeg aner ikke længere, hvad det betyder.I Danmark bliver man kaldt politisk korrekt, hvis man advarer mod det indvandrerfjendske, islamhad eller er bekymret for klimaet og den frie, globaliserede markedsøkonomi og store multinationale giganters gambling med velfærd og fremskridt.Er det problematisk at gå til kamp mod racismen i alle dens hæslige forklædninger?Det gør en samlet svensk presse. Nogle med store bogstaver på forsiden. De andre viste deres kamp, da Sverigedemokraterna forbød Expressen adgang til sit valghovedkvarter: De stillede deres materiale gratis til rådighed for Expressen.Det var i alle henseender &rsquo;politisk korrekt&rsquo; i udtrykkets positive betydning.Lasse Jensen er vært på P1-programmet &rsquo;Mennesker og Medier&rsquo;Klummen er udtryk for skribentens egne holdninger
