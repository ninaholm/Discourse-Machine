3. runde: Er kollektiv trafik den bedste løsning mod trængsel?
Er bedre kollektiv trafik den bedste løsning mod trængselsproblemer? Hvordan skal trafikken udvikle sig i København og hvad er de konkrete løsninger? Læs Ayfer Baykal og Martin Geertsens bud i 3. runde af læsernes trængselskommission.


3. runde: Oplæg fra moderatorenEr bedre kollektiv trafik den bedste løsning mod&nbsp;trængselsproblemer?&nbsp;Hvordan skal trafikken udvikle sig i København og hvad er de konkrete løsninger?&nbsp;Hvad med havnetunneller, motorveje, roadpricing osv.&nbsp;Hvem kan man egentlig flytte over i kollektiv trafik - er det cyklisterne eller billisterne?&nbsp;Er den kollektive trafik bedre&nbsp;egnet til de forestillinger, vi gør os om fremtidens byer og det gode&nbsp;byliv, og kan den tilfredsstille virksomhedernes behov?&nbsp;Læs mere om oplægget og forløbet for debatten på journalen “Læsernes trængselskommission”)Cykelsuperstier kan spare os for 7000 ton CO2Kære MartinLad mig først følge op på vores sidste debat. Jeg er helt enig med dig i, at bilerne bidrager til statskassen gennem registreringsafgiften. Men man kan ikke se snævert på, hvad bilerne betyder for vores økonomi. Vi må også se på de negative effekter, bilerne har på trængslen, vores miljø, klima og sundhed. Og derfor mener jeg, at vi er nødt til at begrænse brugen af biler, hvor det er muligt. Og det er det i en storby som København.Når man ser på de redskaber, vi skal benytte til at begrænse brugen af biler, er jeg tilhænger af roadpricing. Men jeg har ikke tålmodighed til at vente, til den teknologi er klar. Derfor vil jeg arbejde for, at vi i København gør, hvad vi kan for at nedbringe antallet af biler. Jeg så gerne færre parkeringspladser og en forhøjelse af prisen på beboerlicenserne, som det er blevetforeslået i debatten. Sølle 690 kr. om året for at råde over de fælles arealer til en bil, mener jeg er for lidt, når man tænker på, hvad pladsen ellers kunne være brugt til: Bredere cykelstier, bedre fremkommelighed for busserne eller grønne åndehuller. Alternativt kunne vi på en enkelt P-plads skabe cykelparkering til 6-10 cykler. Men jeg har svært ved at få opbakning til det på Rådhuset, hvor Socialdemokraterne og de radikale har et blødt punkt for bilejerne, ligesom de to partier har på Christiansborg. Det var derfor, jeg forlod forhandlingerne om et nyt parkeringsforlig sidste år.Og lad mig så komme med den erkendelse, du savner fra mig. Jo, biltrafikken i København er faldet under den økonomiske krise. Men når der kommer fornyet gang i økonomien vil der også komme fornyet gang i trafikken. Erhvervslivet vil have et behov for at kunne komme frem på vejene. Vi skal have leveret varer til byen, håndværkeren skal frem til sine kunder og for nogle pendlere, er der ikke et reelt alternativ til bilen. Derfor skal vi flytte flest mulige bilister over på cyklen eller ind i den kollektive trafik. Ikke for at genere nogen, men for at give plads til dem, der har brug for bilen.Hvis vi skal skabe gode alternativer til bilen, skal vi stoppe konflikten mellem København og omegnskommunerne, der også har præget flere indlæg i denne debat. Det nytter ikke, at vi forbedrer forholdene for cyklisterne og brugerne i den kollektive trafik i København, hvis vi ikke samtidig skaber bedre muligheder for, at man kan komme ind og ud af byen på cykel og med kollektiv transport.Cykelsuperstier står i den forbindelse højt på min ønskeseddel. Med cykelsuperstier på tværs af kommunegrænserne i hovedstaden kan vi øge antallet af cyklister på rutenettet med 30 pct. svarende til 15.000 pendlercyklister. Næsten to ud af tre af de nye pendlercyklister vil være tidligere bilister. Når en person vælger at cykle, får samfundet en nettogevinst på 1,22 kr. per cyklet kilometer. Modsat har samfundet et nettotab på 0,69 kr. per kørt kilometer i bil. Cykelsuperstierne kan spare os for ca. 7.000 ton CO2 pr. år svarende til udledningen fra ca. 1.400 københavnere og kan give 300 mio. kr. i besparelser på sundhed årligt. Det vil koste ca. 1 milliard kr. at etablere verdens bedste net af cykelsuperstier. Det er det samme som f.eks. 1 km. metro koster og under halvdelen af prisen for motorvejsudvidelsen mellem Fløng og Roskilde.Men cykelstier gør det selvfølgelig ikke alene. Vi er også nødt til at investere i nogle af de projekter, der vil give et markant løft til den kollektive trafik. Igen skal vi tænke på, hvordan vi får skabt bedre forbindelser ind og ud af København. Jeg vil forbinde den københavnske Metro med den nye letbane i Ring 3. I de tætteste bydele skal det ske med Metro, mens vi i de mindre tætbebyggede dele af hovedstaden bør satse på letbanen.Flere og større veje står derimod ikke højt på min ønskeseddel. Både fordi vi ved, at udbygningen af vejnettet medfører flere biler og på sigt blot forværrer trængslen.Med venlig hilsenAyfer Baykal (SF), Teknik- og miljøborgmester i KøbenhavnHavnetunnel skal lede trafikken uden om indre byKære Ayfer,Det glæder mig, vi er enige om, at landets bilister bidrager betydeligt til statskassen. Og helt ærligt, så er 43 mia. kr. om året da immervæk også en slat penge. For eksempel hele to Metro City Ringe.Bilisterne betaler med andre ord rigeligt. Derfor bør I på Rådhuset også overveje, om det overhovedet er klogt at beskatte de københavnske bilejere yderligere med højere P-afgifter. Er du ikke med din nærmest fanatiske jagt på bilejerne ved at smide barnet ud med badevandet? I risikerer jo at skræmme de skatteborgere ud af byen, som er med til finansiere ”festlighederne” på Københavns Rådhus. For at sige det lige ud: Københavns Kommune kan altså ikke ”leve af” studerende og mennesker på overførselsindkomsterDu skriver videre, at du vil belaste bilejerne yderligere ”…ikke for at genere nogen, men for at give plads til dem, der har brug for bilen.” Det synes jeg er en tankevækkende betragtning, som jeg også bruger meget tid på at diskutere med dine kolleger i Folketinget. For hvem er det egentlig, som ikke har brug for bilen? Et på mange planer interessant principielt spørgsmål, som handler om, hvorvidt politikere i det hele taget kan definere menneskers behov.&nbsp;Lad det nu ligge.&nbsp;Ja til flere trafikinvesteringer i København. Til gavn for alle transportformer. Når pengene er der. Penge som sagtens kan bestå af et miks af offentlige og private kroner. Men for mig er det ikke et mål i sig selv at jage folk ud af bilerne og over i den kollektive trafik eller op på cyklen, som Information antydningsvist lægger op til i denne uges forlæg. Nej, jeg vil investere for at skabe valgmuligheder.&nbsp;For nu at tage min egen situation: Jeg har – for at fejre betalingsringens endeligt – købt mig en ny cykel. Jeg tager tit metroen og bussen. Jeg har også en bil, som jeg bruger, når det passer mig bedst. Hvorfor har du og andre som noget nær definitorisk mål at mase mig op på cyklen eller ned i metroen, hvis bilen nu passer mig bedst indimellem?Jeg er enig med dig i, at flere og bedre og bredere cykelstier i byen i princippet er en ganske glimrende ide, når blot man tager hensyn til, at de ikke skal anvendes som et slet skjult forsøg på at tæve bilen ud af byen. Det vil vi – som vist er gået op for dig og andre – ikke være med til.&nbsp;Jeg er også enig med dig i, at en kollektiv trafikforbindelse mellem den københavnske Metro City Ring og letbanen ved ring 3 vil bringe det kollektive transportsystem i København op i en højere vægtklasse. Der skal du i øvrigt nok lige tage snak med Frank Jensen om, som tilsyneladende hellere vil have metro til Malmø?Sidst og absolut ikke mindst, og her hører vores enighed nok op, så er en havnetunnel i København meget højt på min dagsorden. Den kan være tværgående eller langsgående. Det sidder Transportministeriet i øjeblikket og kigger nærmere på. Under alle omstændigheder vil en havnetunnel give et væsentligt bidrag til at lede trafikken uden om indre by. Finansieringen synes jeg, man skal kigge fordomsfrit på i et miks mellem private investorer, salg af offentlige ejendom herunder ikke mindst jord samt brugerbetaling.&nbsp;Jeg er som du principielt tilhænger af et roadpricing-system, hvor man betaler for forbrug i stedet for det lidt oldnordiske bare for at have en bil. For mit vedkommende dog under forudsætning af, at det under ét ikke skal indbringe staten et yderligere provenu. Jeg kan være lidt nervøs for, at du ser det som en yderligere skatteskrue, men det må komme an på en prøve?Og så lige til sidst: Finanskrisen startede altså ikke i 2006.Med venlig hilsenMartin Geertsen (V), hovedstadsordfører
