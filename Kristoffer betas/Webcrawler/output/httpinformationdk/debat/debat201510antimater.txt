Antimaterialistisk guide til halloween
Det kan faktisk lade sig gøre at udstille modstanden mod halloween som både kulturkonservativ og ufølsom. Kære læser, her får du en sikker og heldigvis også ganske nedrig guide til at stille sig selv i et bedre lys på lørdag


På lørdag er det halloween. Af mange forældre kendt som endnu en dag i bidende kulde, hvor børn kan klæde sig ud som flyverdragt-med-lagen-over for at tigge alle naboerne om slik, uden at nogen har den mindste idé om baggrunden bag traditionen.Kaster man et kandiseret æble op i luften til et læserarrangement i Informations kantine, er det ikke svært at ramme en tre-fire personer, der forsværger denne import af materialistiske, amerikanske traditioner, der inkarnerer alt, hvad viikkekan lide: forbrug, USA og historieløs accept af religion.Men halloween er ikke bare fastelavn 2.0. Hvis man graver bare lidt dybere og benytter sig af et par snedige henvisninger, kan det faktisk lade sig gøre at udstille modstanden mod netop denne højtid som kulturkonservativ og ufølsom; en sikker og heldigvis også ganske nedrig måde at stille sig selv i et bedre lys. Det er blevet så populært medcheat sheets: anvisninger til, hvordan man lettest kommer til at fremstå som den mest vidende i et selskab. Her får du, kære læser, en guide til lørdag aften:De første eksempler på en fejring af døden &ndash; og livet &ndash; omkring 1. november ses i de førkristne keltiske samfund i Irland, hvor højtiden Samháin indebar rituelle slagtninger, kæmpe bålfester og &ndash; spøjst nok allerede her &ndash; en tradition for, at landsbyens indbyggere gik udklædte fra dør til dør og blev budt på mad. De første skriftlige kilder, der nævner Samháin er fra 900-tallet, men arkæologer sporer traditionen mindst 2.500 år tilbage i tiden.Her kan man altså korrigere den vrede faster eller onkel, der harcelerer over denne nymodens amerikanske uskik, ved at påpege, at når lille Emilie er klædt ud som en vampyrudgave af hende fraFrozen, så er der i virkeligheden blot tale om, at hun holder Nordeuropas præimperialistiske bronzealdertraditioner i hævd.Vil man skrue en tak op for kulturfetichismen, og sikre Emilie en evig plads i Radisestuens mytologi, kan man klæde hende ud som den legendariske helt Cú Chulainn, der ifølge sagnet på netop denne dag forsvarede Ulster mod invasion ved at lede et kvægridt fra en gylden stridsvogn i en alder af blot 17 år.Det kan også være en fordel at smide halloween på bordet, hvis man befinder sig i et selskab, hvor fokus er på den mere nærhistorisk kulturelle bevidsthed, og hvor alle ryster af frygt for, at ham, der har Weekendavisen på lærerværelset, skal komme til at nævne Jacob Holdt.Her kan man fremhæve den på alle måder sprælske mexicanske højtid El Día de Muertos, de dødes dag, hvilket ikke blot understreger ens sjælefrændskab med mesoamerikanerne, der jo pr. definition repræsenterer undertrykt modkultur, men som også giver anledning til at foreslå en picnic til den lokale kirkegård.Maskeret med den traditionellecalaveras-sminke, der ligner et kranium, drager hele familier herud, belæsset med slik udformet som skeletter og uhyrer, lækre tamales con mole (bananblade med kødfyld og sauce,red.) og &ndash; absolut ikke at forglemme &ndash; store mængder tequila eller mezcal til at ofre til de døde (men fortrinsvis til at ofre til en ordentlig brandert).Har man stadig ikke vundet selskabets gunst, eller spøger ånden fraAmerikanske Billederstadig, kan man underbygge validiteten i denne fest ved at understrege, at der skam også her er tale om en præimperialistisk højtid, idet rødderne til denne tradition skal findes i den aztekiske fejring af gudinden Mictecacihuatl, der herskede over dødsriget, hvor hun passede skeletterne.Med dette let anvendeligecheat sheettil halloween, kære læser, er jeg sikker på, at du nok kommer sikkert igennem lørdag aften. Og med disse få enkle råd kan du til og med med lidt held undgå at skulle rode dig ud i et forsvar for den tilsvarende kinesiske højtid Quingming Jie, der fejres i begyndelsen af april og oftest med ikke ret fabelagtige aktiviteter som at feje kirkegården og pløje markerne. Det gider man altså ikke at gøre, ikke engang for at hylde farmors skelet i dødsriget.Espen Fyhrie er debatvært på information.dk.Klummen er udtryk for skribentens egen holdning
