Inflationen udhuler de offentligt ansattes realløn
Kombinationen af på den ene side stadig stærkere tegn på stagnerende økonomisk vækst og på den anden side tiltagende inflation får økonomerne til at mindes 70'erne
De 11 forbund i Sundhedskartellet vil strejke fra onsdag. Forbundene har afvist de tilbudte lønstigninger, som en række andre forbund har sagt ja tak til.

Den igangværende overenskomstforhandling for offentligt ansatte fremstår mere betydningsfuld, end det har været tilfældet i en årrække. Årsagen hertil er den meget store fremtidige rekrutteringsudfordring for den offentlige sektor, hvor op mod hver fjerde offentligt ansat forventes at ville gå på pension frem til år 2020.Det er en udfordring, hvor det offentlige ser ud til at være kommet dårligt fra start, for med de seneste års lave tilgang til den offentlige sektor kombineret med den forventede store afgang tegner der frem til 2021 til en personalemangel på 80.000-120.000 i den samlede offentlige sektor.Heri ligger der en kæmpe udfordring for det offentlige med hensyn til at tiltrække arbejdskraft, og det afgørende er selvfølgelig, at det offentlige fremstår som en attraktiv arbejdsplads i sig selv, men også i forhold til den private sektor: Dette handler om uddannelse, arbejdsmiljø og afbureaukratisering, men det handler også om løn. Har de offentligt ansatte så med de hidtidige overenskomst-resultater fået en lønforbedring, som vil betyde et afgørende ryk frem i vurderingen af det offentlige som attraktiv arbejdsplads og dermed et afgørende løft for rekrutteringen?Forbrugerpriser stigerVed vurderingen af overenskomstresultatet 2008 - 2010 for offentligt ansatte må det her på den ene side anerkendes, at målt i kroner har de offentlige ansatte fået en større lønforbedring end set en række år tilbage. 12,8 procent samlet lønforbedring over tre år opnåede de statsansatte (CFU), og helt op til 13 procent har KTO opgjort deres tilsvarende aftale til at medføre. Men det nok så afgørende for vurderingen af et overenskomstresultat er jo, hvilken real købekraftsforbedring det vil give.Og her truer et forhold med at sætte skår i ovenstående billede. Det kedelige er, at inflationen i løbet af det seneste år er taget til. Ifølge Danmarks Statistik er forbrugerpriserne i løbet af det seneste år (feb. 07 til feb. 08) steget med 3,1 procent. Fortsætter denne prisstigningstakt frem til 2010, vil det indebære en samlet prisstigning frem til 2010 på 9,6 procent. Under denne forudsætning vil reallønsstigningen over de tre aftalte år skrumpe til 3,2 - 3,4 procent svarende til en 1,1 procent i årligt gennemsnit.Det betyder for en bruttoindkomst i 2008 på 300.000 kr. en gennemsnitlig månedlig reallønsstigning på 250-300 kr. - før skat.RekrutteringsudfordringSet i forhold til den meget store rekrutteringsudfordring for det offentlige må det nok være et åbent spørgsmål om en realstigning på et par hundrede kroner månedligt de næste par år er noget, der rykker afgørende ved det i de seneste år desværre negative billede af det offentlige som en dårligt lønnet og lavt værdsat arbejdsplads?Og i forhold til de privatansatte ser stigningen heller ikke så imponerende ud. De senere år har reallønsudviklingen i industrien således ligget på omkring et par procent. Og selv om den nominelle lønstigning frem til 2010 for offentligt ansatte ligger på niveau med den aftalte stigning for privat ansatte gælder der for store dele af de privatansatte en anderledes adgang til at forhandle løn i løbet af overenskomstperioden. De må derfor forventes, at de privat ansatte i løbet heraf igen trækker fra de offentligt ansatte.Det kan derfor diskuteres, om der hermed lønmæssigt er opnået det markante ryk frem mod det offentlige som en klart mere attraktiv arbejdsplads, som er nødvendig for at løse de kommende års store rekrutteringsudfordringer.Et afgørende spørgsmål i denne forbindelse er selvfølgelig spørgsmålet om prisstigningstakten. Det økonomiske Råd skønnede i efteråret 2007, at den årlige prisstigningstakt frem til og med 2010 ville ligge på 7,3 procent svarende til et årligt gennemsnit på 2,6 procent. Imidlertid er krisetegnene i verdensøkonomien siden tiltaget, og i det seneste år har økonomer over alt i verden været beskæftiget med navnlig at omvurdere to ting: den økonomiske vækst og inflationstakten. Gang på gang justeres skønnene for den økonomiske vækst ned, mens modsat skønnene for inflationen sættes op igen og igen.De tiltagende prisstigninger skyldes dels stigninger i energi og råvarepriser samt i fødevarepriser, dels krisen i den amerikanske økonomi, som er i færd med at brede sig til resten af verden. Og prisstigninger ventes at fortsætte.Flere økonomer venter således, at inflationen i Danmark i 2008 vil komme op på 3,5 procent - altså betydeligt over det, som det Det Økonomiske Råd skønnede.Tilbage til 70'erneKombinationen af på den ene side stadig stærkere tegn på krise og stagnerende økonomisk vækst og på den anden side tiltagende inflation har fået økonomerne til at mindes 70'erne, hvor der sidst sås et sådan mønster kaldet stagflation.Og det frygtes, at vi de kommende år igen vil se stagflation, selv om det bliver på et betydeligt lavere niveau end i 70'erne, hvor der sås tocifrede inflationsrater kombineret med en lang periode med stillestående vækstSumma summarum er der altså grund til i de nærmeste år i hvert fald at forvente en fortsat betydelig inflation.Der er således grund til at frygte, at reallønsforbedringen i de hidtidigt indgåede overenskomster for offentligt ansatte bliver beskeden. Der skal ikke nogen stor stigning i inflationen til - blot op til fire procent årligt de næste par år - før reallønsforbedringen stort set vil være helt ædt op.Det vil i første omgang være dårligt nyt for rekrutteringen til den offentlige sektor, der jo i stedet har brug for et gevaldigt løft for at undgå, at vi om 10 år står med 10-15 procent ubesatte stillinger i den offentlige sektor. Men det vil i sidste ende være rigtigt dårligt nyt for velfærden, som i forlængelse heraf trues med at blive udhulet indefra på grund af mangel på hænder.Henrik Herløv Lund er økonom. cand. scient. adm.
