Den Store Fornægtelse
Af Den Store Omstilling


Den ene dag – onsdag den 25. april i år – skriver Roskilde Universitets økonomiprofessor Jesper Jespersen i Information om nødvendigheden af DSO, Den Store Omstilling:»Vi ved det godt – ikke mindst de politiske beslutningstagere ved det: Den økonomiske produktionsform i de vestlige markedsøkonomier skal helt grundlæggende ændres i løbet af de kommende 30 år, hvis vi skal undgå klimaændringer af en karakter, som ingen i dag kender omfanget af. Det står ikke længere til diskussion, at hvis ’vi’ fortsætter medbusiness as usual, det vil sige en stigning i den materielle produktion – ’væksten’ – på blot to pct. om året, så er fortsatte temperaturstigninger&nbsp;uundgåelige.«Den anden dag – lørdag den 12. maj – skriver samme Jesper Jespersen, stadig i Information, om nødvendigen af DØV, Den Økonomiske Vækst:»I en situation med mere end 10 procents arbejdsløshed er yderligere besparelser simpelthen dårlig samfundsøkonomi – spild af ressourcer og samtidig arnested for social&nbsp;uro. Arbejdsløshed er et udtryk for, at der spares mere op i den private sektor, end der investeres. Her må staten træde til med offentlige investeringer, der kan finansieres gennem lån og/eller beskatning af overopsparingen.«Den ene dag skal vi af hensyn til overforbrugt natur spare. Spare på den materielle produktion. Den anden dag skal vi af hensyn til underbeskæftigede mennesker bekæmpe ’overopsparingen’ og øge produktionen.Famler i mørkeLider økonomiprofessoren af personlighedsspaltning? Når han i sin første opsats kalder økonomers fortsattebusiness as usualfor »Den Store Fortrængning«, kan han i hvert fald bruge sin egen kronik i lørdags som eksempel.Eller handler det om, at vores RUC-økonom såmænd bare lider af, hvad Informations forside konstaterede i går: »Økonomer« –all over the worldfor Jesper Jespersen er bestemt ikke den eneste, tværtimod – »famler i krisens mørke ...«Et udsagn inspireret af Københavns Universitets økonomiprofessor Katarina&nbsp;Juselius, der har sat sig i spidsen for et nyt forskningscenter, Center for Imperfect Knowledge Economics. Hun kalder det for en »forfærdelig antagelse«, når man i den mainstream-økonomi antager, at markederne altid af sig selv søger mod ligevægt. Når nu virkeligheden viser, at de tværtimod konstant rammes af spekulative, krisefremkaldende bobler. Ifølge Juselius er der blot siden 1980’erne registreret næsten 60 alvorlige økonomiske&nbsp;kriser.I sammenhængen her er det imidlertid en pointe, at det mørke, hun mener, hendes fagfæller famler i, ikke – i hvert fald til at begynde med –sigter på Jespersens tilsyneladende selvmodsigelse. Først og fremmest rettes kritikken nemlig mod de herskende forestillinger om markedernes automatiske tendentielle ligevægt, og da er hun sjovt nok i særdeles god overensstemmelse med Jespersen.Politisk ønsketænkning, irrationel adfærd og bobler, der vokser til bristepunktet, har ingen plads i den herskende mainstreams økonomiske teoris verdensbillede om effektive markeder, perfekt viden, rationelle forventninger og ’den repræsentative&nbsp;agent’, mener hun.»Modellerne bygger på, at de finansielle markeder fungerer godt, så længe man lader dem være i fred, og på, at kriser som den nuværende ikke findes. Derfor bliver det naturligvis også svært at få øje på dem. Når modellerne siger, at man godt kan være væk fra ligevægt i korte perioder, men altid kommer tilbage igen, bliver man immun over for signaler, der fortæller, at noget er grueligt galt.«Elsker vækstDerfor så de færreste økonomer den nuværende krise komme, derfor undlod de at hejse advarselsflaget, og derfor »famler de nu i mørket uden nogen teori«. Men så bliver det spændende:»Politikerne elsker vækst, og i en opgangsperiode for en boble er der jo tale om vækst,« siger Juselius.»Derfor griber de ikke ind, selv om denne vækst ikke er stabil og balanceret. Med en politikerhorisont på fire-otte år har man ikke lyst til at sige, at nu skal væksten bremses,« siger Katarina&nbsp;Juselius. På denne spøjse – og uhyggelige – vis, kan en såkaldt venstreorienteret vækst-domineret DØV-politik med henblik på at sikre fuld beskæftigelse lægge grunden til – arbejdsløshed. Som demonstreret siden 2008.Og som sikkert også er grunden til, at den franske filosof Edgar Morin i lørdagsavis-samtalen med den socialistiske Francois Hollande, der i dag indsættes som fransk præsident, spørger:»Var det ikke netop under den forrige socialistiske præsident François Mitterand, at grunden blev lagt til det franske samfunds omstilling til neoliberalismen? Var det ikke netop i den periode, at udviklingen hen imod den finanskapitalisme – som De nu tager afstand fra, Francois Hollande – for alvor fik momentum?«Her må det så omsider være på sin plads at citere Juselius fra interviewet i går. Hun påpeger, at standardteoriens modeller bygger på, at vækst bare kan fortsætte&nbsp;endeløst.»Men på mange måder er væksten jo nu kommet så langt, at vi møder loftet i form af begrænsede&nbsp;naturressourcer.«Må det ikke være udgangspunkt for enhver anstændig politik og økonomi? Der naturligvis efterstræber fuld beskæftigelse ...
