FOLK



 Neil Young
Den canadiske sanger Neil Young har fået en bøde på 500.000 kroner for at spille to ekstranumre ved en koncert på DTE Energy Theatre i en forstad til Detroit. Det lyder som en rimelig taksering.
Kreditorer
I dag skal Grækenland tilbagebetale 3,5 milli- arder euro til de eurolande, som i sin tid har været så venlige at låne penge til dem. Heldigvis kan Grækenland låne nogle andre EU-penge til at betale afdraget med, så alt er godt.
John Kerry
Der sker også gode ting ude i verden. I denne uge genåbner den amerikanske ambassade i Havana efter 54 år med lukkede ambassader og handelsembargo. Udenrigsminister John Kerry forventes i egen person at hejse Stars and Stripes over Havana.
Julemænd
På Strøget i København går julemænd fra hele verden i dag i samlet parade i forbindelse med den tre dage lange Julemændenes Verdenskongres, som hvert år finder sted på Bakken. Ingen ved hvorfor.

