Færdigbyg Fingerplanen
En ønsket begrænsning af biltrafikken i Hovedstadsområdet bør ikke fokusere på enkeltprojekter, men tage udgangspunkt i en samlet trafikløsning for hele området i overensstemmelse med principperne i Fingerplanen


Det var dog en enestående ensidig artikel om Frederikssundmotorvejen, som Information valgte at bringe i avisen 10. november 2008. På baggrund af den spalteplads, der er blevet afsat til sagen, kunne man godt have forventet en mere alsidig og grundig behandling af problematikken. I stedet får man en populistisk artikel med løsrevne, negative udsagn om biltrafikkens skrækkelighed i almindelighed og motorvejsudbygningens i særdeleshed ud fra devisen: "Er du måske imod naturen?"Hvorfor forholder man Informations læsere oplysning om, at vejens etablering er et led i realiseringen og færdigudbygningen af den fingerby, hvis første udtryk var Fingerplanen fra 1947, og som de seneste 35 års regionplanlægning har bestræbt sig for at realisere? Senest har Miljøministeriet med Fingerplan 2007 fastholdt denne udbygningsmodel for Hovedstadsområdet - og med god grund.MiljøgenerFingerplanen med banebetjente byfingre og grønne kiler mellem fingrene er den plan, som København og Hovedstadsområdet med rette er blevet kendt for ude i den store verden. Et led i planen er at lægge den gennemkørende biltrafik og de derved forbundne miljøgener ud i kanten af det samlede byområde i byfingeren, hvor der etableres en aflastende motorvej. Over en årrække er dette lykkedes for de øvrige byfingre mod hhv. Helsingør, Hillerød, Farum, Roskilde og Køge.Kun i Frederikssundfingeren er det ikke lykkedes endnu, og dette har bl.a. medført en uhensigtsmæssig, løbende udvidelse af den eksisterende Frederikssundsvej, der skaber et skel og miljømæssige problemer for de eksisterende byområder i byfingeren og vanskeliggør en ønskelig yderligere bymæssig udbygning. Den massive kampagne mod Frederikssundmotorvejens anlæggelse er uforståelig set i dette planlægningsperspektiv. Næppe nogen ønsker vel, at man aldrig havde udbygget de radiale motorveje langs de øvrige byfingre. De miljømæssige konsekvenser ville i hvert fald have været til at føle på!Alternativ til biltrafikkenEn ønsket begrænsning af biltrafikken i Hovedstadsområdet bør ikke fokusere på enkeltprojekter, men tage udgangspunkt i en samlet trafikløsning for hele området i overensstemmelse med principperne i Fingerplanen. Følgende elementer bør indgå i løsningen:-Begrænsning af vejkapaciteten for biltrafikken i de enkelte byområder svarende til det planlægningsmæssigt ønskelige, idet den kollektive bustrafiks fremkommelighed på forhånd sikres, evt. ved busbaner.-Parkeringsrestriktioner, specielt for bolig-arbejdsstedstrafik,-Kørselsafgifter (bompenge, roadpricing o.l.) og-Udbygning af den kollektive trafik til den kapacitet og service, der er nødvendig for at kunne optage den omlagte trafik og for at være et godt alternativ til biltrafikken.Jeg er derfor meget enig med den trafikforsker fra DTU, der (desværre på meget beskeden plads i Informations artikel) anbefaler teknologiforbedringer og roadpricing som løsning.RUC-forskerens regnestykke, hvor han forsøger at bevise, at udbygning af motorveje samlet set betyder øget spildtid, taler vist for sig selv.Jørgen Mentzel er civilingeniør og tidligere region- og trafikplanlægger i Hovedstadsområdet
