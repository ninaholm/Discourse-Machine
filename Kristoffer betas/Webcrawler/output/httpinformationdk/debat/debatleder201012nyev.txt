Nye vinde blæser fra Berlin
Med den aktuelt vedtagne stabiliseringsmekanisme håber Tyskland med foden på bremsen, at de kronisk nervøse finansmarkeder for en stund vil stabilisere sig. I fremtiden vil Tyskland sammen med Frankrig presse på i forhold til en centralt koordineret europæisk finanspolitik


Fortællingen omefterkrigstidens Tyskland er også fortællingen om Europa. Fra Konrad Adenauer til Willy Brandt og frem til genforeningskansleren Helmut Kohl, der var med til at ofre D-marken til fordel for euroen, har tyske statsledere på trods af ofte indædte partipolitiske uoverensstemmelser været enige om en ting: at gøre Tyskland til en drivkraft i den fælleseuropæiske integration.Men i kølvandet på finanskrisen er nye vinde begyndt at blæse fra Berlin. Det er blevet tydeligt under optakten til denne uges topmøde i Bruxelles, hvor europæiske regeringschefer under tysk tilskyndelse endte med at godkende en ændring i Lissabon-traktaten med det formål at fastsætte rammerne for en permanent udvidelse af den midlertidige græske hjælpefond. Ændringerne, der træder i kraft fra midten af 2013, udlægges fra EU's officielle kanaler, eksempelvis fra præsident Van Rompuy, som et vidnesbyrd om unionens stålsatte forsvar for den fælles valuta.Men det er ikke hele historien om topmødet i Bruxelles. Processen, der har ført til en vedtagelse af en stabilitetsmekanisme, har afsløret en begyndende udvikling, der på længere sigt kan få konsekvenser, ikke blot for unionens øvrige medlemslande, men for hele kontinentet.Siden maj måneds etablering af den midlertidige redningskrans har den tyske forbundskansler, Angela Merkel, manøvreret i en uelegant balancegang mellem vælgertaktiske hensyn til den svindende offervillighed i den tyske befolkning på den ene side og europæiske forventninger om tysk solidaritet med finansielt nødstedte lande på den anden side.Merkels balanceganghar ikke frembragt ligevægt, men har bibragt unionens medlemslande en voksende følelse af tysk upålidelighed. Eksempelvis har den franske finansminister tidligere på året kritiseret fransk stagnation som slagsiden af Tysklands eksportbaserede vækst. Op til topmødet i Bruxelles har Luxembourgs ministerpræsident, Jean Claude Juncker, i sjældent hårde vendinger omtalt Merkels afvisning af hans forslag om europæiske statsobligationer som 'ueuropæisk'.Junckers kritik angår i mindre grad, at Tyskland med høj vækst og ekstraordinære eksportrater agerer ryggen til kontinentet eller på anden vis indtager en indifferent rolle i forhold til Europa. Det handler snarere om, at tyskerne i højere grad end tidligere ønsker at sætte sin egen dagsorden igennem i forhold til det europæiske projekt. Og indtil videre har man skønnet, at der ikke er grund til at ophidse sin egen befolkning ved kollektivt at hæfte for unionens gældplagede lande. Kun en reel trussel mod valutaens fremtidige eksistens bør ifølge Tyskland og Frankrig udløse finansiel krisehjælp. Med den aktuelt vedtagne stabiliseringsmekanisme håber Tyskland med foden på bremsen, at de kronisk nervøse finansmarkeder for en stund vil stabilisere sig. I fremtiden vil Tyskland sammen med Frankrig presse på i forhold til en centralt koordineret europæisk finanspolitik.Men selv om missionenlykkes på kort sigt, er det ikke ensbetydende med, at Tysklands vankelmodige europakurs har været omkostningsfri. I et patosfyldt indlæg i ugeavisen Die Zeit leverer den socialdemokratiske eks-kansler Helmut Schmidt en opsang til kansler Merkel, hvis følelseskolde og teknokratiske forhold til Europa, han forstår som som et begrædeligt og ildevarslende brud med den tyske forpligtelse på europæisk integration:»Den tyske ubeslutsomhed har ført til en fase med fælleseuropæisk beslutningsløshed og har derigennem inviteret til spekulation mod Irland, Portugal og andre lande«, bebrejder supereuropæeren Schmidt sin nuværende kansler. Schmidt sammenkobler endvidere vigtigheden af Tysklands ageren i eurokrisen med spørgsmålet om den europæiskes civilisations fremtid i det 21. århundrede. »Vores fælles institutioner er derimod blevet for komplicerede, og Europa-Parlamentet har alt for ringe beføjelser. Frem for alt mangler der en fælles økonomisk politik, i særlig grad lige nu på grund af de forgældede medlemsstater.«Uanset om vindenblæser i retning af en fælles europæisk finanspolitik eller ej, må unionens øvrige medlemsstater håbe på, at et stærkt Tyskland vil vise sig villig til at fortsætte fortællingen om kontinentets fremtid som en fælles bestræbelse. Som et pejlemærke kan forbundskansler Merkel passende lytte til Schmidt, der minder om at forpligtelsen på Europa ikke vil være gratis for Tyskland, der som en af verdens bedst fungerende social- og finanspolitiske nationaløkonomier må være indforstået med at ofre både penge og suverænitet, hvis de seneste tres års kontinentale sammenhængskraft skal bevares intakt.Som Schmidt skriver: »Det er ikke visionær idealisme, men vores egen strategiske interesse i opretholdelsen af den europæiske union og dermed den europæiske civilisation, som skal bevæge os til at give afkald på små, nationalegoistiske fordele.« heeg
