Lesbos er et hak i Europas selvforståelse
Det er mig en gåde, hvordan vi kan blive ved med at lukke øjnene for de kummerlige forhold, der møder flygtningene på den græske ø. Manglen på koordination og fælles indsatser er himmelråbende
I lejrene på Lesbos adskilles unge mænd fra familier og kvinder. Som om førstnævnte gruppe har et ringere asylmotiv eller er mere illegitime. Det skærer i øjnene på én, skriver Rasmus Nordqvist, politisk ordfører for Alternativet, som fornyligt besøgte øen.

KRONIK &ndash; For et par uger siger besøgte jeg ferieøen Lesbos &ndash; eller rettere, hvad der engang var en ferieø. Nu er den først og fremmest et bevis på Europas totale svigt over for de tusinder af mennesker, der kommer herop på flugt fra krig og konflikt.Efter at have oplevet vilkårene på Lesbos er der flere ting, jeg er dybt forundret over. Det er jo ikke ligefrem en nyhed, at det først og fremmest er frivillige, der tager imod bådene &ndash; nogle dage over 50 af slagsen med op mod 50-60 mennesker i hver. Så hvorfor glimrer de store organisationer stadig ved deres fravær? Hvor er myndighederne i alt det her? Hvor er EU? At de ikke er til stede, kan i hvert fald ikke tilskrives, at de er uvidende om, hvad der foregår.Alt for længe har hjælpen til de unge mænd, børn og familier, der sultne, trætte våde og bange driver op på kysten, været afhængig af de mange livreddere, læger, jordmødre og kokke m.fl., der på eget initiativ har smidt alt, hvad de ellers havde i hænderne. Og de frivillige mangler ressourcer og et organisatorisk bagland.Flygtningene er fortsat kastebolde i vores interne uenigheder. Det har været en udfordring for organisationerne at arbejde i lejrene, fordi de er placeret på privat græsk jord. Det har for eksempel været tilfældet for Dansk Røde Kors. De fleste ngo&rsquo;er forklarer, at de græske myndigheder forhindrer dem i at arbejde på øen. Det er naturligvis politikernes ansvar at forhindre, at så mange menneskeliv går tabt. Ingen kan være tjent med, at vi i Europa ikke er i stand til at koordinere humanitære indsatser inden for vores egne grænser.Kummerlige forholdUnder mit besøg på Lesbos blev de konkrete konsekvenser af Europas ansvarsfralæggelse ubehageligt tydelige. Der er opstået et klart internt hierarki blandt flygtningene, der i høj grad skyldes den behandling, de får på øen. En behandling, der er bestemt både af køn, alder og ikke mindst nationalitet.Allerede på strandbredden bliver flygtningene mødt af frivillige med kort, der fortæller hvilken rute op gennem Europa, de skal satse på &ndash; alt efter hvor de er fra, vel og mærke.Flygtninge fra Afghanistan er nederst i hierarkiet. Oftest har de også færrest penge, så de kommer ind med de dårligste både og uden redningsvest. På stranden kan man faktisk på lang afstand se, når en båd med afghanere kommer ind. De bærer typisk de billige, sorte undskyldninger for redningsveste, der ikke lyser op i mørket som de dyrere orange veste.I lejrene adskilles unge mænd fra familier og kvinder. Som om førstnævnte gruppe har et ringere asylmotiv eller er mere illegitime. Det skærer i øjnene på en. For ikke at tale om de udfordringer, de afghanske mænd står over for, når grænserne lukkes for alle andre nationaliteter end syrere.De unge mænd placeres separat i lejrene under kummerlige forhold. Men hvorfor skal netop den gruppe mistænkeliggøres særligt meget? spørger man sig selv. Ofte er der tale om store drenge, der er flygtet fra at blive tvangsindlemmet i militser &ndash; endda grupper, vi bekæmper. I mange tilfælde bærer de unge mænd desuden den byrde, at de er sendt afsted af familien, som den sidste udvej, som familiens redning.Det er mig en gåde, at vi så naturligt &ndash; fra europæisk side &ndash; kategoriserer de her mennesker som en gruppe, der fortjener negativ særbehandling. Den institutionalisering af forskelsbehandling og sikkerhedsliggørelse af unge mænd, der begynder allerede på Lesbos&rsquo; kyster er ikke moderne retsstater værdig.Internt fordrevneMange af de frivillige og organisationer, jeg mødte øen, fortalte, at det er en helt ny virkelighed, de skal lære at manøvrere i. I stedet for at hjælpe flygtningene ved at tilbyde klassisk beskyttelse er opgaven her at sikre, at deres videre rejse bliver så smertefri som muligt. Det er en helt ny situation, at de flygtninge, der ankommer, langt fra er færdige med deres rejse. Som en frivillig forklarede mig, handler arbejdet på øen mere om at sikre mobilitet end om at sikre ophold.Der er brug for professionel hjælp til at varetage denne komplicerede opgave og de nye udfordringer, vi står overfor. Det er i alles interesse, at vi sætter ind, så de mange hundrede tusinder af menneskeskæbner ikke bliver til en slags permanent internt fordrevne i Europa.På min tur så jeg kun myndighederne i de officielle lejre og som patruljer på havet. I lejrene interneres flygtningene under kummerlige forhold, inden de sendes med færgen videre til Athen. Eller rettere sagt: Det gælder for de flygtninge, der har de 60 euro, færgen koster. Har man ingen penge, kan man ikke komme med.De lejre, jeg så, lignede mest af alt fængsler med voldsomme pigtrådshegn, usle sanitetsforhold og slet, slet ikke plads og ressourcer til at håndtere de mange, der ankommer hver dag. Vi bør ikke kriminalisere og dehumanisere flygtninge på den måde. En flygtningelejr skal ikke indrettes som et fængsel, men som et sted, der yder beskyttelse og hjælp. Det er vores konventionsbetingede (og medmenneskelige) forpligtelse. Vi er i mine øjne meget langt fra at leve op til vores internationale forpligtelser.Ikke et græsk problemMit besøg på Lesbos gjorde det fuldstændig klart for mig, at det ikke er nok at fokusere på hjælp i de såkaldte nærområder og sende nogle penge til Tyrkiet. Udfordringernes karakter taget i betragtning skal vores indsats gå på flere ben. Det indbefatter &ndash; ud over de politiske løsninger, der er så stort behov for &ndash; både en massiv humanitær indsats i de lande, der har taget allerflest flygtninge, men bestemt også en langt mere koordineret og omfattende indsats for at hjælpe de flygtninge, der af nød kommer til Europa.På Lesbos blev det tydeligt for mig, hvordan Europa lukker øjnene over for den skæbne, mange flygtninge lider under den farlige sejltur fra Tyrkiet til Grækenland. Vi har både ressourcerne og midlerne til at hjælpe. Det bør give et voldsomt hak i det europæiske samarbejdes selvforståelse, at vi sætter flygtninge i fængselslignende lejre, hvis ikke de allerede har lidt druknedøden inden da.På Lesbos indså jeg for alvor, hvad det vil sige at være flygtning. At kæmpe for sin egen og for sine kæres overlevelse. De problemer, jeg så på Lesbos, vidner om et europæisk problem og ikke et græsk problem. Manglen på koordination og fælles indsats er himmelråbende. Historien vil dømme os hårdt, hvis vi ikke snart træder i karakter og sammen sikrer flygtninge en sikker rejse og menneskelige forhold på deres vej.Europas indsats over for flygtninge i grænselandet må ikke reduceres til (grænse)kontrol. Den skal i den grad omtænkes til også at være en langt mere humanitær indsats. Vi skal i EU-regi og fra dansk hold lægge pres på de græske myndigheder og naturligvis yde den støtte, der er behov for, så der banes vej for en langt mere omfattende og intensiv indsats. Det kan kun gå for langsomt.Rasmus Nordqvist er politisk ordfører for Alternativet
