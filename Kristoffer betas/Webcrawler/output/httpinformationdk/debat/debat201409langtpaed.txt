Der er langt fra pædagoger nok



4.500 pædagoger &ndash; så mange mangler vi i daginstitutionerne, hvis kvaliteten skal bringes tilbage til niveauet i 2009. Vi ved, at kvaliteten i børnehaver og vuggestuer har stor betydning for børns udvikling, og derfor bør den kommende finanslov sikre flere pædagoger til vores børn.Forskning viser, at det bestemt ikke er ligegyldigt, hvad vores børn foretager sig, før de starter i skole. En SFI-undersøgelse om betydningen af høj kvalitet i børnehaver siger det klart: &raquo;Børnehavens store langvarige effekt på børnenes uddannelsesresultater ligger ikke alene i øgningen af deres intelligens, nysgerrighed og motivation, men også i udviklingen af et mere positivt syn på dem selv og på egne fremtidsmuligheder&laquo;. Det er altså ganske enkelt: Går vi på kompromis med kvaliteten, går vi på kompromis med vores børns fremtid. Det vil vi ikke være med til.Men vi ved også, at virkeligheden er, at alt for mange ansatte i børnehaver og vuggestuer er presset til at løbe alt for stærkt &ndash; slet og ret fordi der mangler personale. Det går ud over medarbejderne, og det går ud over børnene. I Jammerbugt Kommune er der for eksempel næsten otte børnehavebørn pr. voksen. Det er ikke godt nok. Der skal være personale nok i institutionerne til at støtte op om barnets udvikling, og særligt hvor der er børn med sociale eller udviklingsmæssige problemer.Daginstitutionerne bidrager til at modvirke negativ social arv, og det kan få vidtrækkende konsekvenser for barnets fremtid, hvis hjælpen ikke begynder tidligt nok. En god kontakt mellem barnets forældre og daginstitutionen spiller også en rolle for det enkelte barns udvikling, men det kræver tid hos personalet.Nødvendig investeringKort sagt: Gode forhold i daginstitutionerne er en investering, der kommer mange gange igen i form af skoleparate og velfungerende børn. Derfor skal vi bruge den kommende finanslov til at investere i en bedre hverdag for vores børn.SF vil afsætte 200 millioner kroner, som skal gå direkte til, at kommunerne kan ansætte flere pædagoger, og 100 millioner kroner til en tidlig indsats i kommunerne, så vi kommer udsatte børn i møde. Det er en indsats, som vil øge kvaliteten i vores daginstitutioner og selvfølgelig en indsats, som BUPL støtter op om. Det er en investering, vi ikke har råd til at lade være med at lave.
