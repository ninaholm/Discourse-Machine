Et højdepunkt
LEDER


Historisk vingesus vibrerer, når det nyvalgte socialdemokratiske folketingsmedlem Peter Hummelgaard i weekendens udgave af Information erklærer: &raquo;Velfærdsstaten &ndash; med alle dens fejl og mangler &ndash; er et civilisatorisk højdepunkt.&laquo;Læs også:&nbsp;&rsquo;Velfærdsstaten er et civilisatorisk højdepunkt&rsquo;Peter Hummelgaard forklarer: &raquo;Jeg kan ikke få øje på nogen anden samfundsmodel, som både har en acceptabel høj vækst over mange år, og som bruger den stigende velstand på at investere i de næste generationer og gøre tingene klogere og mere grønt. Og som samtidig er indrettet på en måde, så lønmodtagere kan kræve deres retmæssige andel af velstands- og produktivitetsstigningerne.&laquo;Bifald bør møde Hummelgaard, for det er sympatisk tale. Men hans ordvalg kommer også til at røbe, hvor velfærdsstaten er i klemme: &raquo;En acceptabel høj vækst&laquo; er en ydelse, man forventer af velfærdsstaten. Men som denne avis har beskrevet, vil forestillinger om &raquo;høj vækst&laquo; i traditionel forstand &ndash; dvs. kraftigt stigende bruttonationalprodukt, som Finansministeriet måler det &ndash; let vise sig uden hold i virkeligheden. Den materielle vækst har ramt begrænsninger; derom vidner de sammenflettede globale kriser.Og når kagen ikke bare kan vokse, bliver velfærdsstatens opgave i stigende grad at omfordele.Omfordelingen er i de seneste mange år &ndash; også under Thorning-Schmidts regeringer &ndash; gået den modsatte vej: Fra dem, der ikke har, til dem, der har rigeligt. Skal det vendes, skal velfærdsstatens sociale omfordelingsopgave vises tydeligere, end Socialdemokraterne har haft mod til de seneste mange år. Socialdemokraterne skal også turde sætte ind mod den underfinansiering, der truer velfærdsstatens leveringsdygtighed: Udgiftssiden vokser, blandt andet som følge af befolkningens aldring og de stigende sundhedsudgifter. Indtægterne, derimod, er truet af skrump. Der er ikke en skat, som borgerlige partier ikke ønsker at lempe eller opgive: arveafgifter, ejendomsskatter, moms, punktafgifter og indkomstskatter. Hertil kommer de summer, som via globaliseringen unddrages beskatning i Danmark. Vejen frem er ikke skattelettelser, men et velargumenteret forsvar for at skatterne stiger. Ellers sygner velfærdsstaten hen. Og socialdemokraterne kan trygt regne med, at populister på begge fløje vil give dem skylden.Et civilisatorisk højdepunkt, jovist. Men historien viser også, at civilisationer ikke kan tages for givet.
