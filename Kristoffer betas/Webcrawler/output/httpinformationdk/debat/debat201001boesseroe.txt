Bøsserøv ud af skolegården nu



Jeg har tit ønsket mig, at min søn, Frederik, var neger, kineser eller manglede en arm!Som far til Frederik på 16 år, der er bøsse, har jeg ofte tænkt, hvor fantastisk det ville ha været, hvis han havde gået i en folkeskole, der havde afspejlet virkeligheden i samfundet vedrørende seksualitet. Hvis han havde været i et skolemiljø, der afspejler, at 5-10 pct. af os er lesbiske, bøsser, bi- eller transseksuelle.  Hvis der dog bare havde været åbenhed om, hvem på læreværelset der var det, så de kunne bruges som rollemodel for både Frederik og hans skolekammerater i forståelsen og læringen af denne virkelighed.I stedet har det været voldsomt frustrerende gang på gang at skulle holde møder med lærere og drøfte følgende:Hvorfor skal Frederiks sidekammerat være en dreng?Hvorfor vil Frederik gerne gå Luciabrud?Hvorfor er det okay at kalde Frederik Bøsserøv?Hvorfor gider Frederik ikke spille fodbold i gymnastiktimerne?Hvorfor må Frederik ikke komme med til pigernes fødselsdag?Han er nok bare anderledes, hvilket har retfærdiggjort kammeraternes indtagelse af samme holdning, hvilket igen har gjort den overvejende del af Frederiks skolegang til en meget ensom affære.Hvori det mærkelige har ligget, har der aldrig været talt åbent om. Jeg har tit drømt om, at Frederik var neger, kineser eller manglede en arm, så det mærkelige var synligt for alle og derfor åbent at tale om.Åbenlys mistrivselFrederik fortalte mig engang, at det ville være meget nemmere for ham, hvis han bare var en Kvickly-dreng. Jeg anede ikke, hvad det var for én, så Frederik fortalte mig, at det var en dreng, hvis mor købte alt hans tøj i Kvickly, fordi han var ligeglad med, hvordan han så ud i tøjet og bare ville ligne alle de andre.Hvor mange børn sidder potentielt lige nu i den samme situation på stolene i klasseværelserne i folkeskolen?Mindst 5-10 pct. af befolkningen er LGBT- personer og med ca. 720.000 elever i folkeskolen, så ligger tallet mellem 36.000 og 72.000 tabubelagte børn, formentlig flere end antallet af elever med anden etnisk baggrund.Hvor alvorlig er denne problemstilling?Det er åbenlyst for enhver, hvad mistrivsel i op til 10 år i folkeskolen kan afstedkomme. Ny forskning viser desuden en væsentlig forhøjet frekvens af selvmordstanker blandt unge LGBT-personer.Ved middagsmaden i går spurgte jeg, om familien kunne nævne et navn på en skolelærer, de vidste, var homoseksuel. Det kunne ingen af os, til trods for 36 års samlet folkeskolegang.Jeg ønsker en debat om folkeskolens rummelighed af potentielle LGBT-personer, og at dette kommer på dagsordenen på Lars Løkkes 360 graders eftersyn af folkeskolen.
