Uorden og fremskridt



Brasilien er en af verdens 10 største økonomier, men hvad gavner dét millioner af fattige og arbejdsløse?/Romário, politiker og fodboldspiller&nbsp;Ligesom de andre såkaldte BRIK-lande har Brasilien oplevet en opbremsning i den økonomiske vækst – endda lidt mere end de andre. I perioden 2003-2010 voksede BNP i det sydamerikanske land med gennemsnitligt fire procent om året, og under den socialistiske præsident Luiz Inácio ’Lula’ da Silva blev gennemført der reformer, som trak 40 millioner brasilianere ud af fattigdommen på otte år og reducerede uligheden i et land, der traditionelt er blandt de mest ulige i verden. Men siden har stigningen i BNP været på 2,7 procent af BNP i 2011 og blot én procent i 2012, mens vækstudsigterne for 2013 er vurderet til mindre end tre procent. Den eksplosive udvikling skyldtes især tre vigtige faktorer: 1) En stærk international efterspørgsel, især fra Kina af de mange råvarer, som landet besidder til overflod. 2) En betydelig vækst i det indenlandske forbrug, som foruden øgede gennemsnitsindkomster blev stimuleret af nemme banklån. 3) En stor tilstrømning af udenlandsk kapital, som blev tiltrukket af vækstudsigterne i landet og accelereret af den store aktivitet på de internationale finansmarkeder.Mere end andre steder er afmatningen i Brasilien knyttet til eksterne årsager: Finanskrisen og udtømningen af den gældende vækst- og udviklingsmodel.Derfor er de protester, der brød ud i São Paolo den 6. juni som følge af en prisstigning på kollektiv trafik, og som siden har spredt sig til flere storbyer, heller ikke så specifikt rettet mod Lulas partifælle og efterfølger på præsidentposten, Dilma Rousseff, som de protester, der i 1992 tvang Fernando Collor de Mello til at gå af som præsident.Det er snarere et bredere spørgsmål om anvendelsen af offentlige ressourcer. Brasilianerne betaler mere i skat end man gør flere steder i Europa.Den umiddelbare anledning er, at opførelsen af store sports- og infrastrukturanlæg i forbindelse med kommende sportsbegivenheder står i skærende kontrast til mange brasilianeres behov for bolig, sikkerhed, uddannelse og sundhedsydelser:»Stadioner som i Den Første Verden, skoler og hospitaler som i Den Tredje Verden,« som der stod på et banner ved en af demonstrationerne.En af årsagerne til, at urolighederne eskalerede så hurtigt, er, at verden ser med under Confederations Cup, som er generalprøven på næste sommers VM-slutrunde i fodbold. Sådan er vilkårene i brasiliansk politik, i hvert fald indtil OL i 2016. Rousseff har derfor forsøgt at gøre demonstranternes dagsorden til sin egen. Mandag meddelte hun, at en stiftende forsamling med repræsentanter for landets 26 regioner skal indkaldes for at reformere landets politiske system, der ligesom i de øvrige BRIK-lande er plaget af store korruptionsproblemer:»Folk har fået nok af myndighedernes og de politiske lederes teaterspil, som består i at give udseende af, at alting hele tiden bliver bedre i vores land,« sagde antropologen og politologen Luiz Eduardo Soares i gårsdagens Information.Under Lula fik Brasilien et positivt omdømme, som var baseret på indtrykket af en ny verdensmagt med en progressiv socialpolitik. Roussefs kritikere mener, at hun i forsøget på at accelerere landets forvandling for måske at kunne få en fast plads i FN’s Sikkerhedsråd tillader en aggressiv industripolitik med store sociale og miljømæssige konsekvenser. I de sidste 10 år er der f.eks. alene i São Paolo, hvor trafikken i forvejen var tæt, kommet 2,6 mio. nye køretøjer – bl.a. som følge af incitamenter til privatbilisme. Udbuddet af kollektiv trafik står derimod slet ikke mål med behovet, hvorfor selv en lille stigning i taksterne altså kan udløse protester i Brasiliens urbane katastrofeområder.Problemet er, at for at imødekomme demonstranternes krav om velfærdsinvesteringer må regeringen øge de offentlige udgifter. Da statsbudgettet allerede er under pres, risikerer landets kreditværdighed så at blive nedgraderet af de amerikanske vurderingsbureauer. »Orden og fremskridt« står der henover det brasilianske flag, men udviklingen i landet er præget af den store uorden i verdensøkonomien.
