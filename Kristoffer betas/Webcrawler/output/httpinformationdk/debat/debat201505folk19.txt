Folk



 Lars Hedegaard
Den tilstundende folketingsvalgkamp bliver nu i lidt mindre grad en farce. Løsgængerkandidaten her afstår fra at stille op. På grund af tidsmangel, forlyder det. Farvel, sjove infights med Nationalpartiets Yahya Hassan.  
Pamela Geller
På ’islamkritikernes’ internationale konspiratoriske overdrev er Hedegaard en mindre fisk. Denne blogger, antagelig et mål for gårsdagens terror i Dallas, hævdede engang, at Obama er Malcolm X’s kærlighedsbarn.
Jean-Marie Le Pen
Nok er han ærespræsident og partistifter, men nu må den aldrende højreradikalist ikke længere udtale sig i Front Nationals navn. Det har datterchefen Marine besluttet. Hvad farmand angår, så agter han at fremture.
Mads Holger
For at signalere sit forsæt om at rydde op i dansk politik lod det konservative håb sit kampagnehold rydde op i svineriet efter venstrefløjens 1. maj-fest i Fælledparken. Deltog han selv? Nej, det ’havde han folk til.

