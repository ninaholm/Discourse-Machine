FOLK



 Emigranter
Så er der hjælp at hente til de mange venstre-orienterede, som har haft lyst til at emigrere efter valget. For faktisk skal man ikke rejse længere end til Roskilde, hvis man savner mennesker med hjertet placeret  til venstre. 
Vælgere
I følge den venstreorienterede netavis Modkraft.dk viser en repræsentativ afstemning blandt årets festivalgæster nemlig, at Enhedslisten med 25 procent af stemmerne, ville være det største parti, hvis Roskilde Festival var et land.
Liberale løver  
Valgets store joker var dog Liberal Alliance, der med 21 procent af stemmerne, ville blive festivallandets næststørste parti. Det ændrer dog ikke på, at Alternativet, Socialdemokraterne og SF og Ø tilsammen var de store vindere.
Servicevagter
 Man skal dog ikke glæde sig for tidligt. For en af festivalens servicevagter, Kristoffer fra Aarhus, siger om resultatet til Modkraft.dk: »Jeg tror, at Danmark ville brænde ned på fem dage, hvis Roskilde Festival skulle bestemme.«

