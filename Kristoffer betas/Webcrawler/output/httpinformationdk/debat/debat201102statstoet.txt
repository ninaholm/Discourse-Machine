Statstøttet braindumping

Højtuddannede udlændinge på grencardordning ender alt for ofte i servicefag.

I 2007 indførte Danmark en greencard-ordning for at sikre højt kvalificeret udenlandsk arbejdskraft til det danske arbejdsmarked.Selvom det flere gange er dokumenteret, hvordan denne gruppe af højtuddannet importeret arbejdskraft stik imod hensigten har presset indfødte ud af det ufaglærte arbejdsmarked i lande som Canada, USA og Holland, valgte den danske regering at overhøre bekymringer fra de faglige organisationer.Regeringens argumenter var de små årgange, et stadig faldende fødselstal og arbejdsmarkedets stigende behov for kvalificeret arbejdskraft. Samt naturligvis samfundsøkonomiens behov for vækst, produktivitet og konkurrencedygtighed.Vi skal altså ikke kun have den nødvendige arbejdskraft til rådighed, men også et kvalificeret arbejdspotentiale, der gør fyldest på de områder af arbejdsmarkedet, hvor der ikke findes tilstrækkeligt med danske specialister.Nu tre år efter indførelsen af greencard-ordningen viser Integrationsministeriets egne undersøgelser, at næsten 60 % af den såkaldte højtuddannede arbejdskraft, der er kommet til Danmark via ordningen, faktisk er beskæftiget ufaglært, især inden for 3Fs områder som hoteller, restauranter, service og industri.Denne udvikling er til skade for alle, både de danske ufaglærte, men især for de højtuddannede udenlandske arbejdstagere, som oplever, at deres ressourcer og kompetencer bliver nulstillet, og at de bliver groft misbrugt i servicefag.KrisetidPå grund af den økonomiske krise vil Danmark i de kommende tre år miste 229.000 ufaglærte job, og 122.000 af dem kommer aldrig igen. Det bliver en stor udfordring i de kommende år, at sikre arbejdspladser nok til både de ufaglærte og kortuddannede i Danmark, og derfor udgør de højtuddannede udlændinge både unfair konkurrence samt en statsautoriseret braindumping, som hverken de udenlandske arbejdstagere eller det danske samfund kan være tjent med.Vi kan have forståelse for, hvorfor udenlandske arbejdstagere med høje uddannelser ender på det ufaglærte område. De har pantsat hus og guldsmykker og optaget dyre lån for at kunne købe flybilletter og have til dagen og vejen.Når de ikke kan få, eller fastholde arbejde inden for deres egne fagområder, vil de naturligvis tage det arbejde, de kan få, og det er skruen uden ende.Derfor en opfordring til regeringen om ikke at medvirke til yderlige braindumping og unfair konkurrence, men reelt prøve at sikre arbejdstagere på greencard-ordningen, at de ikke ender som ufaglærte arbejdere i et fremmed land, men får et job, der matcher deres kvalifikationer.
