Ban Ki-moon kontra Helle Thorning-Schmidt
Når sprtsyn giver håb i modsætning til både lalleglad optimisme og lad pessimisme


Så enkelt kan det siges, og det blev sagt i går i mandagsavisen på hver sin side. På side 8: &raquo;Demonstrationen &ndash; den hidtil største klimamarch i USA&rsquo;s historie &ndash; fandt sted i New York i søndags to dage før et klimatopmøde for stats- og regeringschefer indkaldt af FN&rsquo;s generalsekretær Ban Ki-moon, der selv valgte at deltage i, hvad arrangørerne kaldte &rsquo;People&rsquo;s Climate March&rsquo;. Ifølge klimaguruen Bill McKibben &ndash; medgrundlægger af protestgruppen 350.org &ndash; er formålet at &raquo;ruske op&laquo; i de politiske beslutningstagere. Hvoraf en del danske af slagsen også var til møder i søndags. Og om dem blev noteret på side 7: &raquo;Ingen af de tre partiledere fra Socialdemokraterne, Radikale Venstre og Dansk Folkeparti berørte spørgsmålet om klimaændringer, bæredygtighed og grøn omstilling i deres hovedtaler på weekendens tre landsmøder, der alle stod i dagpengenes og den økonomiske politiks tegn.&laquo;Det er nok derfor, Ban Ki-moon bar en T-shirt med teksten &raquo;Jeg er for klimaindsats&laquo;, mens tromer, horn og slagråb lød i gaderne. &raquo;Det er på denne planet, vores næste generation skal leve. Der er ingen plan b,&laquo; sagde han til journalisterne. Og dermed til Helle Thorning-Schmidt og Morten Østergaard og Kristian Thulesen Dahl. Som altså mente, at der var andre og vigtigere udfordringer på dagsordenen.12,3 milliarder jordboereDet er ellers ikke, fordi det går ufatteligt godt med at sikre den næste generation skikkeligt klima og vejr: Aldrig nogensinde i målingernes historie har CO2-koncentrationen i atmosfæren været større end nu, og aldrig har den vokset hurtigere end nu. &raquo;Året 2014 er godt på vej til at blive et af de varmeste år, vi har målt.Globaltemperaturene for årets syv første måneder er i hus, og hos ét af de tre globale datacentre ligger 2014 foreløbigt som det varmeste år.&laquo; Nogensinde i målingernes historie. Meldte Meteorologisk Institut forleden. Danmark pumper dog stadig år for år sit relativt gigantiske bidrag hertil. Vi sætter et af de allerstørste økologiske fodaftryk på kloden, og verdensbefolkningen skulle have et par kloder mere, hvis alle skulle op på vores forbrug af materielle naturgoder.Måske fordi Thorning-Schmidts, Østergaards og Thulesen Dahls vælgere ikke er klar over, hvor faretruende rekorderne er. Og hvorfor Forenede Nationers generalsekretær nu desperat prøver at undgå, at det bebudede forsøg på at opnå en forpligtende global klimaaftale næste år i Paris kommer til at lide samme kranke skæbne, som overgik forsøget i København for fem år siden. Alligevel nøjedes statsministeren med at nævne &raquo;et renere miljø&laquo; i en opremsning af ting, hendes parti vil arbejde for, og Thulesen Dahl efterlyste &raquo;lidt mere fart på processen&laquo; om at udvinde skifergas.I en replik senere på de radikales landsmøde så Østergaard trods alt &raquo;frem til forud for Folketingets åbning sammen med statsministeren endelig at kunne løfte sløret for den nationale bæredygtighedsstrategi, som vi satte os for at udvirke med regeringsgrundlaget&laquo;. Forhåbentlig ikke blot med forsikringer om nedsat fossilt energiforbrug, men også med anvisninger på konkrete midler og indgreb. F.eks. en betalingsring for biler omkring København.Men navnlig, at bæredygtighedsstrategien også forholder sig til, at dyre- og plantearter i øjeblikket uddør mellem hundrede og tusinde gange mere hyppigt, end hvad der plejer at være normaltilstanden for Jordens liv. Konstateret i tidsskriftet Science og kommenteret af professor ved Institut for Bioscience ved Aarhus Universitet Jens-Christian Svenning med bl.a. ordene: &raquo;En masseuddøen (også i Danmark, hvor den nye rødliste siger, at 23 procent af de vurderede danske arter er truede), der først og fremmest skyldes, at arternes levesteder bliver ødelagt af os mennesker&laquo;.Som der bliver stadig flere af: Et nyt studie fra University of Washington viser, at der om 80 år &raquo;vil være op mod 12,3 milliarder mennesker på kloden. I kontrast til den opfattelse, man hidtil har haft om fremtidens befolkning.&laquo; For kun 50 år siden (1960) var vi omkring tre milliarder, nu er vi på vej mod de 12.Og stadig hyldes dogmet om, at naturen ingen materielle grænser har og kun evig, eksponentiel (renters og renters renters) økonomisk vækst kan sikre et moderne samfund &rsquo;sammenhængskraft&rsquo;. Ikke underligt, at nyere beregninger &ndash; foretaget af bl.a. professor Harald Sverdrup fra Lunds Universitet &ndash; viser, hvordan flere råstoffer allerede har passeret toppunktet for global produktion. Ved enbusiness-as-usual-adfærd vil toppunktet for global zinkproduktion blive passeret og produktionen begynde at falde omkring 2025. For sølv i 2032, platin i 2035, jern 2040, krom 2050 og så videre. &raquo;Vi er i forstadierne til et sammenbrudsscenarie. Det er nu, vi får advarslerne, og hvis vi ikke tager os af dem, bliver det meget ubehageligt,&laquo; påpeger Sverdrup.Håbgivende sortsynAdvarsler af den art spilder politiske beslutningstagere Thorning, Østergaard, Thulesen Dahl ikke tiden på. Fin anledning til lalleglad optimisme eller lad pessimisme. Dog ikke her. For hvor er det dog strålende, at en FN-generalsekretær og hans gadedemonstranter tør møde det allersorteste. Man kunne kalde det håbgivende sortsyn.
