Lær at elske Tyrkiet



USA, Storbritannienog Vestens øvrige demokratiforkæmpere følger lige nu med tilbageholdt åndedræt en uventet helt: Tyrkiets udenrigsminister, Ahmet Davutoglu, der i dag ankommer til Damaskus for at tale et alvorsord med Syriens mere og mere blodplettede præsident, Bashar al-Assad.Der er flere grunde til, at det var Tyrkiets minister, Hillary Clinton ringede til, da hun søndag forsøgte at få den besked igennem til Assad, at han skal holde op med at lade sit militær meje Syriens borgere ned. En af dem var, at Vesten ikke kan få Assad til at tage telefonen.Det var for eksempel vildledende, da nyhedsbureauet Ritzau søndag triumferende skrev i en rubrik, at »FN sætter Assad på plads over telefonen«. En mere retvisende tekst havde lydt: »Assad nedlader sig til at modtage et opkald fra FN-generalsekretær, Ban Ki-Moon, efter i ugevis at have ignoreret hans opkald hvorefter han sender sine tropper ud for atter at beskyde befolkningen, nu i en ny syrisk by.«Der kan ikke være gået mange minutter, fra Assad lagde røret efter sin samtale med New York, til han nikkede o.k. til invasionen af den østsyriske by Deir El Zour med op mod 250 kampvogne, voldsomme eksplosioner og et ukendt antal omkomne. Sådan gør kun en mand, der ønsker at demonstrere sin totale foragt for FN's opfordringer om at bringe alle voldshandlinger til ophør.Det er ikke specieltmærkeligt, at Assad affærdiger FN som en frygtsom flue. Sidste uges vage udtalelse fra Sikkerhedsrådet var resultatet af måneders tunge forsøg på at sige noget som helst om et vedvarende regeringsovergreb, der ifølge nogle har flere civile liv på samvittigheden end alle de øvrige arabiske forår tilsammen.Sikkerhedsrådets lande har ikke kunnet samle sig om en reaktion, der lød af alvor; Assad har i modsætning til storskryderen Gaddafi undgået at prale med sine massakrer og har indtil nu kunnet sætte sine penge på, at ingen orkede en ny intervention. Og med Syrien har Vesten og især USA med et land at gøre, der er svært at afstraffe. Samhandlen med USA er lig nul, og Syriens nationale identitet pryder sig ved sin selvstændighed fra Vesten.I de seneste dage er der dog sket skred. Først golf-landene, så den arabiske liga fordømte Assads overgreb, som i muslimske øjne ikke bliver kønnere af at være eskaleret ved indledningen af fastemåneden ramadanen. Og i går kaldte først Saudi-Arabien, så Bahrain og Kuwait deres ambassadører hjem fra Syrien. Det er et regionalt pres af en vigtighed, der langt overgår Hillary Clintons pressemeddelelser.Ahmet Davutoglu kan være manden, der har den syriske diktators øre. Tyrkiet er ikke nogen traditionel allieret af Syrien; tværtimod frøs forholdet mellem de to lande med den lange fælles grænse til is i 90'erne, hvor den kurdiske frihedsbevægelse PKK fik frit lejde på den syriske side af grænsen. Men siden anholdelsen af PKK-lederen Abdullah Öcalan er forholdet blevet varmere og varmere med visumfrihed, vareudveksling og en indtil for nyligt nær relation mellem Assad og den tyrkiske premierminister, Erdogan.»Vi har været tålmodigeindtil nu, men vores tålmodighed er ved at slippe op,« erklærede Erdogan i weekenden efter at have understreget, at han på grund af den 850 kilometer lange fælles grænse anser Syriens problemer som et »internt« anliggende for Tyrkiet. Han siger det med flere af Syriens livsliner i hånden. Ikke bare eksport, men tilgang af flygtninge og adgang til storebror i Iran: Fredag opbragte Tyrkiet en iransk sending med våben til Syrien, måske med libanesiske Hizbollah som slutmodtager.Også Syrien, som reagerede med heftighed på Erdogans advarsler, har klemmer på Tyrkiet; ikke mindst i det kurdiske spørgsmål. Men man lytter. Som i Libanon, hvis regeringsforhandlinger udenrigsminister Davutoglu også har mæglet i, og som i den anspændte relation mellem Israel og dets nabolande, har Tyrkiet i de seneste år antaget en enestående rolle som mægler med troværdighed på alle sider. Som et moderne demokrati, som ikke har givet afkald på sin muslimske identitet, og som en sund økonomi, hvis vækst langt overskygger sine vestlige naboers, er landet på vej til at blive en altafgørende magtfaktor.Det påfaldende er, at den udvikling er sket, altimens Tyrkiet stort set har tabt Europas interesse. Den gamle drøm om Tyrkiet som EU-medlem kan næsten ingen huske, heller ikke i Tyrkiet, og europæisk indflydelse i denne voksende regionale magt er dermed langt mindre, end den kunne have været. I stedet virker det sandsynligt og sikkert også ønskeligt at Tyrkiet vil bruge sin politiske energi på sine mellemøstlige naboer i stedet i de kommende år. At denne indflydelse kunne have været udøvet i tæt samspil med det europæiske fællesskab, er en drøm, der er gået af mode, men som europæerne burde genoptage.
