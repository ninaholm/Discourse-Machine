Dårligt arbejdsmiljø koster liv og helbred



Et bedre arbejdsmiljø kræver et stærkere Arbejdstilsynet. Det koster penge, og derfor nytter det ifølge 3F&rsquo;s arbejdsmiljøpolitiske chef, Ulla Sørensen, ikke med svingende, midlertidige bevillinger (&raquo;Arbejdstilsynet: Et politisk stedbarn&laquo;, den 24. Juni i Information). Ulla Sørensen har ret i, at et bedre arbejdsmiljø kræver et stærkt Arbejdstilsynet. Det kræver en bedre bemanding i form af faste stillinger i modsætning til de sidste mange års kortere projektansættelser. Desuden skal Arbejdstilsynet have flere sanktionsmuligheder over for virksomheder, der ikke kan eller vil sikre et sikkert og sundt arbejdsmiljø.Men der skal mere til for at forhindre, at 40.000 danskere årligt udsættes for alvorlige ulykker, og at 20.000 danskere hvert år påføres erhvervssygdomme. Enhedslisten foreslår, at alle ansatte skal kunne vælge en arbejdsmiljørepræsentant. Arbejdsmiljørepræsentanter skal have bedre uddannelse, bedre beskyttelse mod afskedigelse og ret til at gribe direkte ind, når kollegernes helbred er truet. Fagforeningen skal have adgang til virksomhederne og besigtige arbejdsmiljøforholdene. Arbejdsmiljørådgivning skal genindføres, og alle jobområder skal være omfattet af rådgivning. Der skal være arbejdsmiljøkrav i alle udbud, herunder kædeansvar. Det psykiske arbejdsmiljø, herunder stress, skal kunne forfølges på samme måde som giftige kemikalier eller ulovlige stilladser. Arbejdsmiljøloven skal strammes betydeligt op, således at arbejdsgivere mister retten til at drive virksomhed, hvis de ikke overholder loven. Direktører og arbejdsledere, som bryder loven, skal kunne fratages deres ret til at udøve ledelse. Desuden skal langt flere arbejdsskader anerkendes &ndash; især psykiske arbejdsskader. EU&rsquo;s deregulering af lovgivningen på arbejdsmiljøområdet skal bekæmpes.Det positive ved at investere i et bedre arbejdsmiljø er, at pengene kommer hurtigt igen i form af sparede udgifter til sygedagpenge og sygehusudgifter. Det koster i dag samfundet mere end 64 milliarder kroner om året at have et dårligt arbejdsmiljø i sygefravær, tabt produktion, medicin og sygehusudgifter. Oveni kommer den menneskelige smerte. En meget stor andel af dette beløb kan spares gennem en systematisk forebyggende indsats.Christian Juhl, arbejdsmarkeds-ordfører for Enhedslisten
