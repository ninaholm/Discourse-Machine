FOLK



 Folkloristikere
500 hidtil ukendte tyske folkeeventyr er kommet for dagens lys. De blev indsamlet af lokalhistoriker Franz Xaver von Schönwerth, der gør Brødrene Grimm rangen stridig. FOLK ser frem til Disneyversionen af Prinz Roßzwifl.
Morrissey
Mens popstjerner som Bono og Miley Cyrus lykønsker Irland med at have tilladt homoægteskaber, så er den tidligere Smiths-forsanger sværere at imponere. Han påpeger, at Irland også burde standse dyremishandling.
Silvio Berlusconi
Apropos dyremishandling, så har den forhenværende italienske premierminister oprettet en Instagram-konto på @silvioberlusconi2015. Her kan man blandt andet se den 78-årige politiker i færd med at kramme en lille puddelhund.
Art Garfunkel
I et nyt interview fortæller den ene halvdel af Simon & Garfunkel, at han i skoletiden kun blev venner med Paul Simon, fordi han syntes, det var synd for ham, at han var så lav. »Den medlidenhedsgestus har skabt et monster,« siger han.

