Uddannelser skal tænkes holistisk



For nylig kom statsministeren med regeringens bud på, hvordan erhvervsuddannelserne kan få en saltvandsindsprøjtning. Målet er, at flere unge vælger en fremtid som håndværker, butiksassistent eller omsorgsmedarbejder frem for at gå den slagne vej i gymnasiet.Regeringen er – på linje med resten af Folketinget – meget optaget af, hvordan vi får styrket fødekæden af faglært arbejdskraft til de danske virksomheder. Det er udtryk for rettidig omhu, som vi i DEA hilser særdeles velkommen. For skal man tro diverse fremskrivninger af manglen på arbejdskraft, står de danske virksomheder om få år og sukker efter faglærte.Men på trods af at regeringens udspil er et skridt i den rigtige retning, bliver vi ikke blæst bagover af benovelse. Der mangler stadig en samlet reform af alle ungdomsuddannelserne, og vi efterlyser et ambitiøst helhedssyn på ungdomsuddannelserne. En erkendelse af, at problemer og løsninger ikke er opdelt i siloer for henholdsvis erhvervsuddannelser og gymnasiale uddannelser. Selv om både minister og ordførere signalerer, at en reform af erhvervsuddannelserne blot er et skridt på vejen, er vi bekymrede over, at man fra politisk hold forpasser muligheden for at fremtidssikre hele ungdomsuddannelsessystemet.Politisk momentumTrafikken af unge, der begynder ét sted i systemet og ender et helt andet, er omfattende. 10 procent af en studenterårgang kommer ikke videre i uddannelsessystemet, og yderligere 10 procent ender med en erhvervsuddannelse 10 år efter, at studenterhuen er i hus.Det er derfor helt oplagt at benytte sig af det aktuelle politiske momentum og se på alle ungdomsuddannelser under ét. Misser vi chancen, risikerer vi, at de unge kommer til at kigge i vejviseren efter både praktikpladser, videreuddannelsesmuligheder og et meningsfuldt job.Alle sten bør vendes. Det er med de briller på, at politikerne bør sætte sig til forhandlingsbordet. Vi har akut brug for at sende et klart signal til de unge om, at fundamentet for det gode liv kan skabes mange steder i ungdomsuddannelsessystemet.&nbsp;Stina Vrang Elias, adm. direktør, tænketanken DEA
