I kulissen venter 80 tons lastbiler

Store lastbiler skal tillades inde i byen af hensyn til trafiksikkerheden - og jo større, desto bedre, lyder den uforståelige logik hos VKO.

Først sagde København og Halsnæs kommuner nej til at lade de 60 tons tunge og 25 meter lange modullastbiler køre på de kommunale veje. Siden fulgte Helsingør byråd efter med et "nej" ud fra erkendelsen af, at byens gader ikke er egnet til mastodonterne, men også et "ja", hvis blot staten vil ryste op med flere penge til en bedre lokale trafiksikkerhed.Og som det ikke er nok, så vil et flertal i Københavns Borgerrepræsentation nu forbyde lastbiler over 18 tons i de indre bydele. Et forbud, som enhver, der færdes på Nørrevold, vil finde yderst rimeligt.Nervøsiteten har bredt sig til Christiansborg: Tænk, hvis den slags greb om sig, og flere kommuner fulgte efter. Venstres Kristian Pihl Lorentzen siger det således: "Det er helt uholdbart, hvis vi begynder at få forskellige regler rundt om i Danmark - et uens Danmarkskort med forskellige forbudszoner."Hun giver sig nokKlar tale. Ingen skal lægge transportbranchen hindringer i vejen i form af tvangsruter og andre former for tekniske handelshindringer. Man må forstå, at varernes frie bevægelighed har meget høj prioritet i VKO-regeringen, thi et forbud vil blot medføre, at vil komme endnu flere - mindre - lastbiler ind i byen, og det vil være langt farligere for de lette trafikanter, siger Pihl Lorentzen til Politiken.Solid newspeak her. Store lastbiler skal tillades af hensyn til trafiksikkerheden, og jo større, desto bedre. Derfor må vi forstå, at med modullastbilerne, vil trafiksikkerheden få det endnu bedre.Nu vil de tre lastbilglade partier så bede justitsmor Lene Espersen om via et lovindgreb, at bremse kommunernes ret til selv at bestemme, hvad der må ske på de veje kommunerne ejer.Regeringen vil nødig stå i den situation, at når 'forsøget' med modullastbiler er forbi om tre år, og det gøres permanent - selv om EU siger, at dét må regeringen ikke - at der så vil der være endnu flere kommuner, der afviser modullastbilerne. Derfor gælder det om at være ude i god tid, synes at være tankegangen hos VKO.I kulissen venter 80 tons lastbiler på 33 meter. Dem har transportminister Carina Christensen - indtil videre - sagt nej til, men med den imødekommenhed hun udviser over for transportbranchens ønsker, så er det vel blot et spørgsmål om tid, inden hun giver sig.
