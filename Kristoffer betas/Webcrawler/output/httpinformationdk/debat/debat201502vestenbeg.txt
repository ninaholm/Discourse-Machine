Vesten begrænser alles frihed



Oven på weekendens tragiske hændelser må jeg indrømme, at en stor del af mig bare har lyst til at tage ud på en øde ø med en sivhytte og en fiskestang &ndash; uden internetadgang. For jeg er træt af mennesker, der synes vold og død er svaret på noget som helst. Træt af, at Danmark er ved at oparbejde et ry ude i verden som dem, der kæmper for retten til at håne og nedgøre andre. Det er ikke ytringsfriheden værdigt. Jeg er træt af, at Vesten hylder sig selv som frihedsforkæmpere, alt imens friheden begrænses &ndash; vores egen i form af øget overvågning og andres i form af ekskluderende handelsaftaler og immigrationspolitik.Jeg er træt af politisk dobbeltmoral, hvor regeringer tager på postulerede korstog for demokratiet og ytringsfriheden med hundredtusindvis af dræbte civile og totalt kaos til følge, samtidig med at de handler med og udviser stor respekt for lande, der næppe kan påklistres mærkatet demokratiske eller tilhængere af ytringsfrihed i det format, der kæmpes så hårdt for på den hjemmelige bane.Jeg er træt af, at skræmmebilleder styrer og tilsyneladende er ved at vinde kampen om, hvilken verden jeg skal leve i. Verden er rigere end på noget andet tidspunkt i historien, og vores overflod burde være grobund for rummelighed og overskud &ndash; ikke angst og begrænsninger.Men måske er jeg i virkeligheden mest træt af ekstremister. Uanset hvor de kommer fra og på hvilke fløje, de befinder sig. Ekstremister går kun andre ekstremisters ærinde, og deres eneste formål er had. Jeg synes, det er på tide, at vi giver ordet til alle andre end ekstremisterne.Begrænset ytringsfrihedJeg er stor tilhænger af ytringsfrihed. Autoriteter skal kritiseres &ndash; og det gælder både de sekulære og de religiøse. Ingen skal kunne sige sig fri. Men den absolutte ytringsfrihed er en illusion.Den har aldrig eksisteret og gør det heller ikke nu. Som mennesker begrænser vi vores udtalelser mere eller mindre bevidst i mange forskellige sammenhænge.Ord har betydning &ndash; og ikke kun i etymologisk forstand, men afhængigt af modtager, kontekst og historie. Begrænsningen er en konsekvens af vores medmenneskelige forståelse, og den skal vi være stolte af.At jeg bakker op om menneskers ret til at ytre sig betyder ikke, at jeg vil kæmpe for, at deres specifikke ytringer bliver hørt. Lige så lidt som jeg vil gå i brechen for neonazister, vil jeg gå i brechen for islamister eller islamofober.Iben Philipsen, København
