Overhørt i New York
New York jager boligudlejningshajer; friskoler, der skaber sociale skel og en britisk gadekunstner, der svinger spraydåsen


Sidste år benyttede 225.000 turister websitet Airbnb til at leje et værelse eller en lejlighed i New York til en pris, der er betydeligt lavere end den, man betaler for et hotelværelse.Men til forskel fra andre storbyer verden over er det ulovligt i New York at udleje sin lejlighed under 30 dage, og langt de fleste udlejninger gennem Airbnb er af en kortere varighed.Så nu har myndigheder besluttet at slå ned på ulovlig udlejning. Ikke fordi man gør sig håb om at smide Airbnb ud af byen. New York vil have Airbnb-værter til at betale hotelskat på seks pct. Man vil et åbenlyst misbrug til livs. Det viser sig nemlig, at nogle udlejere har skabt sig en lukrativ forretning ved hjælp af suspekte metoder.Ifølge Airbnb’s egne oplysninger har de 40 mest populære værter tjent 35 millioner dollar de seneste tre år.Statsadvokaten i New York, Eric Schneidermann, mistænker nogle af de succesrige værter for at være indehavere af boligejendomme, der har smidt faste lejere ud for at tjene flere penge på korte lejemål til turister.Statsadvokaten vil have Airbnb til at frigive oplysninger om de 15.000 værter i byen. Det har selskabet afvist. Tvisten er gået til højesteret i New York, som snart vil afsige en kendelse.Som modtræk har Airbnb bedt værter om at træde frem og forklare, hvor meget udlejning hjælper på deres økonomi. Én af dem er den invalide Kimberly Kay. Hun fortæller New York Daily News, at hendes familie ikke kunne overleve uden Airbnb.»En af de få ting, jeg stadig kan gøre, er at tage mig af gæster. Det giver mig en følelse af at være nyttig, hvilket er enormt vigtigt for en handicappet person. Det er, som om vores gæster fra hele verden bidrager til et velgørende formål uden at vide det.«HøjkasteskolerFriskoler er blevet et landsdækkende fænomen i USA. De er offentligt støttede, men nyder en større grad af selvstændighed end kommunale skoler. En udbredt opfattelse er, at børn får en bedre uddannelse på friskoler.Men kritikere fremhæver, at friskoler tager midler fra i forvejen underprioriterede kommuneskoler. Ikke overraskende forholder demokrater sig generelt skeptisk til friskolerne, mens republikanere støtter dem.Under valgkampen om borgmesterposten i New York påstod republikaneren Joe Lhota, at demokraten Bill de Blasio havde en hemmelig plan om at reducere byens tilskud til friskolerne.En tvivlsom påstand. Men det er dog korrekt, at de Blasio i sin tid som ombudsmand stod bag en rapport, der viste, at to tredjedele af friskolerne har til huse i de samme bygninger som kommuneskolerne. De har bidraget til at understrege de sociale forskelle mellem de to skoletyper. Det er noget, fagforeningsmanden Edwin Díaz har lagt mærke til.»Under borgmester Bloomberg har byen typisk eksproprieret øverste etage i en kommuneskole, renoveret og udstyret lokalerne med nye computere og indrettet flotte kantiner. Lærere, som ikke er medlemmer af lærerforeningen, er blevet hyret,« sagde Díaz.»Der er en separat indgang til friskolen, og eleverne er klædt i uniformer. På den måde skaber man indtrykket af en højere kaste. Det er ydmygende for eleverne og lærerne i underetagerne.«KunstjagtDen britiske gadekunstner Banksy har i hele oktober måned opholdt sig i New York på et stipendium, hvor hans opgave bestod i at producere et nyt værk hver dag i vidt forskellige bykvarterer.Den anonyme kunstner kaldte sit projektBetter In Than Outinspireret af et citat fra den franske impressionistiske landskabsmaler Paul Cézanne, som skal have sagt: »Billeder malet i atelieret bliver aldrig så gode, som dem malet udenfor.«Fordi Banksys virke – at tegne og male graffiti – er ulovligt i New York, lagde han først et foto af sit daglige værk op på sin hjemmeside, efter han havde lagt sidste hånd på det og var sikkert tilbage i sit atelier.For Banksy-fascinerede newyorkere var det lidt af en udfordring at holde øje med hans website dagen lang, og når billedet endelig tonede frem, fulgte kun en upræcis oplysning om dets placeringen; nemlig navnet på kvarteret, det var skabt i.Ikke desto mindre styrtede horder af mennesker hver dag rundt i et nyt kvarter på jagt efter kunstnerens seneste skaberværk. Og de færreste var skuffede.Den 23. oktober stjal Banksy et banalt maleri fra en genbrugspolitik, malede en naziofficer ind i billedet og kaldte det:The Banality of the Banality of Evil(Det banale ved ondskabens banalitet) Butikken vil sælge det på en auktion til 76.000 dollar.
