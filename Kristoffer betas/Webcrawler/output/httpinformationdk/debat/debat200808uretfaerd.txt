Uretfærdig rettergang
I 1400-tallet standsede Europa den fremtrængende muslimske hær ved Wiens bymure. Muslimerne blev slået tilbage, men besatte Balkan, hvor de i mere end 400 år underlagde den ulykkelige befolkning et regime, som i dag kendes fra de afskyelige diktaturstater i den arabiske verden
Befolkningen i det muslimske Bosnien er præget af korruption og mangelfuld infrastruktur. Derfor står de og stirrer misundeligt over til det velfungerende Republik Srpskaer, mener denne læserbrevsskribent.


 I 1400-tallet standsede Europa den fremtrængende muslimske hær ved Wiens bymure. Muslimerne blev slået tilbage, men besatte Balkan, hvor de i mere end 400 år underlagde den ulykkelige befolkning et regime, som i dag kendes fra de afskyelige diktaturstater i den arabiske verden. På nationalmuseet i Beograd hænger et stort skilderi af slaget på Solsortesletten, hvor det heltemodige serbiske folk slog den muslimske besættelsesmagt.
En sidste rest af den muslimske besættelse af Jugoslavien var at finde i Bosnien, hvor de bosniske serbere for 20 år siden fortsatte slaget på Solsortesletten i et forsøg på endeligt at befri Bosnien fra en muslimsk dominans, som er ensbetydende med den elendighed, der kendes fra andre muslimske samfund.
Radovan Karadzic var politisk leder i denne frihedskamp, hvor NATO sendte tropper til Bosnien, uanset NATO ikke havde nogen adkomst til at intervenere og vel heller ikke gjorde andet end at tælle de skud, der blev affyret.
Krigens vilkår
En krig kræver dødsofre, herunder civile. Undertiden også ofre der ikke synes rimelige, men det er krigens vilkår. Ingen drømte om at stille Winston Churchill til ansvar for bombningen af Dresden den 20. februar 1945, hvor 200.000 civile omkom uden bombningen havde noget militært formål. Men ved Daytonaftalerne i december 1995 var det opportunt for Slobodan Milosovic at få udpeget en syndebuk og Radovan Karadzic blev sammen med general Ratko Mladic ofret.
De bosniske serberes frihedskrig medførte oprettelsen af Republik Srpska, en ikke muslimsk del af føderationen Bosnien-Hercegovina. Republik Srpska har fuldstændig selvstændig autonomi og repræsenteres i udlandet af serbiske ambassader.
Jeg har besøgt såvel Republik Srepska som det muslimske Bosnien og må konstatere, at Radovan Karadzic' frihedskrig ikke har været forgæves. Det muslimske Bosnien er præget af korruption og mangelfuld infrastruktur, og befolkningen står og stirrer misundeligt over til det velfungerende Republik Srpska.
NATO har intet at gøre på Balkan, og den selvbestaltede NATO-domstol i Haag har ingen folkeretlig legitimitet med hensyn til at bedømme deltagerne i det interne opgør i EksJugoslavien og med den status Radovan Karadzic blev tillagt i Dayton har han ikke større chance i Haag end en snebold har i helvede.
At tale om retfærdig rettergang er en vittighed.

