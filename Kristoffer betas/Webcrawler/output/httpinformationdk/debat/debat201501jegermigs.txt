Jeg er mig selv
Fremad mod nye mål. Forude ligger 2015, og vi kan altid stå lidt tidligere op


Så er det overstået. Selv oprydningen, forhåbentlig. Sidste år mødte jeg en bekendt, ældre dame fra det bedre borgerskab et par dage inde i januar og spurgte, om hun var kommet godt igennem julen, som jeg vidste, hun skulle holde med børn og svigerbørn.&raquo;Det ved jeg snart ikke,&laquo; sagde hun med et skævt smil.&raquo;Man kommer jo altid til at sige noget, man aldrig skulle have sagt.&laquo;Åh, at være 80 år og have det helt roligt med at være et fejlbarligt væsen på jord.Der er en særlig klarhed og optimisme over disse første januardage. Skide 2014, jeg var så træt af dig og alt, hvad du gjorde mig til, en lang narcissistisk 40-årskrise. Slut med det. Forude ligger en kold og nøgtern måned.Jeg skriver altid nytårsforsætter. Det er ikke noget, jeg har med mig hjemmefra. Min barndom foregik dengang, det meste var samfundets skyld, så selvforbedring var ikke på tapetet.Men da jeg blev teenager, var individualiseringen kommet til Aalborg, og jeg forsøgte at få familien med på at fremsætte forsætter for det tilstundende år under nytårsmiddagen.Der var ikke ligefrem kamp om ordet. Ingen røg, så ingen ville holde op med at ryge, og sundhed handlede om fravær af sygdom, ikke om at tage 30 kilo i bænkpres.&raquo;Det kunne være fint, hvis vi fik lidt mere søvn,&laquo; sagde min mor prøvende, og det er jo et fromt ønske, når man har tre børn.Særligt når man er ansat som sygeplejerske i aftenvagt. Selv lavede jeg nytårsforsætter som at &rsquo;huske at aflevere mine biblioteksbøger til tiden&rsquo; og at &rsquo;stå tidligere op, så jeg kan nå at lægge øjenmakeup&rsquo;.Det sidste svarer vel nogenlunde til ét af de credoer, teenagepiger i dag dyrker:always be fuckable&ndash; direkte hentet fra den franske bestsellerHow to Be Parisian Whereever You Are, som oplister en række gode råd til dem, der gerne vil leve med lidt mere parisiskjoie de vivre.Stå tidligere op. Selvfølgelig kan man stå tidligere op for at lægge øjenskygge, der toner ud på en måde, man har set i Vi Unge. Eller for at løbe rundt om Søerne i vintermørket eller sidde i computerens blå lys og tjekke sin indboks. Til sidst kan det næsten ikke betale sig at gå i seng.Always be fuckable, så går det hele meget bedre.I dag er planlægning og optimering integreret i alt, hvad vi foretager os, og man behøver ikke hedde Svend Brinkmann for at diagnosticere kulturen som ramt af en målstyringsfetichisme. I mine børns skole formulerer eleverne deres personlige mål i elevplaner og på små sedler, klæbet fast til bordet med tape. Jeg kiggede på papirlapperne, da jeg var til juleklip i 3. klasse.&raquo;Jeg vil blive bedre til at huske mine bøger&laquo;, &raquo;jeg vil ikke fjolle med min sidemand&laquo; stod der med store, skæve bogstaver. Man må tidligt lære sig at plapre magten efter munden, for magten forventer disciplinering og personlig udvikling.Tilpasning eller modstand? Det er spørgsmålet, og svaret ender med et både-og herfra. Med tiden handler mine nytårsforsætter derfor latterligt nok i stigende grad om, hvordan jeg tvinger mig selv til at blive i nuet, frem for hvordan jeg rammestyrer de næste 12 måneder.Min søn har en souvenir, som han fik under en event på Nørrebro sidste sommer. Jeg husker ikke lejligheden, men man kunne vælge et badge, hvorpå den fortrykte tekst lød &raquo;jeg er&laquo; &ndash; og så var der et tomt felt, hvor børnene kunne tilføje &raquo;sej&laquo;, &raquo;sød&laquo;, &raquo;klog&laquo;, &raquo;Batman&laquo;, eller hvad de nu ville.Det er ikke uden en vis glæde, jeg kigger på det badge, der nu ligger i rodeskuffen med teksten: &raquo;Jeg er mig selv&laquo;.Signe Løntoft er journalist og ph.d.-studerende.Klummen er udtryk for skribentens egne holdninger
