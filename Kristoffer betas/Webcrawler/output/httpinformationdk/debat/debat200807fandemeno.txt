Nu er det fandeme nok!

-Det irriterer mig dagligt, at jeg skal indånde os fra biler, lastbiler, og bussers udstødning,- mener denne cyklende læserbrevsskribent. Model

Jeg er cyklist i København til dagligt. Jeg cykler eller går til næsten alt: indkøb, besøg, arbejde, kultur etc. Det irriterer og ærgrer mig dagligt, at jeg skal indånde os fra biler, lastbiler, og bussers udstødning. Jeg kan simpelthen ikke begribe, at vi som oplyste borgere vil acceptere den helbredsrisiko, som er forbundet med udledning af køretøjernes mikropartikler. Giv mig blot ét rimeligt svar på, hvorfor jeg skal udsættes for ufrivillig betydelig forurening? Hver dag endda. Blot fordi de dumme danskere ikke gider at tage cyklen eller det offentlige. Folk indkasserer befordringsfradrag for at køre en halv omgang om jorden for at komme på arbejde. Nu må vi selv (os der kan se lyset og problemet) tage affære som borgere.Et par eksempler: For kort tid siden kunne man i medierne høre om, at et svensk taxa-firma var begyndt at køre i biler til bio-brændsel. Adspurgt af journalisten, udtalte danske taxa-firmaer og deres branche (i vanlig stil) stinkende arrogant og bornert, at de ikke mente, at det var noget, der kunne fungere i Danmark, da biltyperne til biobrændsel og el-motorer, ikke opfyldte krav om plads og komfort. De svenske taxaer var altså en passant bemærket af typen Saab 9-5, altså i samme vognstørrelse som den hyppigst anvendte danske taxa, Mercedes E-klasse. Så det argument holder allerede ikke. Hvorfor skal det være så let for taxa-branchen at slippe med så dårlige og lodret usande argumenter, som selv et barn kan gennemskue og pille fra hinanden? Jeg fatter det simpelthen ikke. Biltyperne som taxa-vognmænd benytter i Danmark, er højst kraftige vogntyper, med en stor udledning af CO2 og mikropartikler til følge. Et andet eksempel er af politisk fødsel. Afgiftssænkningen der har kørt over flere år med gulpladebiler, eller reelt store firhjulstrukne biler, har været katastrofal. Hvordan kan man i dagens verden, med en CO2-katastrofe og klimaforandringer hængende som et veritabelt Damokles-sværd over hovedet, indføre så uintelligente regler, når samfundstendensen peger i stik modsatte retning? Det er ubegribeligt. Loven er nu lavet om, men det ænder ikke på, at vi nu har tusindvis af benzin-, diesel-, og CO2-forbrugende køretøjer på de danske veje. Med eller uden afgift.Jeg kræver:- Betydelig (minimum 50 pct.) afgiftssænkning på små personbiler. Sagt kort: Afgift proportionalt med miljøpåvirkning. (hvornår siver det ind hos politikerne?)- Betydelig (minimum 50 pct. igen) afgiftspålæggelse på store vogntyper til hyrevognsbranchen. Når de bliver ramt på pengepungen, skal de nok rette ind. Tro mig. Hvilken almindelig kunde i regnvejret kræver at blive kørt i en luksustaxa til en mio. kroner, når de prajer en taxa. Ikke ret mang, og du kan fandeme ej heller tillade dig det.- Tung trafik, store lastbiler og turistbusser, ud af indre by og brokvartererne.- Flere begavede politikere i Folketinget, (jeg stiller hjertens gerne op) og en anden, meget mere ansvarlig regering.
