FOLK



 Frisatte præster
Forleden udsendte en dansk sognepræst i folkekirken via sin Facebook-profil: ’Yes!!!! Så kom dagen endelig, hvor jeg fik udstået min straf.’ Den straffede sognepræst er Per Ramsdal fra Sydhavn Sogn i Københavns Kommune.
Forbrydere
Når Ramsdal blev straffet, skyldtes det, at han i en avis juledag sidste år tilstod, at han ikke tror på Jesu fysiske genopstandelse, og at det er en ’nødløgn’, når han ved begravelser forkynder opstandelsen for de sørgende efterladte.
Biskopper
Som straf blev Ramsdal indkaldt til tjenstlig samtale med Københavns biskop, Peter Skov Jakobsen, og måtte tilbagekalde sine ord om nødløgn. Endvidere blev Ramsdal sat i et ni et halvt måneders ’mentorforløb’ med en teologiprofessor.
Inkvisitorer
Nogle ville kalde mentorforløbet inkvisition. På Facebook kaldte Ramsdal det en ’lektiecafe’, som han sluttede med aflevering af en opgave om ’Himlens lyksaligheder’. Ramsdals Facebook-indførsler er nu slettet, skriver Kristeligt Dagblad.

