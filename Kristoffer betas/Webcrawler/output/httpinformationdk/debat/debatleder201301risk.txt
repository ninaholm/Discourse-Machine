Risky business



Værre er det altså ikke:&raquo;DONG Energy&rsquo;s soliditet i perioden 2007-2011 har været tilfredsstillende.&laquo;Dette er den overordnede konklusion i den rapport, Rigsrevisionen nu har fremlagt, om driften af det store statsejede energiselskab. En rapport, der udspringer af en henvendelse i december 2011 til statsrevisor Peder Larsen fra en whistleblower i DONG, der mente, at der blev ødslet uansvarligt med pengene under den administrerende direktør Anders Eldrups ledelse. Især blev der sat fokus på de store beløb til en gruppe højtrangerende nøglemedarbejdere. &raquo;Rystende&laquo; kaldte bestyrelsesformand Fritz Schur forholdene, da han den 14. marts 2012 på et pressemøde bekendtgjorde Anders Eldrups fyring med øjeblikkelig virkning.Statsrevisorerne bad Rigsrevisionen granske DONG&rsquo;s lønninger, investeringer m.m., og nu, et år efter anmodningen, ligger rapporten der.Om de meget omtalte lønninger, der satte dramaet i gang, konkluderer Rigsrevisionen: &raquo;DONG Energy&rsquo;s direktører og chefer samt en betydelig gruppe medarbejdere, der bl.a. omfatter specialister, har en løn, der ligger under niveauet i sammenlignelige private virksomheder.&laquo;Rigsrevisionen udtaler ingen kritik af den daværende DONG-ledelses brug af bonus og vederlag til nøglemedarbejdere.Så meget for Fritz Schurs melodramatisk iscenesatte udrensning af først Eldrup og siden flere af hans centrale topfolk. Mistanken om, at bestyrelsesformandens egentlige motiv var politisk uenighed med direktøren om især vindkraftsatsningen, svækkes ikke af den aktuelle rapportAf større interesse end løn- og bonusspørgsmålet er Rigsrevisionens vurderinger af DONG&rsquo;s investeringspolitik og indtjeningsevne.Hovedkonklusionen er, som nævnt, at selskabet har været solidt i perioden 2007-11. Men undersøgelsen afspejler samtidig, at DONG Energy opererer på et turbulent, p.t. krisepræget marked, som gør det nemt at ramme ved siden af i økonomisk forstand. Og endnu nemmere, når man supplerer det grundlæggende princip om at tjene penge med princippet om at bevæge sig mod større miljømæssig bæredygtighed i forretningen.Under Eldrups ledelse besluttede man f.eks. i 2009 at skrotte de vidt fremskredne planer for et stort kulkraftværk i Greifswald med et tab for DONG på én mia. kr. til følge. Det skete med henvisning til lokal tysk modstand, men det er ingen hemmelighed, at Eldrup var glad for at slippe af med kulprojektet som led i visionen om at skifte sort energi ud med grøn.I stedet for kul er der blevet investeret stort i naturgashandel på europæisk plan og i havvindmøller. Hele 59 pct. af DONG&rsquo;s samlede investeringer i 2011 gik til vindkraft, og i hele perioden 2007-11 er vindkraftens relative bidrag til koncernens indtjening steget, noterer Rigsrevisionen.Mindre heldigt er det gået med gas-satsningen på det europæiske marked. Her er indtjeningen &raquo;stærkt faldende&laquo; og hovedårsag til selskabets &raquo;særlig negative udvikling i 2012.&laquo;DONG er på dette område ramt af krisen, der har dæmpet efterspørgslen på energi generelt, og oven i det er man ramt af faldende kulpriser, der har fået dele af EU&rsquo;s elsektor til at skifte fra gas til kul. Ironien er, at de billigere kul bl.a. skyldes USA&rsquo;s skifergas-eventyr, der har skabt overskud af kul. Mens skifergassen, som ikke egner sig til eksport, dæmper USA&rsquo;s hjemlige kulforbrug og CO2-udledning, betyder den amerikanske eksport af billige kul højere CO2-udledninger i EU og bidrager samtidig til &raquo;en negativ indtjening på mere end tre mia. kr.&laquo; for DONG i 2012. Selskabet betaler prisen for at have vendt ryggen til kul og for at have holdt fast i den mindre klimabelastende naturgas.Trods tilfredsstillende soliditet i perioden 2007-11 er DONG i dag ifølge Rigsrevisionen under stærkt pres på grund af indtægtssvigt i gasforretningen kombineret med store investeringer i nye vindkraftprojekter, som endnu ikke er begyndt at generere strøm og indtjening.Rigsrevisionen advarer om, at DONG&rsquo;s offensive strategi er forbundet med risici på et internationalt energimarked med &raquo;betydelig konjunkturfølsomhed&laquo;.DONG&rsquo;s risikostyring har i &raquo;nogle&laquo; tilfælde &raquo;ikke været fuldt tilstrækkelig&laquo;, påpeger rapporten. Set med andre øjne betaler DONG som statsvirksomhed nu prisen for at have holdt fast i visionen om grøn omstilling i en turbulent kriseøkonomi.
