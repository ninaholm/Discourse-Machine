Et muslimsk svar på den seneste Muhammedkrise
Harmen over Alle tegner Muhammed-dag er på sin plads  men det rette modtræk er ikke indgreb i ytringsfriheden, men at det muslimske samfund åbner sig mere for ikke-muslimer, for kun sådan kan vi komme de antiislamiske fordomme til livs


WASHINGTON  Lad mig understrege, at jeg vil være den første til at forsvare ytringsfrihed for alle mennesker, uanset hvor stødende de måtte udtrykke sig. Pluralisme i holdninger, værdsættelse af og respekt for diversitet er sikre tegn på en nation i trivsel. Men omvendt indebærer ytringsfrihed ikke nogen pligt til at krænke eller udtrykke disrespekt for de religiøse trosforestillinger eller figurer, som andre mennesker agter og tilbeder.I en tilsyneladende reaktion på den seneste tids kontrovers om en skildring af Islams profet, Muhammed, i en episode af tegnefilms-sitcomenSouth Parklancerede en karikaturtegner fra  Seattle ved navn Molly Norris et opslag på internettet, der viste billeder, som hævdedes at ligne Profeten.Hun har siden taget afstand fra dette indfald og på sin hjemmeside erklæret, at »det er ikke mig, der har taget initiativ til at udråbe den 20. maj til Alle tegner Muhammed-dag«. Men hendes karikaturopslag blev erobret af en falsk gruppe, der brugte den som afsæt for at sprede denne opfordring som en virus over internettet. Mange af de giftige tegninger, som den såkalde dag resulterede i, er så modbydelige og obskøne, at det trodser enhver beskrivelse, og har da også vakt anstød og bedrøvelse blandt muslimer verden over  også blandt muslimer, som på ingen både har noget ønske om at sætte ytringsfriheden på spil.En Joe Wellington skabte også en Facebook-side viet til denne dag og måtte ligeledes efterfølgende beklage »de hadske påfund«, som siden inspirerede til. »Jeg er forfærdet over, at så mange mennesker har uploadet dybt forhånende billeder af Profeten.«Hvordan forholde sig?Trods Norris og Wellingtons vistnok oprigtige forsøg på at distancere sig selv fra stuntet, kunne flere muslimbashere og islamofober ikke dy sig for gribe en sådan chance for provokation. De fleste muslimer er af den opfattelse, at alle visuelle afbildninger af profeten er upassende, fordi de kan distrahere fra den rene tilbedelse af den ene Gud ved at føre til idoldyrkelse  noget, som er forbudt i islam.Hvordan bør muslimer og andre så forholde sig til disse seneste forsøg fra hadophidsere på at misbruge den dyrbare ytringsfrihed, som gjorde 20. maj til en fest i fornedrelse og fremmedhad?Før jeg besvarer spørgsmålet, vil jeg gerne understrege igen, at her i USA hylder langt hovedparten af muslimer ytringsfrihedens principper, ligesom de intet ønske har om at hæmme de kreative impulser hos karikaturtegnere, komikere eller andre.Min egen organisation, Council on American-Islamic Relations, har da også taget skarp afstand fra de få medlemmer af den marginale ekstremistgruppe RevolutionMuslim.com, som var afsender for de tilsyneladende dødstrusler mod skaberne afSouth Park. Denne gruppe, hvis bagmænd og sammensætning er draget i tvivl af mange muslimer, er helt uden troværdighed blandt amerikanske muslimer.Som mange andre muslimer var jeg selv lamslået over, hvordan store landsdækkende medier gav rigelig taletid til disse marginaliserede individer og samtidig fandt det belejligt at ignorere de hundredvis af moskeer og muslimske institutioner, hvis talsmænd kunne have givet dem et mainstreamperspektiv.Vær tilgivendeSom muslimer er vi nødt til at se på, hvordan profeten Muhammed selv reagerede på personlige fornærmelser.Den islamiske tradition beretter om en række tilfælde, hvor Profeten havde lejlighed til at øve gengældelse imod dem, som hånede ham, men hvor han afstod fra at gøre det. Han sagde således: »Forøv ikke ondt imod dem, der forøver ondt imod dig, men vær tilgivende og venlig over for dem.« &gt;Og i Koranen, 7:199, hedder det: »Vis overbærenhed! Påbyd, hvad der er ret og rimeligt, og vend dig bort fra de uvidende!«Her har vi den vejledning, som muslimer bør følge, når de giver udtryk for deres mishag og bekymring over de fornærmende skildringer af profeten Muhammed eller for den sags skyld andre profeter eller guder.I stedet for at reagere negativt mod de indskrænkede opfordringer på Facebook til at støtte Alle tegner Muhammed Dag, bør muslimer i USA  og i resten af verden  se ikke blot den 20. maj, men enhver dag som en lejlighed til at række ud til mennesker af anden tro og anskuelse for at bygge broer af forståelse og respekt.Den bedste og mest produktive reaktion på snæversynede kampagner som Alle tegner Muhammed dag er mere kommunikation, ikke mindre. Derfor er det tåbeligt at indskrænke den frie udveksling af idéer, således som Pakistan har gjort ved at lukke af for Facebook.Åbent-hus-møderEn Gallupundersøgelse fra i år viste, at antimuslimske fordomme svinder ind, når ikke-muslimer interagerer mere med almindelige muslimer og uddyber deres kendskab til islam.Derfor er den bedste reaktion over for dem, som prøver at latterliggøre Profeten Muhammed (eller andre trosretningers religiøse ledere eller symboler) at holde åbent hus-arrangementer i de lokale moskeer og at udvikle fællesaktiviteter i civilsamfundet, som kan inddrage muslimer såvel som ikke-muslimer. Af andre nødvendige tiltag må være at skrive oplysende aviskommentarer, der fortæller om profetens liv, historiske indflydelse og personlige karakteregenskaber, og som kan danne modstykke til den bagvaskelse, som nogle mennesker er opsatte på at fabrikere mod ham.Det ville være til fordel for os alle, hvis muslimer, jøder, kristne, buddhister, hinduer og så videre udviste den almindelige menneskelige anstændighed, som vores forskellige religioner kræver af os.Nihad Awad er leder af Council on American-Islamic Relations (CAIR), en muslimsk borgerretsgruppe i USA© Common Ground News ServiceOversat af Niels Ivar Larsen
