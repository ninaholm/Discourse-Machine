Indrejseforbud gør prædikant til martyr
Socialdemokraterne vil ikke stemme for et forslag om at indføre indrejseforbud til den muslimske prædikant Bilal Phi-lips. Forbudet vil være vand på Philips' mølle, mener Karen Hækkerup (S)


Folketinget skal ikke lovgive om indrejseforbud til en mand, som aldrig er dømt for noget, mener Socialdemokraternes retsordfører, Karen Hækkerup.»Philips' holdninger er modbydelige, men vi lever i et demokrati, hvor alle har ret til at sige deres mening,« siger hun og forklarer, hvordan den nuværende lovgivning er tilstrækkelig.»Så længe man ikke overtræder lovens grænser ved f.eks. at opfordre til vold eller på andre måder gør noget ulovligt, så synes jeg, det er problematisk at indføre et indrejseforbud. Derudover kan det virke direk-te mod hensigten at indføre forbudet,« siger Karen Hækkerup.»Forestil dig lige, at han møder op ude i lufthavnen og laver en 'Geert Wilders',« siger hun og henviser til det indrejseforbud, som den britiske regering pålagde den hollandske politiker i 2009.»Bilal Philips kan jo vælge at troppe op i lufthavnen alligevel, ligesom Wilders gjorde og lave et medie-stunt ud af det, som kun vil være vand på hans mølle. Det er langt mere effektivt at imødegå hans holdninger med protester og argumentation.«Men nu er det ikke voksne mennesker, han skal tale til. Har vi som demokratisk samfund ikke et ansvar over for børn og unge, som måske er mere modtagelige?»Jo, men forbudet vil bare gøre ham endnu mere interessant. De kan jo alligevel høre hans taler og lære om hans holdninger på nettet. Hvis vi siger: 'ham her er så farlig, at I ikke må høre på ham' og udsteder et indrejse forbud, så gør vi ham mere interessant end hans hold-ninger fortjener,« siger Karen Hækkerup og påpeger, at der er flere udemokratiske elementer i Danmark, hvis ytringsfrihed ikke bli-ver begrænset.»En af demokratiets og retssamfundets styrker er, at det er rummeligt, og at folk må sige, hvad de vil,« siger hun.Er det ikke at stikke blår i øjnene på os selv, hvis vi går ud og behandler det her ene ligesom alle andre? Vi har trods alt haft flere sager om radikaliserede inden for få år?»Man bliver nødt til at tænke det den anden vej rundt. Det kan godt være, der er nogle af de unge mennesker, som er modtagelige over for hans holdninger. Men på nettet kan han jo tale umodsagt til de unge og samtidig nå ud til mange flere,« siger Karen Hækkerup.»Vi skal derimod sørge for, at hvert eneste af de unge mennesker, som går ind til mødet, ved, at vi finder hans holdninger forkastelige. Det er den rigtige måde at gøre det på i et demokrati og i en retsstat.«Interviewet udgør den ene halvdel af Duellen (to synspunkter på samme sag) i dagens avis.Læs det andet synspunkt ved Martin Henriksen (DF)
