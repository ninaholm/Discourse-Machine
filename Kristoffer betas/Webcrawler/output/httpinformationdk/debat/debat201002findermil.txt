Hvor finder vi milliarderne?
Det nedslående er, at ingen  har øje for den helt store guldgrube: Kapitalgevinsterne i boligsektoren


Hvor henter vi milliarderne uden at forringe velfærden væsentligt, spurgte Information den 3. februar Arbejderbevægelsens Erhvervsråd (AE), Cepos, Enhedslisten (EL) og Concito. Hvorefter man lod tidligere overvismand Torben M. Andersen kommentere forslagene.Det var interessant - og nedslående - læsning.Cepos messer forudsigeligt efterløn og dagpenge, selv om alle ved, at de i overskuelig tid er urørlige.AE vil hente fem milliarder ved at ophæve skattestoppet. Fornuftigt, men ikke specielt ambitiøst, når underskuddet er på 96 milliarder. Desuden har S og SF i deres grasserende populisme lovet at bevare skattestoppet.AE's og Concitos øvrige forslag er sympatiske, men provenuet er luftigt og i bedste fald meget begrænset.Det eneste, der batter noget, er Enhedslistens forslag om at fjerne eller begrænse skattefradraget for private pensionsindbetalinger. Men Torben M. Andersen har selvfølgelig ret i, at det kun er midlertidigt. I det længere løb neutraliseres det ved, at pensionsudbetalingerne så ikke længere beskattes. Nuvel, med det nuværende budgetunderskud er en væsentlig om end midlertidig lettelse ikke at foragte.Tag kapitalgevinsterneDet nedslående er, at ingen af de fire adspurgte har øje for den helt store guldgrube: kapitalgevinsterne i boligsektoren. Alene i de sidste 8-10 år før priserne toppede i 2007, var der tale om en gevinst på mellem otte hundrede og et tusind milliarder kr. 1.000.000.000.000 kr.! Som ikke blev beskattet overhovedet, som i vidt omfang gik ud i forbrug, og som der ikke lå nogen form for produktion bag. Det er økonomisk galimatias.Og alle ved det. Hundredetusinder af boligejere har oplevet, at de i disse år tjente mere på sådanne prisstigninger end på ærligt, beskattet arbejde. Alle kan indse, at arbejdsfri gevinster burde beskattes i hvert fald på linje med arbejdsindkomst. Problemet er, at man ikke kan gøre det løbende. Skatten på f.eks. 40 eller 50 procent må blive stående i ejendommen og først forfalde, når gevinsten realiseres. Ved belåning af 'friværdien', ved salg eller frigørelse af kapital ved overgang til en billigere bolig. Kun derved kan man forhindre, at mange må gå fra hus og hjem eller blive hindret i at flytte.Den nuværende krise blev som bekendt udløst af netop en 'boligboble' skabt ved ansvarsløs långivning i forventning om fortsatte kapitalgevinster. Det er ubegribeligt, at ingen tager fat om ondets rod. Så meget mere som vi har set det før og vil komme til at se det igen. Fordi boliger har en helt anderledes lang levetid end alle andre forbrugsgoder er det faktisk det normale, at der akkumuleres kapitalgevinster i denne sektor. Det er de sidste års prisfald, der er unormalt. Men også den helt store chance.I 1990 kunne vi ærgre os over, at vi ikke havde beskattet det foregående tiårs gevinster. I 2000 det samme. Og i 2020 vil vi efter al sandsynlighed have grund til at ærgre os over, at vi ikke gjorde det i 2010. Med den mistillid til vælgernes fornuft, som præger de politiske partier, vil de aldrig kunne tage sig sammen til at røre de arbejdsfri kapitalgevinster, når disse er stigende. Chancen er der nu og vil ikke komme igen før næste krise.Forbrug og arvingerHvordan vil S og SF sikre velfærdsordningerne, hvordan vil de forhindre fyringerne i sundhedssektoren, hvordan vil de forbedre eller blot bevare niveauet på uddannelserne, hvordan vil de renovere de nedslidte folkeskoler o.s.v., når de lover at opretholde VKO's skattestop? Det virker ikke troværdigt. Skal vi tro, at de kan trylle? Uden en markant økonomisk udmelding forskellig fra VKO er de dødeligt sårbare i den kommende valgkamp. Vælgerne er ikke så dumme. De ved godt, at det koster. Der synes endda at være stemmer i at betale lidt mere i skat for at sikre disse ting.S og SF kan vel dårligt æde det uansvarlige løfte om at fortsætte skattestoppet i sig igen. Men måske kunne de mande sig op til før valget at præcisere, at der er én vigtig undtagelse: vi vil beskatte de arbejdsfri kapitalgevinster, men først når de realiseres, så det ikke rammer familiernes løbende økonomi med så meget som en krone. Det rammer kun belåning til forbrug - og jeres arvinger. Til gengæld vil det virkelig batte noget for finansieringen af velfærden på langt sigt.Det kan ikke gøres med tilbagevirkende kraft. Det optimale vil være at regne fra den aktuelle salgsværdi henholdsvis købsprisen, hvis den var højere. Toppriserne i 2007 kan vel næppe betragtes som 'velerhvervede rettigheder'.En skat på værdistigningen vil ikke give det helt store provenu i starten, når den først forfalder i takt med at gevinsten realiseres. Men det passer som hånd i handske med en afskaffelse af skattefradraget for private pensionsordninger, som har nøjagtig den modsatte tidsprofil: stort provenu i starten, aftagende over de næste 20-30 år.Information burde tage en ny runde med S, SF og RV om, hvor de vil finde milliarderne.Preben Wilhjelm, lic. jur., tidl. medlem af Folketinget
