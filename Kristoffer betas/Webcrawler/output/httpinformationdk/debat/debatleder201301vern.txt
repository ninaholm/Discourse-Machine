Verner Sandsiger



Både den tidligere og den nuværende regering tog fejl, mens formanden for A-kassernes Samvirke, Verner Sand Kirk, havde ret. Det måtte Beskæftigelsesministeriet og Finansministeriet erkende torsdag i sidste uge i et opdateret skøn for antallet af ledige, der står til at falde ud af dagpengesystemet.I efteråret 2012 skønnede Beskæftigelsesministeriet, at mellem 9.000 og 16.000 ville falde ud af dagpengesystemet i hele 2013 som følge af de dagpengestramninger, som VK-regeringen vedtog i 2010 med Radikale Venstre og Dansk Folkeparti. Vurderingen blev bakket op af Tænketanken Kraka, mens Dansk Arbejdsgiverforening mente, at forudsigelserne var for pessimistiske: Kun 4.800 personer ville falde ud af systemet i 2013, lød det fra arbejdsgiverne. Formanden for A-kassernes Samvirke, Verner Sand Kirk, der har en fortid i både AE-rådet og Beskæftigelsesministeriet, mente til gengæld, at virkeligheden så meget værre ud: Mellem 20.000 og 30.000 ville miste retten til dagpenge, lød det fra Sand Kirk, der fik at vide af bl.a. uddannelsesminister Morten Østergaard (R), at hans tal var ude af proportioner.Men Kirk havde ret &ndash; i al fald hvis regeringens seneste forudsigelser holder stik: Den opdaterede prognose fra regeringens embedsmænd viser, at mellem 17.000 og 23.000 vil falde ud i blot det første halvår af 2013.Det både uforståelige og pinlige vildskud forklarer de to ministerier med, at &raquo;færre ledige har forladt dagpengesystemet i efteråret sammenlignet med tidligere&laquo;, et &raquo;nyt datagrundlag som følge af akutpakken&laquo;, og at der ikke er så mange dagpengemodtagere som antaget, der kommer i arbejde umiddelbart før dagpengerettens ophør.For to år siden forudså LO-fagbevægelsen, at ca. 20.000 personer ville falde ud af dagpengesystemet, når forkortelsen af dagpengeperioden slog igennem. Daværende statsminister, Lars Løkke Rasmussen (V), sagde på sit tirsdagspressemøde, at effekten af dagpengereformen først ville vise sig på et tidspunkt, &raquo;hvor vi er totalt fri af krisen,&laquo; mens beskæftigelsesminister Inger Støjberg (V) i en kommentar til Ugebrevet A4 skrev:&raquo;De tal, som LO og andre har fremlagt om dagpengereformens konsekvenser, er bevidst manipulerende med det formål at jage en skræk i livet på folk. Det er noget af det mest kyniske, jeg har set i min tid i politik.&laquo;Nu kommer Støjbergs eget ministerium under ledelse af efterfølgeren Mette Frederiksen (S) med et opdateret skøn, der ligger tæt på fagbevægelsens første anelser. Og langt fra ministeriets egne forudsigelser i efteråret.Mens de opdaterede tal giver Kirk oprejsning, må en lang række MF&rsquo;ere kløjs i deres ord.Årsagen til de store forskelle skal angiveligt findes i, hvor meget de enkelte prognosemagere tager højde for adfærdsændringer i befolkningen. Som den radikale gruppeformand, Marianne Jelved, har sagt, bliver dagpengemodtagerne mere &rsquo;kreative&rsquo; i deres jobsøgning, jo tættere de kommer på dagpengerettens ophør. Men det slår åbenbart ikke så stærkt igennem i en krisetid. Baggrunden for Arbejdsmarkedskommissionens forslag om en konjunkturafhængig dagpengeperiode var netop &raquo;at balancere hensynet til forsikring og fleksibilitet på tværs af konjunkturer&laquo;.Af de partier, der vedtog dagpengestramningerne i 2010, har kun Dansk Folkeparti udtrykt ønske om at ændre beslutningen i lyset af den nuværende lavkonjunktur. Kristian Thulesen Dahl har flere gange krævet ændringer med henvisning til, at krisen er længere end forventet. Flere økonomer har de seneste dage erkendt, at de var for optimistiske i deres skøn over antallet af udfaldstruede dagpengemodtagere.Statsministeren og andre socialdemokrater har igen og igen sagt, at området bliver fulgt nøje. Men indtil videre har de nye tal ikke givet anledning til handling. Hvis det er fordi, regeringen ønsker at holde fast trods de forværrede konsekvenser, skylder den at sige det ligeud. Med Verner Sand Kirks ord til BT for nylig:&raquo;Vil man leve med at smide 20.000 ud, så skal man indrømme det. Og så skal man være villig til at stå ved det. Det er ikke fair at sige noget, der ikke holder en meter.&laquo;Det er på tide, at regeringen lytter. Også til Verner Sand Kirk.
