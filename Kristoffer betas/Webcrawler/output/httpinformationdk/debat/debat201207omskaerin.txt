Omskæringsdebat på afveje



Et forslag om forbud mod drengeomskæring måtte komme. Den kristne flertalsbefolkning er gennem islam blevet konfronteret med hvor forskelligt, folk praktiserer deres tro.Det er bare, for at sige det som det er, ærgerligt at lemlæstelse af pigers kønsdele også så flittigt er blevet kaldt omskæring. Mennesker, der normalt ville trække på skuldrene af en religiøs praksis der normalt foregår i hjemmene, er her i sommerkøligheden helt oppe i det røde felt, og der hører historien ikke hjemme.Har man helt glemt, at tidlig drengeomskæring i USA regnes for en sundhedsmæssig foranstaltning? I heteroseksuel kvindeporno kunne det indtil for få år siden ses, om en model havde velhavende forældre og var født på privatklinik: Han havde forhud.Et hurtigt oplsag i et leksikon, viser desværre, at der også i det amerikanske er skandalemagere. Historien om den omskæring i USA er helt forsvundet og erstattet af de nyeste, højst brølende overskrifter.Vil man have jøder i et kristent land, får man omskæring af drenge spædbørn. I de seneste dage har jeg ikke hørt noget argument, der ville overbevise et jødisk forældrepar om at en sekulær fortolkning af ceremonien vil kunne stå over den religiøse.Plads til religionTillad mig at inddrage professor Ole Wæver, som allerede i et interview i Information 8.-9. januar 2005 kaldte det ’heksejagt’ og ’håbløst forældet’ at slå andre i hovedet med sekulære argumenter. Demokratiet må kunne tåle religiøse argumenter.Hvordan vil man taksere de lovovertrædelser, der helt sikkert vil finde sted i de fleste jødiske familier? Jurister er forståeligt tavse.Man står over for et krav om en lovforanstaltning som en målelig og afgrænselig del af befolkningen helt sikkert ikke vil følge.Hovedsagen heril er, at det jødiske folk som mindretalsfolk gennem århundreder har vænnet sig til at følge loven i dets ’elskede, jordiske fædreland’, som det hedder hver lørdag formiddag i Københavns synagoger. Ved et eventuelt forbud vil de blive nødt til at bryde denne lov.Overrabbiner Bent Lexner har illustreret dette ved til et medie at parafrasere sanglinjen »’og det var Danmark’- i de tre-fire århundreder det varede.«Ellen Miriam Pedersen, Valby
