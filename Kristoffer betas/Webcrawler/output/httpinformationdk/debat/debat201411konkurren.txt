Konkurrencestatens børnehave
Jeg kan dokumentere mit pædagogiske arbejde herfra og til årets sidste lukkedag. Jeg kan få højtlæsning til at lyde som en landvinding inden for sprogstimulering. Det er ikke meningsfuldt, men jeg kan da godt gøre det for forvaltningens skyld


Den bekymrede pædagog ser spørgende på mig: &raquo;Hvad skal vi sige, når de kommer på pædagogisk tilsyn fra forvaltningen og spørger til vores sprog-stimulering? Jeg vil bare gerne vide, hvad vi skal sige.&laquo;&raquo;Så synes jeg, at vi skal sige, at det er vi glade for, at de spørger om, for vi har faktisk sprogstimuleret hele dagen. Først da børnene kom og blev afleveret, og vi talte om, at det havde sneet. Så da vi holdt samling og sang &raquo;Hjulene på bussen&laquo; og &raquo;Du skal klappe hvis du er i godt humør&laquo;. Så da Emilie legede med dyr sammen med Agnes, og vi hjalp med at huske dyrenes navne. Og så da vi spiste frokost og talte om grøden,&laquo; svarede jeg.&raquo;Jamen, hvad skal jeg så sige, hvis de i stedet for spørger til vores motoriktræning?&laquo; sagde en anden pædagog.&raquo;Så synes jeg, at vi skal sige, at det er vi glade for, at de spørger om, for vi har faktisk motoriktrænet hele dagen. Først da børnene kom og blev afleveret, og de selv tog hjemmesko på. Så da vi holdt samling, og de klappede og pegede. Så da Emilie legede med dyr sammen med Agnes, og vi hjalp med at huske dyrenes navne. Og så da vi spiste grød, og de brugte skeer og selv hældte hindbærsovs på.&laquo;&raquo;Jamen, hvad hvis de spørger til, hvordan vi har styrket deres sociale kompetencer?&laquo;&raquo;Så synes jeg, du skal sige, at det er vi da glade for at de spørger om, for &hellip; &laquo;Jeg er stort set lige kommet ind ad døren til det pædagogiske felt, og jeg er ved at kaste op over snakken om læreplaner og fokuspunkter og læringsmål.Jeg kan dokumentere og validere og legitimere mit pædagogiske arbejde herfra og til årets sidste lukkedag, men det er meningsløst, absurd papirarbejde.Jeg kan få min højtlæsning eller snakken over frokosten til at lyde, som om jeg har opfundet den dybe tallerken inden for sprogstimulering, og jeg kan få timerne i salen, hvor børnene rutsjer på de blå måtter og leger jorden er giftig til at lyde, som om her laves banebrydende motorisk træning. Jeg synes ikke, at det er meningsfuldt, men jeg kan godt gøre det. For forvaltningens skyld. Så forvaltningen kan sende beskeden videre op i systemet om, at vi gør to-årige børnehave-, skole-, studie- og erhvervsparate.Og jeg kan også godt begynde at opdrage på forældrene, så de kan gøre deres til, at børnene kommer hurtigere mod arbejdsmarkedet. En dag i løbet af min seneste praktik sad vi til et stuemøde og talte om selvhjulpenhed.&raquo;Lad os sige til forældrene, at vi har fokus på selvhjulpenhed, og at det er fint, hvis de vil støtte op om det derhjemme,&laquo; sagde pædagogen. Det syntes vi alle var en god idé. Det var først bagefter, jeg studsede. Vores melding var, at vi havde et projekt, forældrene skulle assistere os i. Et projekt, som vi havde defineret. Vi tog det for givet, at vi skulle blande os i familiernes hverdag.Vi prøver at presse børnene et sted hen, fordi det ville være fedt, hvis de var der i deres udvikling.&raquo;Jamen, de lærer det aldrig af sig selv!&laquo; siger pædagogerne frustreret. Det tror jeg ikke på.Jeg har set det mange gange. Man forsøger at lære et barn et eller andet. Skrig og skrål hver gang og hver dag. Man opgiver. Så går der tre eller seks måneder, så gør barnet det af sig selv. Fordi det er klar.Man har ladet sit ønske om, at barnet kunne et eller andet, overdøve ens observationer om, hvad barnet er i stand til.En dag vil jeg grundlægge min egen upædagogiske daginstitution, og jeg vil kun ansætte upædagoger. Vi laver det, vi har lyst til, og det, børnene har lyst til. Vi gør ikke noget for pædagogikkens skyld, og vi legitimerer ikke det, vi gør, pædagogisk. En upædagog tegner med børnene, fordi han eller hun har lyst til det, og fordi børnene har lyst. Vi skriver ikke ned i projektplaner, hvilke pædagogiske formål det opfylder at sidde og tegne.Vi gør det ikke, for at børnene skal lære at deles om farveblyanterne eller for at stimulere dem kreativt. Vi upædagoger tror ikke på læreplaner for to-årige. Vi tror på trivsel.Vi tror på, at børn lærer det, de har brug for, når de gør det, de har lyst til. Vi hjælper dem, når de har brug for det. Vi tror på, at ikke alle behøver at lære det samme. Vi tror på, at man ikke behøver være ens.Julie Top-Nørgaard er pædagogstuderende og skribent.Klummen er udtryk for skribentens egen holdning
