Distance-arrogance på lederplan
Bladbude har ligesom andre ufaglærte ikke idiotjob; de er samfundets kit


Informations leder udtrykker bladets og medarbejdernes mening, så det var en forunderlig oplevelse at læse bladets bagsideleder 'Spild af hjerne', den 28. juli underskrevet afrott.Her bliver arbejde som avisbud omtalt som: 'idiotarbejde på samfundets bund'.Bladet burde dog være blandt de første til at prise bladbude. Lederen er skrevet som opfølgning på forsidehistorien dagen før om en tidligere højtstående politichef fra Letland, der nu arbejder som avisbud og sommervikar i et gartneri i Grindsted. Han tjener herved ca. fire gange så meget, som han gjorde hjemme. Historien handler også om følgerne af hjerneflugt fra lavtlønsområder i EU så som Østeuropa og de baltiske lande til lande som Danmark med høje lønninger og bedre beskæftigelsesmuligheder. Men at det skal give anledning til at hænge et arbejde som avisbud og gartneriarbejder ud som idiotarbejde endda på samfundets bund, giver indtryk af både uvidenhed og arrogance.Hvor var et samfund herunder det danske henne, hvis der ikke var mennesker, der udfører alverdens servicefunktioner og job i øvrigt, der ikke kræver en egentlig uddannelse? Antallet af den slags mennesker udgør omkring en million i den danske arbejdsstyrke. Nu vides det ikke, hvor lederskribenten sætter grænsen for idiotarbejde. Er det også rengøringsassistenterne, der holder offentlige institutioner og private virksomheder herunder tog og busser rene, eller tankpassere, butiksassistenter, renovationsarbejdere, buschauffører, ufaglærte fødevare-, fabriks- og bygningsarbejdere, pædagogmedhjælpere eller de mange i forlystelsesindustrien? Hvor mange af medlemmerne af fagforbundene 3F, HK og FOA skal medregnes?Samfundets kitMan kan vende betragtningen 180 grader rundt og sige, at ikke mindst disse mennesker er samfundets kit og helt afgørende for sammenhængskraften i den materielle hverdag. De synes selvsagt ikke, det er morsomt, at deres arbejde og dermed en vigtig del af deres liv og identitet bliver set ned på. Man kan da også sige, at en del af et samfunds adelsmærke er, hvordan netop denne samfundsgruppe bliver anerkendt, samt hvilke løn- og ansættelsesforhold den har. Arbejdsmiljøet, ledelsestonen, arbejdsfællesskabet, muligheder for indflydelse og ansvar opnået også gennem kurser er lige så afgørende for denne gruppe lønmodtagere som for dem med en egentlig uddannelse.Kun den, der regnes af andre, regner sig selv, så andres syn er afgørende for selvrespekten og arbejdsglæden. Det burde være klart i tider, hvor anerkendelse er et nøglebegreb.Høj social kapitalNår Danmark i alverdens undersøgelser bon'er ud som en rigtig god nation, kommer det af vores høje grad af social kapital forstået som en befolkning, der ansvarligt og medvirkende bistår på hvert sit sted og også har vilkår herfor i form af skolegang, uddannelse og opkvalificering samt vilkår for indflydelse og selvstændig medvirken.Det lykkes kun, hvis der er gensidig respekt. Denne respekt viser sig velfærdsmæssigt bl.a. gennem uddannelsestilbudene og arbejdsmæssigt gennem aftalesystemet. De lokale distributører aflønner således deres bladbude efter overenskomster indgået med 3F.SkraldemændeneI mange lande kan man dårligt komme til for affald, og dem, der står for indsamlingen af det, bliver set ned på. I Indien står de kasteløse for indsamling af affald.Sådan er det ikke her, hvor skraldemænd har stor selvfølelse og stort ansvar for indsamling, sortering og rådgivning omkring affald. Hos R98 i København har det indtil for nylig været fællestillidsmanden Palle Nissen, der på brydsom og banebrydende vis har kæmpet for uddannelse og for miljø- og arbejdsmiljø samt for social rummelighed. Han og andre af hans karat er helt afgørende for denne type job, som der nødigt må ske hjerneflugt fra. Social mobilitet, der indebærer, at korttidsuddannede områder drænes for deres kloge hoveder, er ikke et demokratisk mål. Målet er som led i udviklingen af den sociale kapital, at alle arbejdsområder er uddannelsesdækket og har tiltrækningskraft.På bundenNu hedder det ikke mere klasser, men segmenter. I sig selv en kraftløs nyformulering, som nødigt må føre til nye former for arrogance bestemt af distance begrundet i uvidenhed. Mennesker på samfundets bund er ikke dem i arbejde, men de langvarige kontanthjælpsmodtagere. De er i det sidste årti sat ned på så lave ydelser, at det næsten ikke er til at overleve på. Blandt dem er mange med fremmed herkomst. De skal leve for beløb, der er langt fra de 18.000 kr. om måneden efter skat, som den tidligere politichef fra Letland nu har.
