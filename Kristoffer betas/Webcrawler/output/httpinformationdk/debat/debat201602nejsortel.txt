Nej, sorte liv tæller ikke – og mediedækningen viser det
Amerikanske mainstreammedier underrapporterer eller ignorerer politiets mange skuddrab på sorte medborgere – ikke af ond vilje, men fordi det sker så tit, at det ikke regnes for nyheder
Konfrontation mellem afroamerikanske borgere og politiet ses ofte efter politivold mod sorte, der medfører døden. Her i Baltimore i april sidste år, hvor den 25-årige Freddie Gray døde af kvæstelser i nakken, han pådrog sig i et salatfad på vej mod politistationen efter en grundløs anholdelse.

Når en hund bider en mand, er det som bekendt ikke en nyhed, da det sker ganske ofte. Derimod vil &rsquo;Mand bider hund&rsquo; være en stor nyhed.Der findes næppe en mere fortærsket sammenfatning af det journalistiske nyhedskriterium. For ret beset kan der udmærket være nyhedsværdi i noget, som sker med stor regelmæssighed og forudsigelighed.På grund af de fremherskende og stigende uligheder og uretfærdigheder kender vi journalister ikke til alle de verdener, vi foregiver at dække. Selv ikke når disse verdener ligger lige uden for vores dørtrin.Hvad vi glemmer at stille, er spørgsmål som disse: &raquo;Hvorfor bliver hunde ved med at bide folk?&laquo; &raquo;Hvem ejer de hunde?&laquo; Og: &raquo;Hvorfor er det hele tiden samme slags mennesker, der bliver bidt af dem?&laquo;De voksende politiske og økonomiske uligheder &ndash; både inden for nationer og imellem nationer &ndash; afspejles ikke blot ikke i dagens mainstreamjournalistik.De forstærkes i stigende grad også af uerkendte filtre for dennes dækning. Resultatet bliver en elitekonsensus, der højst forstyrres, når ​​den nye kommunikationsteknologis mere demokratiske mikrooffentligheder undtagelsesvis trænger ind i den større offentlighed &ndash; uden dog nogensinde for alvor at anfægte dette konsensus.Lugten af rotteLad mig i det følgende begrunde, hvorfor sådanne undladelser i langt højere grad burde gå journalister og redaktører på. Jeg vil gøre det med henvisning til amerikanske forhold, fordi det er i USA, at jeg selv har arbejdet som journalist i de seneste 12 år.Men de principielle og overordnede pointer &ndash; at vi kommer til at acceptere uacceptable forhold, når blot de bliver hverdagskost &ndash; har så vidt jeg kan bedømme gyldighed for stort set alle andre frie offentligheder i andre vestlige lande.I USA har vi præcise tal for, hvor mange politifolk, der i et givet år er blevet dræbt i tjenesten. Derimod findes ingen opgørelser over, hvor mange mennesker der er blevet dræbt af politiet.Sådanne skuddrab er ikke nyheder i traditionel forstand. De er hverken synderligt sjældne eller &ndash; for de involverede lokalsamfund &ndash; synderligt overraskende.Når de en sjælden gang får plads i nyhedsdækningen, er det kun, fordi mainstreammediernes nyhedsproducenter ikke længere kan tillade sig at ignorere dem. De bliver nyheder, fordi de sociale medier kan lugte en rotte, længe før mainstreamjournalistikken kan.F.eks. som da historien om Trayvon Martin &ndash; en 17-årig sort amerikaner, der i 2012 blev dræbt af en vagtmand, fordi hans hættetrøje fik ham til at virke mistænkelig &ndash; pludselige erobrede den nationale nyhedsdagsorden.Syv børn hver dagHver dag bliver syv børn skuddræbt i Amerika. I 2007 udvalgte jeg en tilfældig dag og rapporterede om alle drab på børn på den pågældende dag. En af dem omhandlede Brandon Martell Moore, en 16-årig afroamerikaner, der blev skudt af en sikkerhedsvagt ud for en butik i Detroit. Byens to største aviser kunne end ikke overkomme at nævne hans navn. De holdt sig til at omskrive politiets pressemeddelelser. Det var kort sagt en notits. Petitstof.Da jeg for nylig gentog øvelsen til brug for min seneste bog &ndash; med titlen Another Day in the Death of America &ndash; konstaterede jeg samme skødesløshed blandt lokale journalister, når det gjaldt om at rapportere om skuddrab på unge sorte mænd i fattige kvarterer.&raquo;Folk finder ikke noget opsigtsvækkende i det,&laquo; forklarede en journalist.&raquo;De tænker bare, at den slags er, hvad der nu engang sker i belastede boligområder.&laquo;Når jeg spurgte dem, om de havde kontaktoplysninger på familiemedlemmer, jeg kunne tale med, eller om de kunne fortælle mig om nye udviklinger i politiets efterforskning, var svaret altid, at de ikke længere fulgte sagen, fordi de for længst var sat på andre historier.&raquo;Desværre er drab ikke ualmindelige i dette område,&laquo; sagde en.&raquo;Medmindre der sker noget uventet, er det bare ikke den slags historier, vi følger op på,&laquo; sagde en anden.Hvad vi står over for her, er ikke så meget resultatet af en ond journalistisk vilje som konsekvensen af en ubevidst udeladelse. En udeladelse, der i sidste ende kan føres tilbage til den dødvægt af magt og privilegier, der usynliggør Amerikas sorte og fattige. Kort sagt er realiteten den, at næsten alle amerikanske storbyer har bydele, hvor børn og teenagere må regne med en daglig risiko for at blive skudt. At skulle opfostre sine børn her er at måtte indarbejde disse risici i sit daglige liv. Ligesom realiteten er den, at det lever større bysamfund bare med, på samme måde som man må finde sig i vejrliget.Nyhedsværdi ikke er det samme som menneskeværdi. Forholdt det sig sådan, ville forsiden på alle aviser og overskriften på hver en nyhedsbulletin hver dag lyde: &raquo;Barn død af sult.&laquo;Men hvilken værdi har en nyhed, hvis den ikke understøttes af nysgerrighed over for, hvorfor og hvordan tingene sker? Hvilken værdi har en nyhed, hvis den ikke understøttes af empati over for de berørte parter?Hund bider sort mandProblemet er, at i det øjeblik vi demobiliserer nysgerrighed og empati og blot tager for givet, at der uvægerligt bliver skudt sorte børn i belastede områder, kommer disse historier aldrig rigtig til offentlighedens kendskab. De ignoreres eller underrapporteres.Det viste sig, at den sikkerhedsvagt, der skød Brandon, var en politimand, der passede sit bijob. En politimand med en problematisk fortid: I 1971 var han blevet fyret, fordi han i alkoholpåvirket tilstand var indblandet i en trafikdødsulykke.Han blev i 1974 genoptaget i korpset efter en appelsag. Fem år senere skød og dræbte han en bevæbnet og beruset 31-årig mand under en nabostrid. Og fem år efter dette skød han sin kone under husspektakler, og hævdede over for retten, at det var sket i selvforsvar, fordi hun truede ham med en saks.Dette var en historie, som ingen havde fundet frem til, fordi sagen ikke blev skønnet værd at bore i.En dybereliggende historie skjult for det umiddelbare blik. En historie, der kun kom frem, fordi nogen brød med alle forhåndsantagelser og forfulgte den. Fordi de var i stand til at tage deres skyklapper af.Da en forstad til Ferguson, Missouri, for to år siden gik op i flammer, udløste det næsten universel fordømmelse i de amerikanske medier. Det amerikanske justitsministerium fandt det efterfølgende nødvendigt selv at undersøge det lokale politis fremfærd i byen.Den undersøgelse kunne foretagsomme journalister lige så vel have stået for, hvis deres agtpågivenhed over for systemisk diskrimination ikke var visnet bort.En af de sager, som undersøgerne fra det amerikanske justitsministerium fandt frem til, omhandlede en 14-årig sort dreng, der var blevet jagtet af en politihund og havde fået alvorlige bidsår i venstre arm, da han forsøgte at beskytte sit ansigt.Drengen fortalte, at de politibetjente, der havde pudset hunden på ham, også havde sparket ham i hovedet og leet ad det bagefter. Betjentene hævdede, at de havde reageret på en mistanke om, at drengen var bevæbnet, hvad han ikke var. De ministerielle undersøgere kunne også konstatere, at hver eneste gang en politihund havde bidt nogen i dette politidistrikt, var offeret sort.Med andre ord: Det viser sig, at nogle gange kan hund bider mand være en historie.Men en historie, vi går glip af.Gary Younge er britisk journalist, bosat i USA, men tilknyttet The Guardian.&copy; The Guardian og InformationOversat af Niels Ivar Larsen
