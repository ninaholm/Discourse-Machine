Cand.Konfus.
LEDER


Mon danske politikere og rektorer ville tillade, at Saudi-Arabien finansierede undervisning i arabisk sprog og kultur på danske universiteter? Eller at danske elever brugte lærebøger, der var udarbejdet af det russiske undervisningsministerium? Hvis man skal følge præcedens fra Kinas såkaldte Konfucius Institutter i Danmark, må svaret være: ja, selvfølgelig!Millioner af støttekroner overføres nemlig årligt til Aalborg Universitet, Copenhagen Business School (CBS) og Musikkonservatoriet i København for at drive lokale Konfucius Institutter i samarbejde med det kinesiske sprognævn Hanban. Foruden penge modtager skolerne sproglærere, splinternyt undervisningsmateriale og adgang til foredragsholdere fra Kina. Kvit og frit. Tilbuddet er dog for godt til at være sandt, mener Københavns Universitet (KU) og Aarhus Universitet, som begge har takket nej til at huse Konfucius. Institutterne er nemlig underlagt Kinas kommunistparti, forklarede KU-lektor Mette Thunø for nylig til Information: &raquo;Vi fastholder en armslængde i forhold til undervisning og forskning, der bør være friholdt fra udenlandsk regeringsindblanding &ndash; om det nu gælder Kina eller andre lande.&laquo;Læs også:&nbsp;Kina finansierer danske universiteterFor de økonomisk trængte universiteter er det fristende, men farligt at gamble med den akademiske uafhængighed til gengæld for en kapitalindsprøjtning. Uanset om det er KU&rsquo;s forskningscenter til 885 mio. kr. betalt af Novo Nordisk, CBS-brandingpakker til erhvervsvirksomheder &ndash; eller som her penge fra etpartistaten Kina, der undertrykker den nationale forskningsfrihed og fængsler kritiske professorer. Flere skandalesager og forsøg på (selv)censur har da også fået universiteter i Sverige, Italien og USA til at afbryde deres Konfucius-samarbejder. På Aalborg Universitet er det foreløbige modtræk at etablere &rsquo;vandtætte skotter&rsquo; i undervisningen, så Hanban-lærere for eksempel kun underviser i sprog, mens danske lektorer står for kultur- og samfundsundervisning. Opdelingen er i sig selv en anerkendelse af Instituttets problematiske natur, og det ligger meget fjernt fra ånden i det moderne universitet, hvor undervisning og forskning flyder frit på tværs af fakulteterne.&raquo;Du kan ikke åbne en bog uden at lære noget,&laquo; skrev filosoffen Konfucius for 2.500 år siden. Men uanset hvad kommunistpartiet vil lære os nu, bør det ikke foregå inden for rammerne af frie danske universiteter.Læs også:&nbsp;Kina vil vinde Vesten med blød magt
