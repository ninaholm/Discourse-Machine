Folk



 
	Yahya Hassan

	Et oplag på 21.000 for en digtsamling! Og med flere oplag på vej, nu også i Holland, Norge, Sverige og måske USA er jo mageløst for en debutant, ja for en digter i det hele taget. Tillykke og respekt ...

	Vita Andersen

	At sætte ny rekord bliver dog ikke nemt. Denne digters knækprosadebut ’Tryghedsnarkomaner’ kom i et oplag på 90.000 fra 1977 og frem. Også den stillede nådesløst skarpt på en barndom med omsorgssvigt.

	Erwin Neutzsky-Wulff

	Efterspørgsel er en lunefuld fætter. Den her nævnte kultforfatter, bror til Vita fra før, er på vej med et nyt hovedværk, blot betitlet Roman, som siges at være intet mindre ’den store fortælling om Danmarks undergang’.

	Læsere

	Om den undergang sker med et brag eller en klynken, ved vi dog kun hvis udgivelsen realiseres. 300 skal læsere bestille og betale før 1. november. Ellers vil udødelige tanker fortsat hvile i skrivebordsskuffen.

