Hvad er vigtigst for muslimer – koraner eller menneskeliv?
Massakren i Mazar-e-Sharif beviser endnu engang, at noget er råddent  i islams hus


Spørgsmålet har længe naget mig. Efter den uhyggelige nyhed om massakren i Mazar-e-Sharif bliver jeg nu nødt til at stille det åbent. For så vidt er nyheden ikke ny  den bekræfter kun det billede, vi i forvejen kender fra mange andre islamiske lande.Mit spørgsmål er: Hvad er mest værdifuldt for vore muslimske venner, koraner eller menneskeliv? Islamisk fromhed eller respekt for det ene liv, vi ved, vi har? Hvad skal vægtes højest , virkelighedens 'dennesidige' liv eller et – muligvis indbildt –  liv i 'det hinsides'?Mindst 24 mennesker blev dræbt og 45 såret under  protesterne imod afbrændingen af et enkelt eksemplar afKoraneni USA og den efterfølgende offentliggørelse af denne handling på internettet den 20. marts. Et stunt, som de amerikanske medier klogt nok valgte at  ignorere.Flere FN-medarbejdere, der var i Afghanistan for at udføre hjælpearbejde i det forarmede land, var blandt dem, som blev halshugget af muslimske fanatikere, som nu  formoder jeg  forventer at blive overdådigt belønnet af Allah ved deres død! Samtidig overvejer FN, hvorvidt og hvordan man vil kunne gennemføre sine operationer i landet fremover.Lad mig understrege: I lyset af det aktuelle niveau af muslimsk ærekærhed, temperament, adfærd og følsomhed, er det en stupid og uansvarlig provokation at brænde koraner. Men ingen nok så provokerende tåbelighed kan nogensinde retfærdiggøre pøbelers hysteriske voldsorgier.UerstatteligeSelv om jeg umuligt kan støtte afbrændinger afKoranen– et værk, jeg hellere så underkastet kritisk evaluering, revision, omskrivning eller omvurdering til et stykke skønlitteratur fra en fjern fortid – kan jeg ikke begribe, hvordan nogen kan påkalde sig denne handling som retfærdiggørelse for at halshugge mennesker og udgyde deres blod som protest. Hvilken forbindelse er der imellem den person, som brændte en koran i USA, og de personer, som blev myrdet i Afghanistan af vrede muslimer? Ingen.Vil det blod, som blev udgydt i Afghanistan, kunne erstatte den koran, som blev afbrændt i USA? Nej.Et brændt eksemplar af Koranen – selv tusindvis af brændte eksemplarer – vil altid kunne erstattes, hvorimod de liv, som blev taget af disse fanatikere, var uerstattelige.Psykologisk bristVi lever i en verden, hvor det at tegne en karikaturtegning af profeten, fremsætte en eller anden harmløs bemærkning om hans kærlighedsliv eller ytre kritik af passager i Koranen er tilstrækkelig anledning til at fremkalde muslimske optøjer og voldsreaktioner i store dele af verden – et åbenlyst tegn på en skæbnesvanger psykologisk brist hos millioner af muslimer i det 21. århundrede.Hvordan kan det være, at så mange muslimer er langt mere ophidsede over de oplevede krænkelser imod deres religion end af de grusomheder, som dagligt begås i dens navn?Hvor mange andre trossamfund udviser tilnærmelsesvis samme opflammelsespotentiale, samme oversarte følsomhed?Naturligvis behøver muslimer ikke stiltiende finde sig i, hvad de oplever som forhånelser. De har al mulig ret til at gå på gaden og demonstrere imod alt, hvad der vækker deres mishag  det være sig koranafbrændinger eller profettegninger. Men hvad de ikke har ret til i deres protesttilkendegivelser, er at krænke andres menneskerettigheder. Hvad de ikke har ret til, er at tage deres liv eller true dem til tavshed.Derfor må denne tvangstanke, at muslimer på en eller anden måde har ret til at dræbe og halshugge for at udtrykke deres vrede over 'krænkelser af islam' fordømmes ufortøvet og umisforståeligt af det internationale samfund og den civiliserede verden.Sådanne kriminelle ugerninger må ikke gå ustraffede hen. I dag må verdenssamfundet gøre den islamiske verden det umisforståeligt klart: Nok er nok! Vi vil ikke længere finde os i denne afskyelige opførsel, i dette attentat på alle menneskelige værdier, i denne religiøse galskab, i disse blodsudgydelser, pøbelmetoder, i dette fanatiske og hysteriske had.Latterlig udtalelseDesværre ser vi, at pression og intimidering virker. Chefen for FN's hjælpemission i Afghanistan udtalte efter massakren:»Vi kan ikke bebrejde nogen afghaner for dette. Vi bør kun bebrejde den person, som brændte Koranen og offentliggjorde dette.«Hvilken latterlig udtalelse!Det står klart, at alt for mange i den islamiske verden tillægger Koranen større værdi end menneskeliv og sætter  den for længst afdøde  profets navn eller billede over virkelige, levende mennesker. For at sige det rent ud: Muslimer er ofte tilbøjelige til at sætte islam over menneskerettighederne. Menneskeliv er intet, islam er alt, Koranen er alt, Allah er alt. Menneskeliv kan ofres for at fremme islams sag eller for at reagere imod krænkelser af islam. Sådan er de vildførte doktriner, som alt for mange muslimer hjernevaskes med, sådan er de dogmer, der formørker deres sind.Opildnet af agitatorRet skal være ret: Massakren lader ikke til at have været nogen spontan handling, men iscenesat af islamistiske agitatorer centreret omkring den reaktionære imam Mawlawi Abdul Qahir Zadran, der menes at have forbindelser til Pakistan. Det var angiveligt kredsen omkring Zadran, der opflammede masserne og bildte dem ind, at amerikanske kristne og hele USA's politiske establishment stod bag koranafbrændings-stuntet.Det gjorde de så dygtigt, at selv Mazar-e-Sharifs højeste gejstlige, imamen for byens berømte Blå Moské, Ansari, lod sig overbevise. Det var ifølge lokale journalister også Zadrans folk, som førte de ophidsede demonstranter hen til FN-missionen. Ansari har siden udtrykt sin fordømmelse af aktionen og sin medfølelse med de efterladte.OIC må vågneUanset fortrydelser som denne er den islamiske verden nødt til at gøre langt mere for at udrense de fanatiske strømninger i dens eget hus, som fremmedgør den fra den civiliserede verdens normer.Den Islamiske Konferenceorganisation (OIC) må nu vågne af sin slummer, opgive sin malplacerede jihad mod ytringsfrihed, for uden ytringsfrihedens indbyggede ret til at 'diffamere', læs kritisere religion, er ytringsfriheden slet ikke ytringsfrihed. For OIC må den nye mærkesag være at få de islamiske lande og det globale muslimske trosfællesskab til at sætte større pris på menneskers liv end på koraner.I modsat fald risikerer vi alle at blive gidsler for fanatiske menneskeretsforagtere.Leo Igwe er direktør for Centre of Inquiry i Nigeria.Oversat af Niels Ivar Larsen
