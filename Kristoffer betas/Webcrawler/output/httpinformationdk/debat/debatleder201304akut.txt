Akut kaput



Ulykkerne vælter ned over regeringen; de fleste af dem selvskabte. For et halvt år siden kaldte finansminister Bjarne Corydon (S) regeringens &rsquo;akutjobordning&rsquo; for &raquo;en fuldt og dækkende løsning&laquo; for de ledige, der er ved at falde ud af dagpengesystemet.Bluff, Bjarne! Ikke en gang hvert syvende opslåede akutjob går til en langtidsledig.Det viser en omfattende, landsdækkende kortlægning af samtlige opslåede akutjob, som analysefirmaet Kaas &amp; Mulvad har foretaget for Ugebrevet A4. Svar fra arbejdsgiverne bag 2.024 akutjob viser, at kun 14 procent er besat med langtidsledige. Overføres denne procent til alle 23.463 opslåede akutjob, er det kun 3.33o langtidsledige, som ordningen har bragt i arbejde.Det spidser yderligere til. I årets tre første måneder er knap 13.000 personer faldet ud af dagpengesystemet. Ved udgangen af denne april kan tallet være nået helt op på 15.ooo, anslår direktør i AK-samvirke Verner Kirk Sand. Får de ikke arbejde, er de henvist til kontanthjælp &ndash; som SRSF netop har forligt sig med de borgerlige om at stramme.Det fremgår af A4-undersøgelsen, at de private arbejdsgivere har slået færre akutjob op end det offentlige. Til gengæld er de private bedre til at ansætte langtidsledige.&raquo;Det rene cirkus&laquo; kalder arbejdsmarkedsforsker Flemming Ibsen det offentliges håndtering af akutjob: &raquo;Det er nærmest at gøre grin med de langtidsledige, når der slås akutjob op som bl.a. specialkirurger og psykiatere.&laquo;Til Ritzau giver den socialdemokratiske beskæftigelsesordfører, Leif Jahn Jensen, akutjobresultatet karakteren &raquo;ikke ringe&laquo;. Han henviser i øvrigt til alle de job, der vil komme ud af de igangværende vækstpakkeforhandlinger i Finansministeriet.Vågn af drømmen, Jahn Jensen! Regeringen kan ikke lade tusinder af familier glide ud over den økonomiske afgrund. Hjælp til de langtidsledige haster. Ja, faktisk er behovet ganske ... akut.
