FOLK



 @KnudBrixTV2
Kedeligt er det ikke at følge valgkampen på Twitter. ’Din politiske bevægelse minder om Tvind, si’r Finn Rudaiz­ky (DF) til @uffeel­baek under debat hos deres fælles frisør,’ kunne TV 2’s Knud Brix f.eks. rapportere forleden.
@ThDanielsen I
Tonen er i det hele taget ganske skarp. ’Beklager HTS. Folkets panderynker kan ikke fjernes med botox,’ tweetede Venstres folketingsmedlem Thomas Danielsen, hvilket vakte en vis opsigt og vrede.
@ThDanielsen II
Så meget faktisk, at Thomas Danielsen måtte beklage. ’Mit tweet i aftes har skabt stor debat. Jeg beklager botox-sammenligningen. Budskabet burde have været: ’Der er ingen nemme løsninger.’ Kunne han ikke have sagt det så?
@peterfalktoft
Og så var der tv-debatten mellem de to statsministerkandidater, der af tv-vært Peter Falktoft fik disse ord med på vejen: ’Begge statsminister­kandidater strides om, hvem der kan gøre Danmark ’mindst’ attraktiv.’ På alle måder forkert.

