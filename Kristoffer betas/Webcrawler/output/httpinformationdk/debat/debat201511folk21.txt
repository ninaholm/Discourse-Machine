FOLK



 CV-fusker
Uddannelsesminister Esben Lunde (V) har en bachelor fra en norsk missionshøjskole, skriver Forskerforum. I Lundes CV står der, at han er cand.theol. fra Københavns Universitet efter syv års studier. Sådan kommer du hurtigt i arbejde efter studiet.
Bibelkyndige
Ekstra Bladet borer i CV-fusket: ’Du kommer på kant med det 8. bud her (Du må ikke lyve, red.)?’ Esben Lunde nægter, men indrømmer, at CV’et kan misforstås. Ser ud til, at EB er merebibelkyndig end den teologiske ph.d.
Piratuddannet
Lundes undervisning foregik især på Dansk Bibel-Institut, som ikke er godkendt. Via den norske missionsskole kan de studerende alligevel blive optaget på teologi i Danmark. Sejt nok med en piratuddannet uddannelsesminister.
Fundamentalister
Dansk Bibel-Institut er imod homovielser, kvindelige præster, og forskningsministeren tror, Gud har skabt Jorden. Fundamentalisme hedder det. Så måske Naser Khader lige skulle gen-overveje Lundes statsborgerskab og valgret.

