Kokkekunst



DA JYTTE HILDEN var kulturminister, mente hun, at nyskabende kokke burde kunne belønnes af Statens Kunstfond med livsvarige ydelser. De er også kunstnere og og har været med til at højne standarden for madnydelse. Stor gastronomi taler til smagssansen, andre kunstarter taler til syns- og høresanserne.Det er således ikke et nyt synspunkt, formanden for billedkunstudvalget under Statens Kunstfond, Erik Steffensen,  netop har fremført. Kokke som Søren Gericke bør vises en kontant ære af det danske samfund.Det kunne man bestemt godt unde ham. Søren Gericke har haft en uvurderlig betydning for den madkunst - bemærk udtrykket - og respekteres som sådan af yngre generationer af kokke. Men at man er mesterkok, betyder ikke automatisk, at man er blevet rig. Og guderne skal vide, at man i millimeterdemokrati-tænkningen ikke har været alt for gode til at hædre dem, der hædres bør.TIDSPUNKTET er det dårligst muligt valgte. Der har altid været kritik af kunstfondens livsvarige hædersgaver, men specielt dem, der gives til i velhavende kunstnere, idet reglerne siger, at man ikke må skæve til sligt. At der modregnes, så de årlige ydelser svinder ind til næsten intet, når kunstnere, de færreste, tjener godt, synes ikke at gøre større indtryk på modstanderne.Ifølge en ny meningsmåling fra Greens Analyseinstitut mener 55 procent af befolkningen, at de bør afskaffes, hvilket den er i sin gode ret til, ligesom det er okay at diskutere måden, kunststøtten bruges på. Heldigvis for kunstnerne er kunststøtte i dag bredt accepteret. Men hvis kokke skal støttes, bør det ske med ekstra penge, ellers udhules støtten for de andre. Fodboldspillere omtales også som boldkunstnere, og hvad med skønhedskunstnere, tryllekunstnere og livskunstnere? Fortjener vi ikke alle komme på finansloven? Nåenej, der er vi jo allerede via brugen af skatteindtægterne.
