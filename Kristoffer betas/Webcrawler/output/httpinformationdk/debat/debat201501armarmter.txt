Arm i arm med terrorismen
Når Merkel, Cameron, Hollande og Thorning demonstrerer sammen med israelske terrorister i Paris, kan jeg kun se én begrundelse: For vore politiske ledere er der en afgrundsdyb forskel på franske, algeriske og palæstinensiske liv


Det var et vigtigt og højtideligt øjeblik, da Europas førende politikere i søndags deltog i demonstrationen i Paris mod to islamistiske terroristers massakre på 12 personer. Men højtideligheden frøs til is, da det viste sig, at statslederne gik arm i arm med en af verdens førende terrorister, den israelske premierminister Benjamin Netanyahu. Israels seneste massakre i Gaza kostede omkring 2.000 mænd, kvinder og børn livet.Hukommelsen er kort. I dag ved de færreste, at Israel fra 1948 introducerede terrorismen i Mellemøsten ved at massakrere hundreder, måske tusinder af indbyggere i palæstinensiske landsbyer for at skabelebensraumtil jøder. De færreste husker, at Israel i 1982 støttede kristne militsers massakre mod palæstinensiske flygtninge i Sabra og Shatila. Antallet af dræbte kunne ikke fastslås, men menes at ligge et sted mellem 800 og 3.500 civile. Både FN og en israelsk undersøgelseskommission fastlog, at Israel var medansvarlig for massakren.Om få år risikerer vi også at have glemt den massakre, Israel i fjor foretog i Gaza. Nogle få vil måske huske Israels forklaring om, at de omhyggeligt opfordrede palæstinenserne til at forlade deres huse, før de blev bombet. Men de fleste vil have glemt fortsættelsen, nemlig at når palæstinenserne så samlede sig på formodede sikre steder, f.eks. en FN-skole, et hospital eller en strandbred, blev disse tilflugtssteder også bombet.Ingen reality-krimi i GazaHvorfor demonstrerede Europas ledere ikke i fjor mod den langt mere omfattende zionistiske terror? Hvorfor flyttede de ikke til Gaza for ved deres tilstedeværelse at formindske massakren? Dermed kunne de også have givet tv-seere verden over et uforglemmeligt billede af, at vi i de vestlige demokratier ikke accepterer terrorisme med jødisk fortegn.Og hvorfor iværksatte de europæiske ledere ikke en klapjagt på de israelske terrorister af samme omfang som den, der blev iværksat mod de islamistiske terrorister? Man vidste jo endog, hvor de israelske terrorister befandt sig, nemlig i Knesset.Og hvorfor sendte Danmarks Radio mon ikke tilnærmelsesvist samme antal journalister til Gaza, som de sendte til Paris? Jeg gætter på, det skyldes, at DR med deres live-udsendelser kunne forvandle tragedien i Paris til en uforpligtende reality-krimi, der forudsigeligt ville få drabet på terroristerne som enhappy ending. Denne mulighed havde de ikke i Gaza, hvor seerne måtte efterlades i undren over, hvorfor de skyldige ikke blev fanget.Fransk statsterrorDe seere, som havde deres hukommelse intakt, måtte også undre sig over DR&rsquo;s kommentarer. Terrorhandlingen i Paris blev gjort til den alvorligste terrorhandling i Frankrig siden Anden Verdenskrig. Det passer mildest talt ikke.Den alvorligste terrorhandling foretog fransk politi mod muslimske demonstranter i Paris 1961. 30.000 demonstranter, de fleste med algerisk baggrund, protesterede mod den franske krigsførelse i Algeriet. Fransk politi dræbte ved den lejlighed 200 demonstranter &ndash; mange ved at de blev slået i jorden og kastet i Seinen, andre ved at de blev torteret til døde i politiets varetægt. Massakren blev beordret af politichefen Maurice Papon, som under den nazistiske besættelse af Frankrig havde samarbejdet med SS om at sende 1.500 franske jøder til de tyske udryddelseslejre. Det blev han dømt for i 1998. Men han blev aldrig dømt for terrordrabene på 200 muslimer. Det lykkedes endda de franske myndigheder at holde omfanget af denne terroraktion skjult i årtier.Jeg drager ikke det franske politis terroraktion frem for at undskylde de islamistiske terroristers utilgivelige handlinger, men for at vise, hvorfor franske muslimer i årtier har haft et anstrengt forhold til den franske stat. Det er også sådan, Michael Haneke bruger denne glemte katastrofe i sin filmSkjult(2005). Her udgør den en forståelsesramme for filmens nutidshandling.Vestlige statsledere demonstrerer imidlertid ikke, når terrorismen har et kristent eller jødisk fortegn. Når Angela Merkel, David Cameron, François Hollande og Helle Thorning-Schmidt går arm i arm med israelske terrorister i Paris, kan jeg kun se én begrundelse: For vore politiske ledere er der en afgrundsdyb forskel på franske, algeriske og palæstinensiske liv.Denne holdning er udtryk for en kynisme, som overgår enhver forstand.Christian Braad Thomsen er filminstruktør og forfatter
