Husk længden på en arm, politikere!
Når vælgerne ikke er tilstrækkeligt begejstrede for politikerne, sænkes barren for, hvad politikerne kaster sig over i håbet om at skaffe billige point og popularitet


Ifølge ejerne tog det kun fem minutter. Så var direktionen overbevist om, at det var fornuftigt at følge ejerens indstilling, selv om det egentlig brød med den strategi, de havde lagt for virksomhedens fremtidige udvikling.I denne uge har transportminister Magnus Heunicke (S) de-savoueret DSB&rsquo;s øverste ledelse. Som en del af en målsætning om at forsimple antallet af forskellige billettyper og gøre forholdene bedre for passagerer med kørestol, barnevogn eller bagage, skulle de såkaldte klapsædebilletter, der primært henvender sig til unge, skrottes. Det synes transportministeren bare ikke.&raquo;Jeg spurgte på et møde, hvor vigtig den her beslutning var for DSB. Var den vigtig, ville det være en anden sag, men fordi den er ubetydelig, så blandede jeg mig,&laquo; forklarede Magnus Heunicke til Berlingske Business.Ubetydelig var den åbenbart hverken for Heunicke eller DSBs ledelse. Men selvfølgelig betyder klapsædepladserne ikke alverden, når de kun udgør 0,1 procent af DSB&rsquo;s billetindtægter. Nej, det er princippet i, at politikere vil blande sig i ting, der dybest set ikke er noget, de bør blande sig i.Det har vi set flere tilfælde på inden for de seneste uger, for når vælgerne ikke er tilstrækkeligt begejstrede for politikerne og deres projekt, så sænkes barren tilsyneladende for, hvad politikerne kaster sig over. De nemme point skal hentes ved kasse 1.Sådan tænkte Lars Barfoed sikkert også, da han kastede sig frådende over DR&rsquo;s direktion, da det kom frem, at bestyrelsen og direktionen i DR havde besluttet sig for at nedlægge DR&rsquo;s underholdningsorkester i forbindelse med en sparerunde. En sparerunde, et bredt flertal i Folketinget &ndash; herunder Konservative &ndash; selv havde pålagt DR&rsquo;s ledelse, fordi politikerne ville glæde erhvervslivet ved at fritage dem for erhvervslicensen.&raquo;Jeg vil forsøge at få kulturministeren overbevist om, at hun skal sætte ind over for DR i den her sag. Hvis ikke hun bøjer sig, og vi i mindelighed kan fastholde, at vi beholder UnderholdningsOrkestret, så vil jeg søge flertal for det i Folketinget,&laquo; sagde Lars Barfoed til Berlingske Nyhedsbureau.Heldigvis havde kulturminister Marianne Jelved (R)ikke de samme lyster som Magnus Heunicke og Lars Barfoed til at blande sig i driften af en mere eller mindre politisk ledet virksomhed.Det er nemlig en usund uskik, at politikerne underkender de mennesker, de selv har udpeget til at lede virksomhederne. Der er jo netop en årsag til, at det ikke er transportministeren, der bestemmer billettyperne i DSB, eller kulturministeren, der bestemmer, hvordan TV-Avisen skal sendes på DR1.&raquo;Det er et alvorligt problem, hvis en minister blander sig i direkte statslige virksomheders drift. Indblanding i bestyrelsens og direktionens arbejde giver mindre strømlinede virksomheder, gør dem mindre effektive og skader bundlinjen,&laquo; sagde professor ved Copenhagen Business School, Steen Thomsen, til Berlingske Business.Ifølge Carsten Greve, der også er professor ved Copenhagen Business School, risikerer politikerne faktisk, at det skader virksomhederne, når politikerne &ndash; sikkert i den bedste mening &ndash; kaster sig over detailstyringen af virksomheden.&raquo;Man har brugt mange år på at etablere nogle spillerregler for statslige selskaber og få dem til at agere som almindelige selskaber. Det her er ikke hensigtsmæssigt for virksomheden, fordi det både skader omdømmet og skaber usikkerhed om, hvad der kan blive gjort til genstand for ministerens opmærksomhed,&laquo; siger Carsten Greve til Berlingske Business.Nu er det godt nok særligt inden for kulturverdenen, man taler om armslængdeprincippet.Men hvor kunne det dog være dejligt, hvis alle politikere huskede på længden af en arm. Og hvis Magnus Heunicke absolut gerne vil detailstyre DSB, så har den nuværende administrerende direktør, Jesper Lok, sagt sit job op med fratrædelse senest 31. august næste år.Casper Dall er leder af Informations Christiansborg-redaktion.Klummen er udtryk for klummistens egne holdninger.
