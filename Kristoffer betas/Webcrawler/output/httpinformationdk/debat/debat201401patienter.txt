Patienter ender i reformklemme



Reformen af sygedagpengeloven betyder, at patienterne nu loves en tidlig indsats og en hurtig udredning. Det er dog på bekostning af, at man allerede mister sygedagpengene efter fem måneder. Formanden for socialrådgiverforeningen påpeger i den forbindelse, at hun er bekymret for, om sundhedssystemet kan følge med i forhold til udredning af patienterne. Den nye reform sætter på den måde en masse patienter i klemme i systemet.Efter et fald for snart tre år siden har jeg oplevet sundhedssystemet indefra. Jeg er til dags dato stadig ikke udredt, og jeg har i forløbet fået flere forskellige forslag til diagnoser og behandling, der har varieret fra læge til læge.På de offentlige hospitaler har jeg oplevet lange ventetider, til trods for at jeg var sygemeldt med mange smerter, og befandt mig i en tilstand, der konstant blev forværret. Lægerne samarbejder ikke, og jeg oplevede konstant at begynde forfra på mit forløb.Da udredningen for alvor begyndte at trække ud, og jeg fortsat havde mange smerter, søgte afklaring og var bange for at komme til at stå uden sygedagpenge, valgte jeg selv at betale for en ny vurdering og behandling på et privathospital. Ventetiden på første konsultation var her syv dage, hvilket er overraskende hurtigt i forhold til de seks måneder, jeg ventede på Glostrup Hospital.På privathospitaler foretages der udredning, scanning og behandling på en og samme dag. Der lægges desuden en helhedsplan, der inddrager smertelindring og tværfaglig behandling med mulighed for opfølgning. For første gang i to et halvt år oplevede jeg en betydelig smertelindring.Patienter mister sygedagpengeJeg har efterfølgende klaget til Glostrup Hospital over mit forløb, og efter to måneders dialog har overlægerne og ledelsen nu indvilliget i at henvise mig til Middelfart Sygehus. Hvornår jeg bliver kaldt til konsultation, vides dog ikke. Det er kun fordi, jeg selv har en sundhedsfaglig baggrund, at jeg har været i stand til at navigere i systemet – og for mig har det taget lang tid at opdage og finde kræfterne til selv at tage affære.Det er afgørende, at vi satser på et mere helhedsorienteret sundhedssystem – også når vi vedtager reformer. Sygedagpengereformen kan have store konsekvenser for de mange patienter, der ikke når at komme gennem systemet, før de mister deres sygedagpenge.Hanne Linde, København
