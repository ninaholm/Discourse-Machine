CEPOS: Fogh svigter værdidebat om skat
Den liberalistiske tænketank roser konservative for at turde tage værdipolitisk debat om skatten. Venstre stikker hovedet i busken, mener CEPOS-direktør


Det er bekymrende, når statsminister Anders Fogh Rasmussen (V) ikke vil lade værdikampen omfatte lettelser i topskatten. Sådan lyder reaktionen fra direktøren af den liberalistiske tænketank CEPOS, som til gengæld roser de konservative for at opfordre til værdikamp på netop fordelingspolitikken."Værdidebatten er en del af skattediskussionen. Men debatten om ulighed har været tabu i Venstre siden sagen om Eva Kjer Hansen," siger Martin Ågerup med henvisning til, at den daværende socialminister for et par år siden måtte trække positive udtalelser om ulighed tilbage.Martin Ågerup peger dog også på, at det samfundsøkonomisk mest gavnlige er at lette i topskatten med henblik på at skaffe arbejdskraft og øge væksten."Så snart man gør det til en værdidebat, stikker Venstre hovedet i busken," siger han.I gårsdagens udgave af Information afviste Fogh at drøftelser om at lette topskatten var andet end teknik. Omvendt slog skatteordfører Mike Legarth (K) fast, at topskatten er udtryk for en jantelov, og at kampen mod den skal kæmpes.Uligheden må i spilHvorvidt topskatten er udtryk for jantelov vil CEPOS-direktøren ikke forholde sig til, men:"Det er en er en vigtig pointe at vores skattesystem straffer den form for adfærd som borgerlig-liberale og vel danskere i det hele taget støtter, nemlig flid, dygtighed, vilje til at uddanne sig og til at tage ansvar. Og det er en vigtig debat at tage," siger Martin Ågerup.Men selv om CEPOS-direktøren anklager Venstre for at stikke hovedet i busken er han ikke overrasket. Han henviser til, at Lars Løkke som et led i afvisningen af topskattelettelser for to år siden slog fast, at Venstre 'ønsker at være et parti for andre end dem, der har udsigt til en badebro og en speedbåd i Skovshoved Havn'."Der har Venstre spillet ind med en klar værdipolitik, som ikke er særlig borgerlig, siger Martin Ågerup og tilføjer:"Og det er bekymrende for udsigten til at tale nødvendige reformer. Det er svært at forestille sig, hvordan vi kan få løst nogle af de afgørende udfordringer i forhold til arbejdskraft, vækst og holdbarheden af de offentlige finanser, uden at det indvirker lidt på uligheden."
