Gymnasie-ranking er et blålys
Hvis man tror, man kan bruge Undervisningsministeriets ranking af landets gymnasier til at udpege de bedste og de dårligste, kan man tro om igen


Det er ironisk, at den nyligt offentliggjorte undersøgelse af danske almene gymnasiers eksamensresultat fra sommeren 2010, bærer stempletUNI C Statistik &amp; Analyse, thi ingen analyse er at finde i dokumentet. Så måske skulle man omformulere Disraelis gamle ord, om at der findes tre slags løgn: Løgn, forbandet løgn og statistik til: Der er tre slags løgnere: løgnere, forbandede løgnere og Undervisningsministeriet.I ministeriets 'undersøgelse', får vi alene en liste over samtlige gymnasiers eksamenskaraktergennemsnit, hvor gymnasierne er listet i rækkefølge med højeste karaktersnit øverst. På baggrund af listen har dagspressen allerede fremhævet de hhv. fem gymnasier med højest snit og de fem gymnasier med lavest snit.Ingen forskelDen første kritik af undersøgelsen har centreret sig om manglende analyse af årsager  sociale f.eks.  til det faglige niveau på de forskellige gymnasier. Den kritik ville være rigtig og vedkommende  hvis der vel at mærke er substantiel faglig niveauforskel på gymnasierne. For så kan det være relevant at finde årsagerne hertil. Min pointe er imidlertid, at undersøgelsen på ingen måde giver anledning til at tro, at der er en substantiel faglig niveauforskel på de bedste og ringeste gymnasier.Lad os starte med at slå fast, at hvis vi gav hvert gymnasium den karakter i karakterskalaen, som gennemsnittet for det enkelte gymnasium ligger tættest på, har praktisk talt samtlige gymnasier i Danmark opnået karakteren 7.Lad os dernæst slå fast, at medmindre samtlige danske gymnasier får nøjagtigt samme karaktergennemsnit, vil der med logisk nødvendighed være nogle, der har et højere gennemsnit end andre. At se det som et problem, er lige så misforstået som at mene, at landets sundhedstilstand er truet, fordi halvdelen af befolkningen dør i en tidligere alder end middellevealderen.Sandsynligheden for, at samtlige gymnasier skulle opnå samme karaktergennemsnit, er praktisk talt nul.Hvis der slet ingen substantiel faglig niveauforskel er på de forskellige gymnasier, ville vi altså lige præcis se en karakterfordeling som den aktuelle. Dermed kan undersøgelsen intet sige om, hvorvidt der ér en sådan niveauforskel.Lad mig, blot for morskabs skyld, alligevel give nogle betragtninger over mulige forklaringer på forskelle i karaktersnit. Lad os antage, at der alligevel var substantielle forskelle i karakterniveau på de forskellige gymnasier. Hvad kunne forklaringerne så være?Badefag og sliderfagEn forklaring kunne være, at de gymnasier med lavere karakterer har dygtigere og mere ambitiøse elever end de gymnasier med højere karakterer. Hvordan det, tænker du måske. Forklaringen er ligetil:Det er velkendt, at det ikke er lige nemt at få høje karakterer i alle fag. Antag f.eks., at den samme intellektuelle kapacitet og flid, der giver 7 i engelsk, giver 4 i matematik. Man kunne da forestille sig to gymnasier, hvor gymnasium 1 har relativt flere dygtige og ambitiøse elever end gymnasium 2. Det vil betyde, at gymnasium 1 har flere elever med matematik end engelsk, og gymnasium 2 flere elever med engelsk end matematik. Alligevel ville gymnasiet med de dygtigste og flittigste elever have lavere karaktersnit.Dygtigere lærereEn anden forklaring kan være, at gymnasier med lavest snit har dygtigere lærere. Det vil betyde, at langt flere tager en studentereksamen på disse gymnasier, fordi lærerne evner at tage hånd om selv de svageste. På gymnasier med høje snit dropper de svageste derimod ud, eller også overtales de til at skifte uddannelsessted. Så her er det fortrinsvis de elever med de høje snit, der tager studentereksamen. På den måde kan et lavere snit dække over, at flere består, men altså uden niveauet på gymnasiet som sådan er lavere.Vi kan dermed lave to konklusioner. Dels behøver der ikke at være nogen årsag til, at nogle gymnasier har lavere snit end andre  karakterfordelingen er nemlig præcis, som man skulle forvente, hvis der alene er tale om tilfældighed. Dels at hvis der vitterligt er forskelle mellem gymnasierne, er der slet ingen grund er til at tro, at årsagen skulle være at finde i ringere undervisning eller studiemiljø.Gok i knoldenSluttelig kan man naturligvis spørge, om en meningsløs og talmagisk publikation fra regeringen er så meget i strid med, hvad vi erfaringsmæssigt må forvente fra den kant, og om vi ikke bare kan trække på skuldrene?Hertil må jeg svare, at der er en eklatant modstrid mellem på den ene side at ville have flere unge mennesker til at tage en ungdomsuddannelse og på den anden side drive en kampagne, hvis budskab er, at halvdelen af landets gymnasieelever ikke skal tro, de er noget!Jeg plejer at minde mine elever om, at det eneste, man får ud af at bøje hovedet, er hold i nakken, og at de derfor skal løfte blikket og sigte efter stjernerne. Men hvad nytter det, hvis det eneste, de får ud af det, er et gok i hovedet fra landets undervisningsminister?Christian Nielsen er matematiklærer på Brøndby Gymnasium
