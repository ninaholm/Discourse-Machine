’Den ikoniske lederdyrkelse er ved at krakelere’
De nye, unge og selvoptagede medarbejdere vil gøre op med den ikoniske dyrkelse af lederne, spår CBS-professor Majken Schultz


Den ukritiske ledelsesdyrkelse vil krakelere, i takt med at de unge kommer ud på arbejdsmarkedet. Samtidig har den økonomiske krise bidraget til, at vi i stigende grad sætter spørgsmålstegn ved lederne. Det mener professor ved CBS, Majken Schultz.»De unge mennesker, der strømmer ud på arbejdsmarkedet kører et ’mig-projekt’. Dermed er de med til at sikre en mere selvstændig og individuel dialog mellem ledelse og medarbejdere,« siger Majken Schultz.Hun mener, at billedet af ledelse er blevet mere nuanceret, end det var før den økonomiske krise, og at krisen dermed har været med til at pille noget af glansen ved dyrkelsen af ledere og chefer.»Tilbage i 1990’erne så vi en meget ureflekteret og rosende skildring af ledelse og chefer, men nu er det mere accepteret at portrættere ledelsen mere nuanceret. Det er topchefen for Vestas, Ditlev Engel, et godt eksempel på. I dag viser man både en leders storhed og fald,« siger Schultz.Ifølge hende har de sociale medier spillet en væsentlig rolle i den kulturændring. Medierne har åbnet for en mere direkte, intern kommunikation leder og medarbejdere imellem, og lederne er blevet mere fokuserede på at føre en tæt dialog med medarbejderne gennem de sociale medier. På den måde tegnes der et mere nuanceret billede af ledelsens top, som ikke kun efterlader plads til rosende portrætter.Majken Schultz er ikke nødvendigvis enig med dagens kronikør i, at programmer somUndercover Bosshylder ledelsen og alene tegner et billede af chefen som guddommelig-»Faktisk har nogle af de danske oversættelser af programmet jo vist, at det er ledelsen, der ikke altid ved, hvad der rent faktisk foregår i deres egen virksomhed, og det er jo tankevækkende,« siger hun.
