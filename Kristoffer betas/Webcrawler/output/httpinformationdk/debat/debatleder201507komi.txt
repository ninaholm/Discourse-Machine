Komiske Løkke
LEDER


Paradoksalt nok leverer Lars Løkke Rasmussen (V) selv det uafviselige argument for sin egen fejlslutning. Med let hånd nedlagde statsministeren Irak-kommissionen ved i regeringsgrundlaget at skrive, hvad de fleste ved ikke passer: at den danske krigsdeltagelse allerede er &raquo;tilstrækkeligt belyst&laquo;.Det er en sandhed, end ikke Lars Løkke Rasmussen selv kan tro på. For netop manglende viden var i 2010 årsag til, at han som statsminister iværksatte en undersøgelse af de danske styrkers udlevering af fanger til irakiske torturfængsler. Hvis Lars Løkke Rasmussen har glemt sine egne argumenter, erindrede vi det for ham på gårsdagens forside.&raquo;Det, der er brug for nu, det er en samlet redegørelse. Min eneste interesse er, at vi får alt frem i den her sag,&laquo; sagde Lars Løkke Rasmussen dengang.Læs også:&rsquo;Det er en sag, som regeringen ser på med største alvor&rsquo;Siden efteråret 2010 er intet sket, og dermed fælder Lars Løkke Rasmussen sin egen begrundelse for at nedlægge Irak-kommissionen, der foruden det juridiske grundlag for dansk krigsdeltagelse skulle undersøge de danske soldaters udlevering af irakiske fanger.Borgerlige politikere og medier synker derfor dybt, når de i disse dage bifalder kommissionslukningen med argumenter om, at der er tale om en unfair politisk eftertackling på forhenværende statsminister Anders Fogh Rasmussen om en sag, vi for længst er blevet fuldt oplyst om.Overflødigt er det derfor desværre ikke at konstatere, at Danmarks rolle i Irak-krigen langtfra er &raquo;tilstrækkeligt belyst&laquo;.For nej, vi har ikke fået belyst det juridiske grundlag den danske deltagelse i Irak-krigen, der ganske bemærkelsesværdigt blev ændret helt op til, at de danske styrker blev fløjet mod Irak. Da kommissionen blev nedlagt, havde formand, landsdommer Michael Kistrup netop færdiggjort de &rsquo;overordnede temaer&rsquo; for afhøring af Anders Fogh Rasmussen, daværende udenrigsminister Per Stig Møller og en række centrale embedsmænd.Og nej, vi har endnu ikke fået afklaret de danske styrkers udlevering af fanger til irakiske torturfængsler. Denne avis kunne således i oktober 2010 godtgøre, at danske styrker ikke alene havde medvirket til at tage et højere antal irakere fanger end hidtil oplyst. Omfanget af tortur i fængslerne var ligeledes langt værre, end offentligheden havde haft indsigt i. Informations afdækning skete på baggrund af militære dokumenter lækket via Wikileaks. Vi beskrev desuden, hvordan de danske styrker sørgede for at have britiske kolleger med på operationer, så Danmark dermed slap for det folkeretlige ansvar.Alligevel blev VK-regeringen ved med over for Folketinget at afvise kendskab til tortur, selv om den var blevet advaret om det igen og igen. Hvem er ansvarlig for denne mulige misinformation af Folketinget? Venstres tidligere forsvarsminister og nyslåede gruppeformand Søren Gade.Læs også:Løkke løber fra løfte om åbenhedDet var netop disse afsløringer, der fik Lars Løkke Rasmussen til at forlange &raquo;alt frem i den her sag&laquo;, hvilket dog i dag ikke synes at påvirke hans indlysende forkerte beslutning.Åbenbart for de fleste er det, at Lars Løkke Rasmussen er ude i en politisk redningsaktion for partifællerne Anders Fogh Rasmussen og Søren Gade, der begge sidder i Irak-kommissionens saks.Regeringens støtteparti, Liberal Alliance, har de seneste dage vist en tiltagende og fortjenstfuld skepsis over for regeringens håndtering af Irak-kommissionen.Forleden fastslog partiets udenrigsordfører, Mette Bock, således her i avisen, at hun &raquo;principielt er for åbenhed og savner regeringens argumenter for lukkethed&laquo; i forhold til de dokumenter, Irak-kommissionen allerede har tilvejebragt.Deri har Liberal Alliance naturligvis helt ret. Desværre tyder intet på, at partiet&nbsp;vil tage Lars Løkke Rasmussen på ordet og udbede sig en &raquo;samlet redegørelse&laquo; i fangesagerne. Det var det eneste rigtige i oktober 2010. Det er det eneste rigtige i dag.For det er jo ikke bare noget sludder, når statsministeren og andre påstår, at grundlaget for og selve deltagelsen i Irak-krigen er &raquo;tilstrækkeligt belyst&laquo;. Det er så meget imod bedre vidende, at det i sin absurditet bringer mindelser om Iraks informationsminister under den amerikansk-ledede invasion i 2003. Hvad var det nu vi kaldte ham? Komiske Ali.
