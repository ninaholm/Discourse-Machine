Er miljøbeskyttelse forenelig med social retfærdighed?
Ny undersøgelse påviser, at det ikke er de fattiges krav om bedre levestandard, der truer biosfæren — det er de riges grådighed


Hver dag piskes miljøforekæmpere med de samme velkendte argumenter: Bruger vi penge på at beskytte miljøet, vil de fattige sulte eller fryse ihjel, gå uden sko eller skulle undvære skolegang.Godt nok er de fleste af dem, som fremfører dette argument, uvederhæftige. De støtter konservative eller neoliberale politikker, som holder de fattige nede og sørger for, at de få kan høste broderparten af verdens ressourcer. De hævder, at hvis man ikke må udvinde tjæresand i Canada, vil Afrikas bønder sulte. Trues Tescos overskud, kommer børn til at dø af malaria.Men nu tages spørgsmålet, om hvorvidt miljøbeskyttelse generelt er uforeneligt med social retfærdighed, også op af den internationale hjælpeorganisation Oxfam. Det sker i en betænkning, der udkom mandag.Oxfam er sat i verden for at forsvare verdens fattigste og hjælpe dem med at slippe ud af fattigdommen. I modsætning til højreorienterede klummister er organisationen motiveret af ægte bekymring for social retfærdighed.Seniorresearcher Kate Raworth, der har forfattet betænkningen, har formuleret to vigtige sæt af kriterier, som skal bruges til at vurdere, om økonomisk aktivitet vil hjælpe eller skade menneskeheden og biosfæren.Det første sæt vedrører minimumsgrænsen for ’social retfærdighed’. Det medtager forhold som fødevaresikkerhed, tilstrækkelig indkomst, rent vand og god sanitet, effektiv sundhedspleje, adgang til uddannelse, anstændige arbejdsforhold, moderne energiforsyning, kønsligestilling, social ligestilling samt muligheden for at gøre sin stemme gældende i demokratisk politik.Det andet sæt vedrører bæredygtighed for klodens livssystemer, herunder klimaændringer, tab af biodiversitet, kvælstof- og fosfat-anvendelse, ozonnedbrydning, havforsuring, ferskvandsforbrug, ændringer i arealanvendelse, partikler i atmosfæren samt kemisk forurening.Truslen fra de rigeVi lever allerede på den forkerte side af bæredygtighedsgrænsen, når det gælder klima, biodiversitet og kvælstofbrug, og vi er tæt på grænsen i forhold til flere af de øvrige indikatorer.Spørgsmålet er, hvad der vil ske, hvis alle de mennesker, der befinder sig under grænsen for social retfærdighed, løftes over den? Vil det skubbe os ud over bæredygtighedsgrænsen? Ifølge Raworth er svaret nej.F.eks. vil man kunne producere tilstrækkelig mad til de 13 pct. af verdens befolkning, der lider af sult alene ved at forøge de globale fødevareforsyninger med 1 pct.At sikre elektricitet til de 19 pct. af klodens befolkning, der pt. må undvære den, vil kun hæve det globale udslip af CO2 med 1 pct.At bringe alle over den globale absolutte fattigdomsgrænse (1,25 dollar om dagen) vil fordre så lidt som en forøgelse på 0,2 pct. af den globale indkomst.Det er med andre ord ikke de fattiges behov, der truer biosfæren. Det er de riges krav.Raworth påpeger, at halvdelen af verdens kulstofemissioner frembringes af kun 11 pct. af den globale befolkning. Alene det dyrefoder, der anvendes i EU-landene (7 pct. af verdens befolkning), bruger 33 pct. af klodens bæredygtige kvælstofbudget. »Et overdrevent ressourceforbrug hos verdens 10 pct. rigeste,« konstaterer hun, »gør indhug på det ressourceforbrug, milliarder af andre mennesker behøver.«Den politisk nemme måde at bekæmpe fattigdom på, er at forsøge at hæve levestandarden for de fattige, mens man intet foretager sig for at begrænse forbruget hos de rige. Det er den strategi, næsten alle regeringer følger. Desværre er det opskriften på miljøkatastrofer, som spreder fattigdom og afsavn. Som Oxfams undersøgelse fastslår, er social retfærdighed umulig uden »langt større global lighed i brugen af naturressourcer, hvor de største reduktioner skal komme fra verdens rigeste forbrugere«.Omfordeling er et mustOxfam peger på, at overskridelse af grænsen for bæredygtighed »kan undergrave de menneskelige udviklingsmuligheder, først og fremmest for kvinder og mænd, der lever i fattigdom.«Klimaforandringerne er allerede ved at gøre tilværelsen elendig for nogle af verdens fattigste mennesker. F.eks. viser en netop udgivet rapport fra New Economics Foundation, at overfiskning har har ført til tab af omkring 100.000 job.Men ligesom forfejlede grønne politikker som f. eks. satsningen på visse typer biobrændstof kan skade de fattige, kan også fejlagtige politikker til fattigdomsbekæmpelse skade miljøet. Når f.eks. gødningstilskud tilskynder bønder til at bruge mere, end de har brug for, sådan som det sker i Kina, går penge, der var afsat til at fattigdomsbekæmpelse kun til at forurene vandforsyningen.Indrømmet, ekstrem fattigdom kan skade miljøet i lige så høj grad som ekstrem rigdom. Mennesker uden adgang til ren energi, bliver f.eks. ofte nødsaget til at afbrænde træ til madlavning. Det forkorter livet hos dem, som inhalerer røgen, ødelægger skovene og forværrer den globale opvarmning ved at producere sort kulstof. Men med få undtagelser er tilvejebringelse af social retfærdighed og beskyttelse af miljøet ikke blot kompatible: De er indbyrdes afhængige. Kun gennem en social retfærdighed, der nødvendigvis omfatter en omfordeling af verdens absurd koncentrerede velstand, kan miljøet og livet for verdens fattigste forsvares.De, som bruger langt flere ressourcer end de behøver, ødelægger livsbetingelserne for dem, hvis overlevelse afhænger af, at de kan forbruge mere. Som Gandhi sagde: »Jorden afgiver nok til at tilfredsstille alles behov, men ikke alles grådighed.«© The Guardian og InformationOversat af Niels Ivar Larsen
