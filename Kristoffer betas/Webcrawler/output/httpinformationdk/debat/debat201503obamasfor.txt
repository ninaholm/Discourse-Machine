Obamas forbudte terrorord
Det Hvide Hus går langt for at undgå at bruge ordet terror i sammenhæng med ord som islam og muslim. Men hvorfor på forhånd afvise, at megen ekstremistisk vold kan være religiøst motiveret?


I sidste måned var USA&rsquo;s præsident Barack Obama vært for et tredages topmøde under overskriftenCountering Violent Terrorism. Det resulterede i et såkaldt faktablad udsendt af Det Hvide Hus, i hvilket vi støder på forkortelsen CVE ikke færre end 12 gange, mens udtrykket &rsquo;voldelig ekstremisme&rsquo; anvendes 21 gange.Hvor mange gange støder vi på ordene &rsquo;islam&rsquo;, &rsquo;islamisk&rsquo; eller &rsquo;muslim&rsquo;? 0 gange. Ikke én henvisning til &rsquo;Islamisk Stat&rsquo; kan det blive til. Bevægelsen omtales alene ved sine forbogstaver: IS.Det er ikke tilfældigt, men et led i en kalkuleret strategi for at vinde støtte fra mainstreammuslimer. Riham Osman, talsmand for det amerikanske Muslim Public Affairs Council, der deltog på topmødet, forklarede efterfølgende, at brugen af begrebet &rsquo;radikal islam&rsquo; kun vil skade indsatsen for at stoppe volden. Angiveligt fordi det muslimske samfund nærer en begrundet frygt for, at en stærk sammenknytning af islam med terrorisme og vold i den offentlige bevidsthed kan føre til en stigning i angreb på eller diskriminering af alle muslimer.En anden begrundelse går på, at bruger vi udtryk som &rsquo;islamisk radikalisme&rsquo; eller &rsquo;Islamisk Stat&rsquo;, kommer vi til at købe terroristernes påstand om, at de handler i overensstemmelse med islams sande lære. Derved risikerer vi, at andre, der betragter sig selv som fromme muslimer, fristes til at slutte sig til dem.Endelig kan den gentagne brug af &rsquo;islamisk&rsquo; som en del af beskrivelsen af ​​fjendtlige grupper fremmane den forestilling, at Vesten skulle være &raquo;i krig med islam&laquo;. Dette vil igen kunne påvirke moderate muslimer til at kæmpe side om side med ekstremisterne og dermed udvide konflikten og gøre det vanskeligere at afslutte den.Man skal kende sin fjendeDer er imidlertid også problemer ved at afstå fra at benytte disse udtryk.Det første er politisk. Som Ted Cruz, der ventes at stille op til primærvalget som republikansk præsidentkandidat i USA, har sagt: &raquo;Man kan ikke besejre en fjende, hvis man nægter at anerkende, hvem han er.&laquo; Det slagord kan vinde stemmer, for det er aldrig nogen god strategi for en politiker at benægte det, alle kan se med egne øjne.Og eftersom det netop er så tydeligt for enhver, at det meste af den ekstremistiske vold udføres i islams navn, er det usandsynligt, at det skulle lade sig gøre at forhindre angreb på muslimer som reaktion på denne vold ved at afstå fra en bestemt sprogbrug.Et yderligere problem melder sig, hvis vi spørger, hvorfor det er vigtigt, at mainstreammuslimske ledere står offentligt frem og forsikrer, at deres religion ikke kan sanktionere drab på uskyldige mennesker, og at de, som dør under udførelse af sådanne drab, ikke er &rsquo;martyrer&rsquo; og ikke bliver belønnet i efterlivet. Hvorfor skal lige akkurat muslimske ledere komme med disse forsikringer og ikke kristne, buddhistiske, jødiske eller hinduistiske ledere?Svaret er igen indlysende. Men kun, fordi vi allerede ved, at grupper som al-Qaeda, Islamisk Stat, Boko Haram, Taleban osv. ikke adlyder hverken kristendommens, buddhismens, jødedommens eller hinduismens forskrifter.Ingen begrundelse for drabPå topmødet i Washington erklærede Obama, at &raquo;vi har alle et ansvar for at tilbagevise den opfattelse, at grupper som IS på nogen måde repræsenterer islam &ndash; for det er en løgn, der kun favner terroristens fortælling&laquo;. Modsat i faktabladet fra Det Hvide Hus erkendes det i det mindste her, at grupper som Islamisk Stat selv hævder at være islamiske.Ikke desto mindre er der grund til at give Obamas påstand om, at &rsquo;vi alle&rsquo; har dette ansvar, et snævrere fokus. Hvis jeg forsøgte at diskutere med bare én moderat, veluddannet Islamisk Stat-tilhænger om, hvorvidt hans organisation er tro mod islams lære, ville jeg helt sikkert komme til kort. Jeg er ikke i tilstrækkelig grad ekspert i islamisk tradition til at kunne sige med sikkerhed, at ekstremisterne fejlfortolker den, og det er nok kun få af os. Ansvaret påhviler derfor i højere grad dem, der er meget islamkyndige, end det påhviler &rsquo;os alle&rsquo;.Og selv for islams lærde bliver det ikke let at løfte dette ansvar, som læsning af en meget omtalt artikel af journalisten Graeme Wood i The Atlantic for nylig viser. Wood tegner et billede af IS-jihadister som drevet af en fast tro på islam og velbevandrede i religionens vigtigste tekster.Islamisk Stats talsmænd insisterer på at følge de oprindelige forskrifter, som disse er fastlagt af profeten Muhammed og hans tidligste tilhængere. Teksten udlægges bogstaveligt og ikke korrigeret efter skiftende historiske omstændigheder. Som de kristne fundamentalister ser de sig selv i færd med at forberede &ndash; og bistå med at fremtvinge &ndash; apokalypsen.Lad mig understrege, at jeg ikke vil sidestille nutidens kristne fundamentalister moralsk med nutidens muslimske fundamentalister. Der er stor moralsk forskel mellem dem, der f.eks. kæmper mod abort, og dem, der dræber mennesker på grund af en fra deres egen afvigende tro; for noget, de har ytret; eller fordi de er &rsquo;frafaldne&rsquo;. Men fundamentalisters verdenssyn har klare lighedstræk, uanset hvilken religion de er tilhængere af.Problemet ved at forsøge at imødegå dem, der hverver nye &rsquo;voldelige ekstremister&rsquo; uden at fokusere på samme ekstremismes islamiske grundlag, turde nu stå klart. De, som overvejer at tilslutte sig en ekstremistisk islamisk gruppe, bør have følgende at vide: I anser alle andre religioner end jeres egen for falske, men tilhængere af disse tror lige så fuldt og fast på, at jeres tro er falsk. Vi kan ikke vide, hvem af jer der har ret, og i princippet kan I alle tage fejl. Under alle omstændigheder har I derfor ikke nogen tilstrækkelig god begrundelse for at dræbe mennesker eller ofre jeres eget liv.Indrømmet. Visse mennesker er ikke modtagelige for ræsonnement af nogen art og vil derfor ikke blive overbevist af et sådant argument. Men andre kunne blive det. Og hvorfor udelukke dem på forhånd ved at afvise, at megen ekstremistisk vold kan være religiøst motiveret?Peter Singer er filosof.&copy; Project Syndicate og Information.Oversat af Niels Ivar Larsen
