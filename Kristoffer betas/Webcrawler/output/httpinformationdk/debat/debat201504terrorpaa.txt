Terror på trusler
Et begreb under farlig udtynding


Hvad enten man detonerer et bombebælte om maven, styrer bilen med medbragt kunstgødning ind i regeringsbygningen, myrder unge mennesker på en norsk ø eller midt over Alperne indstiller en jumbojets automatpilot på 29 meters marchhøjde, kan folk med rette mene, at disse og lignende gerninger har noget til fælles: den unge utilpassede mand, der synes, at tiden er inde og i samme ofte sidste åndedrag gør massedrab til mæle for afmagten. Utvivlsomt ville de sagesløse i disse ulykkelige hændelser opfatte sig som ofre for terror. Motivet er i den forbindelse underordnet. Terrorens pris er heller ikke proportional med motivets lødighed. Intet retfærdiggør drabet på sagesløse, intet bør udløse terror.Terror og terror. Terror eller en terrorlignende handling kan være berettiget &ndash; selvfølgelig &ndash; og til tider bør man ligefrem begå terror. Frihedskæmpere bliver ofte i den forbindelse nævnt. I besatte lande accepterede myndighederne med tilbagevirkende kraft efter krigen, at partisaner havde udøvet terror mod den nazistiske besættelsesmagt, hvorved også andre end fjenden beklageligvis døde. Kun beklageligvis. Terroren havde været berettiget &ndash; uanset prisen.I 1973 sprængte baskiske terrorister/frihedskæmpere med forbindelser langt ind i spansk venstrefløjs og intellektuelle miljøer Francos højrehånd, ministerpræsident admiral Carrero Blanco, i luften, da admiralens bil kørte gennem Madrid på vej til kontoret &ndash; og dagens statsligt udøvede terror. Ved eksplosionen røg Carreros bil op over et fem etagers hus, Blanco &ndash; en umanerlig dum skiderik &ndash; var død på stedet. Eller død fem etager oppe. Franco mistede en efterfølger, der kunne og utvivlsomt med alle midler ville have forhindret demokratiske reformer i Spanien.Med fare for at blive sat på PET&rsquo;s og FET&rsquo;s sorte liste med eller uden dommerkendelse kan man i tilbageblik kun bifalde dette attentat. Sandsynligvis hindrede terrormordet mere terror og en ny spansk borgerkrig. I hvert fald afsluttede attentatet brat og med et brag, der ville noget, en grusom epoke i landets historie. Man siger, at Franco, uvant for den modbydelige mand, følte et eller andet og fældede en tåre ved Carreros båre. Eller også løb diktatorens øjne i vand, fordi det trak.Tilsyneladende total meningsløs terror er den mest angstfremkaldende og den værste.Minder umiddelbart om en dreng, der går i skoven og tænker ingenting; pludselig griber drengen en kæp og slår den ned i en myretue. Impulsen er uhåndgribelig, motivet ligeså. Måske er der ikke andet end den stærkes selvhævdelse over for den svage, eller ikke andet at sige end at drengen tager kæppen og ødelægger tuen, fordi der lå en kæp, og der var en tue, og det kunne han gøre. Bagefter går drengen videre og tænker ingenting.En ung pilot sidder i et fly og får pludselig en chance for at markere sig ved en handling ud over det sædvanlige &ndash; det kan man roligt sige &ndash; da hans (frygtede) overordnede skal ud og tisse. Den unge pilot er ifølge oplysningerne mentalt forstyrret, det har han papir på, og skulle slet ikke flyve. Måske burde han sidde bag lås og slå på en lukket afdeling. Manden er gal, mener de fleste under indtryk af handlingen. Men bombebæltemanden bør jo heller ikke gå rundt med bomber på maven, denne adfærd kan ikke kaldes normal. Han er også gal. Breivik var gal. Det vil sige, det var han ikke, men tilregnelig og strafegnet, hvilket i sig selv er det glade vanvid, for selvfølgelig er en normal mand, der foretager sig noget sådant, sprøjtegal, selv om han er nok så meget normal og strafegnet.DefinitionerDe store statsterrorister i det 20. århundred, der crashlandede, hvad der svarer til en jumbojet i timen hver dag, var også normale. Og splittergale. Hitler var terrorist, Stalin terrorist, Pol Pot terrorist, Mao terrorist. Disse mænd og flere endnu var ikke rigtig kloge, men normale terrorister. Terror, (tæo) som de siger i radioen, kan defineres efter forgodtbefindende. Manden, der skød en filminstruktør ved Krudttønden og siden en vagtmand ved synagogen og sårede fem betjente, var terrorist. Det var et terrorangreb, siges det. Politiet siger det, statsministeren det også, og journalisterne eftersnakker; eller også eftersnakker politikerne journalisterne: terrorangrebet i København, siger de. Og så er det terror og må lirkes ind i en af utallige definitioner af begrebet, der bliver stadig mere upræcist og meningsløst.At man foretager sig den slags, tyder på utilregnelighed i gerningsøjeblikket. Det uanset at gerningen begås rationelt, om det så er menigmand, præsident eller pilot. Man er sgu da ikke normal, hvis man skyder og dræber folk, man oven i købet ikke kender.For at føre effektiv krig, terror set fra den tabendes side, er soldater ofte fristet til at udøve ubestridelige ulovligheder, terror, mod fjenden for at klare den. Det lægger Clausewitz ikke skjul på, kan være en udvej i krig, selv om han ikke billiger terror.Man siger, at soldater i kamp er så speedede af adrenalin, at man har svært ved at definere tilstanden som normal. Det uanset at soldaterne, når de dræber, sådan set handler rationelt. De fleste er sikkert nødt til at koble en eller anden normalitet fra i deres hjerne, når de pr. ordre skal slå ihjel og ødelægge andre og andres ejendom.Hells Angels blev stiftet, da Anden Verdenskrig var forbi, af veteraner blandt de amerikanske bombeflys besætninger. Disse krigsflyvere kunne ikke bare vende tilbage til normaliteten. Det tror da fanden, når man dag efter dag har hældt bomber i skallen på folk, man ikke kender.Det var da godt, de ikke igen blev piloter.
