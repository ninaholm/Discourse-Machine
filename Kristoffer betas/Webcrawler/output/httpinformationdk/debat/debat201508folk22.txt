FOLK



 Royale
I dag deltager prinsesse Benedikte i legatuddeling i I.P. Nielsen Fonden til minde om Dronning Ingrid. Arrangementet finder sted på Sandbjerg Slot i Sønderborg, hvis man skulle få lyst til at få en flig af den mellemste søster.
Royale II
Og det er ikke kun regentens søster, der er på overarbejde. Også kronprinsen slider i dag i det, når han overrækker Dansk Eksportforenings Diplom og Prins Henriks Æresmedalje til Carlsberg Malaysia under sit besøg i Kuala Lumpur.
Royale III
Kigger man den officielle royale kalender for august igennem, finder man dog hurtigt ud af, at ikke alle i den offentligt forsørgede familie har lige travlt. Faktisk skal vi helt frem til den 13. august, før regentparret rører på sig.
Royale IV
Her besøger de Prins Henriks egen udstilling ’Pour l’amour du Groënland’ på Museet for Cahors Henri Martin i Sydfrankrig. Prinsegemalen udstiller her genstande, han selv har hjembragt fra ægteparrets rejser til Grønland

