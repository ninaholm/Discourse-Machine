Khaders comeback
LEDER


Det har vakt opsigt, at Naser Khader har sagt ja til en konservativ valgkreds i Århus-området. Ifølge Khader selv har ikke kun valgkredsen, men Folketinget brug for hans viden og indsigt i &raquo;islam, islamismen og tankegangen hos de danske muslimer&laquo;. &raquo;Jeg har været frustreret over at stå sidelinjen og observere, at flere af mine tidligere kolleger simpelthen ikke ved, hvad de har med at gøre,&laquo; siger han til Jyllands-Posten.Måske tænker Khader på Venstres Søren Pind, der med sin kommentar om &rsquo;dem og os&rsquo; ikke just fremmer dialog med muslimer, heller ikke selv om han nu forklarer, at &rsquo;dem&rsquo; er &raquo;Islamisk Stat og konsorter, som vi er i krig med&laquo;, mens &rsquo;os&rsquo; er &raquo;vi, der bekender os til den moderne civilisation, der afskyr barbari og står vagt om demokratiet og forfatningen&laquo;.Krakilere vil minde Pind om, at hans højt besungne civilisation er ansvarlig for i omegnen af 100.000 døde irakere, men i dette tilfælde er det nok at huske ham på, at når han råber &rsquo;dem og os&rsquo;, rammer han alle danske muslimer, uanset at han bagefter forsikrer, at det ikke var ment det på den måde.Som de blev ramt, da en TV2 News-reporter mandag aften spurgte en person med muslimsk klingende navn, der deltog i mindehøjtideligheden Østerbro, hvorfor han ikke havde taget sin familie med? Ingen af de danske sørgende, der udtalte sig til kameraet, fik lige det spørgsmål.Om Naser Khader vil bidrage til større forståelse i Folketinget for årsager og virkning, når unge marginaliserede muslimer radikaliseres, vil tiden vise. At han har indsigt i den arabiske verdens politiske og religiøse konflikter, er evident. Med hans genindtræden i politik (hvis han bliver valgt) mister radio og tv en betydelig analytisk stemme. Men om Søren Pind vil vinde øget forståelse for, hvordan danske muslimer tænker, er tvivlsomt. De færreste danske intellektuelle muslimer har kontakt med Khader, som i deres øjne er højre-radikal og alt for ensidig i sin islamkritik Ikke det bedste afsæt for en brobygger.
