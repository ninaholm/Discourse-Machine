Der er gået fingerpegen i opdragelsen
’Man kan jo godt forstå, at ungen opfører sig sådan, når man ser de forældre,’ siger vi bedrevidende til hinanden. Men er det ikke lovlig enøjet at placere skylden for de uopdragne unger hos forældrene?
Børnene skal lære så meget som muligt så hurtigt som muligt, så de kan blive klar til at tage konkurrencen op fra Kina og andre nationer, der truer Danmarks velfærd, vækst og fremtid.Arkiv

Forældre er angste for at opdrage. Eller også kan de ikke finde ud af det. Og så må staten opdrage dem. Ellers ender vi med endnu flere umulige unger, der ikke ved, hvordan man opfører sig ordentligt i skolen. Den pointe er flere gange blevet debatteret i Informations serie om opdragelse i konkurrencestaten.Og det er ikke første gang, jeg støder på den. Den fremsættes hyppigt af forældre, pædagoger og lærere, jeg møder i privaten og igennem min forskning. Det interessante er imidlertid, at problemet altid findes hos nogle andre end &rsquo;mig selv&rsquo;. Det er altid naboen, den er gal med.Gået lidt på klingen, er vi dog mange, der indrømmer, at vi ofte kan komme i tvivl, om det, vi gør, nu også er det rigtige: Lever jeg op til det, som lærerne forventer af mig? Gør mit barn? Hvis jeg fortæller skolen, at jeg er bekymret, går det så ud over ham derhenne? Hvad tænker lærerne og de andre forældre om mig, når Søren ikke har afleveret stil tre gange i træk? Når Laura har drukket sig fuld med Simone? Eller når Karla igen har været oppe at toppes med Mathias?Utydelige kravDet er muligt, at der er en øget forældreusikkerhed, men det er ikke rimeligt, at pilen kun peger på forældrene, når børnene ikke opfører sig &rsquo;ordentligt&rsquo;. For de krav og forventninger, samfundet nærer til forældrerollen, er svære at afkode og endnu sværere at opfylde, og så er omfanget af dem tilmed stigende. For med konkurrencestaten og den nye skolereform er der kommet øget opmærksomhed på forældreindflydelse. Det hedder sig, at forældrene skal på banen, at de skal tage aktivt del i deres børns læring og trivsel i skolen. Spørgsmålet er hvordan. Det står der ikke eksplicit noget om nogen steder.Konkurrencestatslogikken synes at være, at forældrenes indflydelse har stor betydning for børnenes læring og trivsel, og derfor må der også holdes nøje øje med forældrene. For det handler om, at børnene skal lære så meget som muligt så hurtigt som muligt, så de kan blive klar til at tage konkurrencen op fra Kina og andre nationer, der truer Danmarks velfærd, vækst og fremtid.Det kan ikke gå hurtigt nok, og derfor er børnene nødt til at høre efter, sidde stille, makke ret og samtidig være selvkørende og selvtænkende.Når kravene til forældrenes ansvar i denne proces endelig formuleres, sker det ofte på uklar vis. Et sigende eksempel kan man finde på Undervisningsministeriets læringsportal EMU. Her kaldes forældrene for &raquo;den usynlige klassekammerat&laquo;. Det lyder som om, forældrene er tilstede i klassen, selv om de fysisk ikke er der. Klasseværelset har fået en panoptisk kontroldimension mere i denne &raquo;usynlige klassekammerat&laquo;, som på den ene side holder øje med barnet, men på den anden side selv holdes øje med af skolen. Og det kan vel godt være rimeligt angstprovokerende at være under lup, selv når man ikke er til stede?Jeg er på ingen måde imod, at forældre skal inddrages i deres børns skolegang. Jeg synes, de er vigtige og skal tage ansvar. Men jeg vil pointere, at frygten for opdragelse ikke kun findes hos vattede forældre, der ikke tør, fordi de er bange for børnene. Ingen forældre ønsker, at deres barn skal have det dårligt, og langt de fleste gør sig umage med at være gode forældre. Men usikkerheden og tvivlen blusser op, når staten, lærere, pædagoger og ikke mindst de andre forældre holder øje med og vurderer én igennem ens børns opførsel.Med den usynlige klassekammerat og den øgede forældreindflydelse vender det panoptiske blik også den anden vej; forældrene kan også holde øje med lærerne &ndash; hvilket kan give lærerusikkerhed. Lærerne spørger sig selv: Er jeg nu god nok? Får jeg Sebastian med, når jeg underviser på denne her måde? Hvad mon hans mor tænker? Deler forældrene deres vrede på Facebook og forældreintra?Vi ender i et spil, hvor alle overvåger hinanden, og alle er bange for ikke at gøre det rigtige, hvilket ingen i øvrigt helt ved, hvad er.Børn i modstandskampMen kan vi overhovedet være sikre på, at børnenes modstand mod institutionalisering skyldes dårlige lærere med dårlig samvittighed over ikke at slå til, eller at forældre er vattede (altså de andre &ndash; ikke mig) og ikke tør opdrage deres børn? Næppe.Et væsentligt &ndash; men overset &ndash; problem synes at være, at børnenes reaktioner ofte hænger sammen med det voldsomme krydspres, de udsættes for i skolen. Et pres med modsatrettede forventninger og krav fra voksne, som er meget svære at efterleve, lige meget hvad børnene gør.På den ene side, synes der, som blandt andet professor Svend Brinkmann skriver i sin nye bogStå fast, at være en samfundsmæssig nedsmeltning med individfokuserende krav om selvstændighed, konstant udvikling, kreativitet, fleksibilitet, bevægelighed, innovation, kritisk tænkning og en evne til at mærke efter i sig selv for at finde svar. Den tendens siver også ned på rækkerne i 4.b.På den anden side er der en samfundsmæssig forventning om, at eleverne skal efterleve krav om selvstændighed og selvhjulpenhed under fuld kontrol fra voksne. Og helst under konstant opsyn, mens de sidder rolige, åbne og nysgerrige og modtager vigtig lærdom. Flere steder er man sågar begyndt at inddrage eller strukturere børnenes frikvarterer for bedre at kunne kontrollere, at deres tid bliver anvendt optimalt. Børnene har i dette morads af modsatrettede krav selv ansvaret for at udvikle en lyst til at lære og udvikle sig, samtidig med at de skal gøre det på en helt bestemt måde.&raquo;Jeg skal lære at selvdisciplinere mig,&laquo; sagde 13-årige Halfdan, da han svarede mig på spørgsmålet om, hvad der er det vigtigste ved at gå i skole. Halfdan kender godt til disciplin. Han og hans klassekammerater vidste godt, det var målet for dem, og at det var vigtigt for, at de kunne begå sig i en verden med hård konkurrence. Det budskab har de hørt masser af gange i deres 7. klasse og på tv. Men der var ingen, der havde fortalt ham, hvordan han skulle leve op til alle kravene. Det ene øjeblik lød det: &raquo;Nu skal du være innovativ og tænke kritisk&laquo;; det næste: &raquo;Nu skal du sætte dig ned og høre efter.&laquo; Men sådan fungerer mennesker ikke, ikke engang børn.Så i stedet for gjorde Halfdan modstand. På trods af, at han vidste, at disciplin er vigtig. Han nægtede ofte, når lærere og forældrene bad om ro. Han råbte: &raquo;fuck det hele&laquo; og fik at vide, at han var en rebel. Men reaktioner som disse bliver ofte set mere som modstand mod disciplin og dannelse end som et forsøg på at udvikle selvstændighed og kritisk tænkning. Selv om det også er krav, der stilles.Angst for børnenes fremtidKrydspresset synes både at være produceret af forældre, skoler, børnehaver, nyhedsmedier osv. Tilsammen producerer de en kollektiv angst for fremtiden, der ikke kun kan forbindes med slatne forældre eller dårlige lærer, der burde se indad og styre deres didaktik.Så forældreopdragelse må ses i lyset af en langt bredere angst for at blive dømt ude som en dårlig forælder sammenholdt med en angst for børnenes fremtid. Den travle fingerpegning, der synes at være mellem de voksne indbyrdes &ndash; &raquo;Ja, man kan jo godt forstå, ungen opfører sig sådan, når man ser de forældre,&laquo; er måske ikke hele forklaringen på problemet, og den er i hvert fald ikke vejen frem.Så når ungerne forvirrede flakker rundt, fægter med arme og ben, mens de råber: &raquo;Gu vil jeg ej,&laquo; handler det måske ikke kun om, at deres forældre ikke er med i klassen som usynlige klassekammerater, men om at der stilles krav, der er svære at leve op til. Og det er alle voksnes ansvar.Ditte Dalum Christoffersen er cand.pæd.psyk og adjunkt ved University College Sjælland, UCSJ
