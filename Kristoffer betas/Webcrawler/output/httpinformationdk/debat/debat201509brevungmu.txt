Brev til en ung muslim
Jeg er stolt af dig. For på trods af mange års udfordringer, modstand og negativ fokus i politik og medier så har du kæmpet bravt. Men hvil ikke på laurbærrene. Der er nye højder at nå
Imam på Rigshopsitalet Naveed  Baig forklarer: ’Pensum om islam formidles tit gennem en række stereotyper og generaliseringer – eksempelvis at alle muslimske kvinder er undertrykte, og at sharia pr. definition er barbarisk. Der er meget lidt omtale af det personlige gudsforhold, muslimers hverdag, spiritualitet, social- og omsorgsetik m. m. Vores tradition bygger på gammel viden.’

Kære ven,As salaam alaykum(Må fred være med jer,red.). Jeg vil gerne fortælle dig lidt om ekstremisme, forskellighed, seksualitet og den muslimske drøm.En ung mand på 18 år fortalte mig engang, hvordan han i en drøm så sig selv stå oven på en stor sten og kalde folk til Allah. Det blev hans mission. Han ville stå for en islamisk revolution, der kunne skabe fred og retfærdighed i hele verden. Han rejste ud og deltog i en væbnet jihad-træningslejr.Men da jeg mødte ham 10 år efter, havde han ændret sig. Han havde stiftet familie og ville nu arbejde for de svageste i samfundet. Jeg spurgte ham, hvad der var blevet af hans brændende ønske om at kalde folk til Allah. Han svarede: at &rsquo;kalde&rsquo; har mange betydninger og niveauer. For ham handlede det nu om at være det eksempel, han ønskede, at andre skulle efterleve.Profeten Muhammad sagde, at de bedste handlinger er dem, som er afbalancerede (khayr al-umuri awsatuhaa). &raquo;Vær opmærksom på ekstremisme i religionen (al-ghuluw), for den ødelagde dem før jer,&laquo; lød hans advarsel.Derfor siger jeg til dig: Pas på med Google-islam. Vær kritisk over for det, du læser og hører på nettet. Søg autentiske kilder til den tradition, du følger inden for islam, og pas på den kommercielle, sektlignende spiritualitet, der sætter dig i fængsel i stedet for at sætte dig fri.Det samme gælder det, du får serveret i skoler og på gymnasier om religion, men i særdeleshed om islam. Spis det ikke råt.Jeg mødte en etnisk dansk gymnasieelev for nogle år siden til et debatarrangement på et gymnasium. Hun spurgte mig i plenum, hvorfor kvinder ikke kom i paradis ifølge Koranen. Jeg blev helt paf, og efter at have samlet mig spurgte jeg, hvor hun havde det fra? Det var hendes gymnasielærer (som sad ved siden af), der havde fortalt det i undervisningen.Pensum om islam formidles tit gennem en række stereotyper og generaliseringer &ndash; eksempelvis den, at alle muslimske kvinder er undertrykte, og den at sharia pr. definition er barbarisk. Du bliver fremstillet med vægt på den ydre praksis, og religionen koges ned til primært at handle om lydighed over for Allah. Der er meget lidt omtale af det personlige gudsforhold, muslimers hverdag, spiritualitet, social- og omsorgsetik m.m. Vores tradition bygger på viden. Det første åbenbaringsord var &raquo;læs&laquo; (iqra). Vær selvkritisk og husk, at over en vidende person er der altid en, der er endnu mere vidende.Respekt og værdighedFind dig ikke i kategoriseringer. Er der en moderat islam, moderate muslimer og moderate imamer? Er du fundamentalist eller sekulær? Koranen kalder os for muslimer. Ikke sunni eller shia, salafi eller deobandi, sekulær, sufi eller wahabi. Svaret på spørgsmålet, om hvilken slags muslim, du er, er meget enkelt: Jeg er muslim.Den uheldige kassetænkning kommer nemlig også indefra. Hvorfor må svigersønnen ikke være somalier? Hvorfor skal svigerdatteren komme fra en bestemt pakistansk race? Hvis der er noget, der er i strid med den grundlæggende islamiske tænkning, så er det racisme &ndash; altså at forskelsbehandle ud fra etnicitet, race og hudfarve.Alligevel har jeg oplevet muslimer af forskellig etnicitet, der gerne vil bekræfte deres kærlighed med et ægteskab, blive mødt med fordømmelse, chikane og i nogle tilfælde vold. Det er især kvinderne, det går hårdt ud over. Apropos kvinden: Det er hende, der har det sværest i ægteskabet. Behandl hende med respekt og værdighed. Kvinders egenskaber har en tæt og naturlig tilknytning til Guds egenskaber: barmhjertighed, nåde, kærlighed, moderlighed, gavmildhed og overbærenhed.Som en fjederSå hvordan håndterer du kærlighed og begær på en sund måde? Det første, du skal gøre, er at lære dine følelser at kende. Hvad driver dig? Det andet er, at du skal have nogen at snakke ærligt med om følelserne.Jeg husker, hvordan de unge strømmede til en ung imam i moskeen for mange år tilbage og spurgte om alt, der havde at gøre med sex. Er onani tilladt og i hvilke situationer? Hvad skal man gøre efter en våd drøm? Hvilke sexstillinger er tilladte i islam?Jeg var en af dem. Jeg husker, hvor begejstret vi var for hans åbenhed og ærlighed. Hans forståelse for vores nysgerrighed og hans tålmodighed over for vores barnlighed og småfnisen.Mange unge kæmper i dag med onani og porno (som også kan være en afhængighed for nogle), men de kan ikke få den rette hjælp. Flere har i mange prøvet år at slippe ud af det, men forgæves. De tror, at der ikke er hjælp at hente. Skal man dedikere sig til klosterlivet eller er der alternativer?Begreber som blufærdighed, anstændighed og tækkelighed er vigtige, men betingelserne for at praktisere dem i samfundet i dag er ikke altid til stede. Jeg havde en bekendt, som var praktiserende muslim og havde problemer med onaniafhængighed fra teenageårene. Det påvirkede hans religiøse liv, som han ikke kunne forene med de fantasier, der forfulgte ham.Han havde, som han udtrykte det, en offentlig maske, som verden så ham med, og en privat maske. Det medførte stor skam, især da det fortsatte under ægteskabet. Han havde prøvet at faste og praktisere askese, men lige lidt hjalp det.Han undertrykte noget, som så bare kom op igen med større kraft &ndash; ligesom når fjederen på en kuglepen springer op. Men det hjalp ham at tale åbent med nogen om det &ndash; helt ned til mindste detalje.Han lærte, at han ikke var alene med det og blev mødt med intens kærlighed og anerkendelse. Det gjorde udslaget for ham. Han måtte forlige sig med, at han var skabt med de følelser og fantasier. Han måtte se dem i øjnene og acceptere det.For hvis der er en sorg eller smerte, som der dækkes over, er den lette løsning så at beskæftige sig med porno? Hvem er den sande dig bag masken? Nå ind til dig selv.I dag er der heldigvis hjemmesider somwww.purifyyourgaze.com, der hjælper blandt andre muslimer med at komme ud af usund seksuel afhængighed.Der er altid en udvej. Og islam har en indgroet respekt for den seksuelle kraft. Derfor er ægteskabet &ndash; også et tidligt et af slagsen &ndash; en løsning. Man behøver ikke at vente med det, til man er 30 år og færdiguddannet, har fået sig et attraktiv job og bor i en dejlig villa. Skaderne sker tit i barndommen, når sex bliver forbundet med skyld og skam. Men man skal ikke udskyde noget, der er naturligt, for så vil der ske en skævvridning. Tabuet er større for kvinderne. Husk, det er vores dybeste hemmeligheder, der slår os ihjel. Helingen ligger i åbenheden.Venner på vejen på livets rejseJeg husker, hvordan min sheykh i mine unge dage sagde til mig: Vær ikke for hård mod dig selv. Jeg forstod det ikke dengang. Men i dag ser jeg, hvordan jeg fordømte mig selv for næsten alt. Jeg prøvede at blive noget, jeg ikke kunne blive.I dag har vi en coach- og mentorkultur i samfundet. Men hvem skal coache os i forhold til vores vej til Allah? Mit svar er, at du ikke behøver en sheykh, som er kendt og lærd og som alle andre opsøger. Du skal finde din egen, som passer til din personlighed. En, der vil dig og kender dine behov. Det er den tørstige, der leder efter brønden, ikke omvendt. Derfor skal man lede. Gud er vejviseren for den, som søger. Og fællesskabet er vigtigt. At have venner på vejen, som man kan dele livets rejse med, er noget af det vigtigste.Jeg husker, hvordan vi i en mindre flok unge mænd ville dele vores drømme og prøve at tyde dem for hinanden. Vores imamer og sheykher var der næsten altid for os, når vi havde brug for at dele noget med dem. Find dem, de er derude. Men pas på, hvis sheykhen dyrkes som kult og ikke kan siges imod. Pas på, hvis følelserne sætter fornuften fuldstændig ud af kraft, og forskellighed i åndelig praksis ikke accepteres. Tænk altid på: Kalder sheykhen til sig selv eller til Gud og profeten?Vi får at vide, at vi skal være som rejsende i verden. Endemålet er hos Allah. Vi tager ikke noget med fra Jorden. Alt på Jorden er kun jord og forgår. Når en person eller familie skal rejse, er det næsten hele rejsen, man planlægger &ndash; rejseform, ophold, indhold osv. Man ser på vejrforhold og pakker derefter. Man ønsker også at have så lidt med, at man ikke skal slæbe på for meget. Vær i verden uden at blive af den. Man kan godt nyde verdslige goder, men lad dem ikke lænke jeres hjerter.På folkemødet i år på Bornholm mødte jeg to unge muslimer, som efterlyste klassisk islamkundskab i et dansk-vestligt perspektiv, der kan forstås af unge. Sproget skulle være dansk, og man skulle tage udgangspunkt i samfundsrelevante emner. For hvordan forbinder man tro med samfund?Svaret er, at det gør man ved at være tro mod både troen og det samfund, man lever i. De to ting kan ikke adskilles. Muslimer i Vesten lever ider us salaam(fredens område). Det sørger graden af religionsfrihed og sikkerhed for. Og det hele er og har altid været ard&rsquo;ullah (Allahs klode). Det forpligter, for vi er Allahs stedfortræder på Jorden (khalifah), og som danske muslimer har vi pligt til at forskønne samfundet på alle mulige måder.Du har det heleOmsorg transcenderer religion, kultur og sprog. Alle kender det: nærvær, kærlighed, barmhjertighed og omsorg for den anden. Vi har alle brug for at give kærlighed, men også for at modtage den. En af de favoritberetninger fra profeten, jeg holder mest af, er: &raquo;Den fornemmeste handling efter troen på Gud er kærlighed til menneskeheden.&laquo; (tawadadu ila naas)Så kære muslim, indskrænk og begræns ikke religionen. Gør ikke religionen til en byrde, men en til frihed for dig selv og andre &ndash; for det er det, Gud ønsker af os.Du har det hele. Du er idrætsudøver helt oppe på landsholdsniveau. Du er kunstner, komiker, skuespiller, studerende, professor, taxachauffør, skolelærer, debattør, jurist, dommer, journalist, mekaniker, politiker og meget, meget mere. Du giver det danske samfund noget helt særligt. Jeg er stolt af dig. For på trods af mange års udfordringer, modstand og negativ fokus i politik og medier, så har du kæmpet bravt. Men hvil ikke på laurbærrene. Der er andre verdener. Nye højder at nå. Hvilken type revolution vil du bidrage med?Kærlig hilsen, og må Allah være med dig.NaveedNaveed Baig er imam
