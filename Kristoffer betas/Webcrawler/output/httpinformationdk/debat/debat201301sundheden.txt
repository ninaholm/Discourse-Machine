Sundhedens ideologi
’Tænk positivt’, lyder det fra sundhedsguruer som Chris MacDonald. Men er det virkelig en tur på kondicyklen og et smil, der er behov for, når melankolien trænger sig på?


Det døde egern du ser i indkørslen, dødt halshugget, viser sig at være en strimmel krøllet hessian, men du ser alligevel på det, du går forbi det med et strejf af både rædsel og medlidenhed,&laquo; skriver Don DeLillo i sin romanKropskunstneren. Og man kender det. Man ser noget, føler med det, også selvom man godt ved, at det er en fantasme, der vækker en form for tiltrængt følelse.Det er sådan, jeg kan have det med sundhedens folkeforfører Chris MacDonald. Han kan vække en eller anden mærkelig tiltrængt følelse af liv, men jeg ved godt, at det er en fantasme. Sundhedens folkeforfører har ikke så meget med liv at gøre som med alt muligt andet. Og for ganske nylig blev Chris MacDonald 40 år.Som hyldest skrev Politiken om Chris: &raquo;Han er &ndash; som han selv siger om sine blåbærsmoothies &ndash; sprængfyldt med antioxidanter. Klar til intravenøst at flyde ind i underbevidstheden, så enhver vil sige: &rsquo;Selvfølgelig kan jeg&rsquo;.&laquo; Flotte ord, bemærkede jeg. Tænk sig at være som en blåbærsmoothie, der puffer folket ud over sundhedsstepperne! Men idet jeg grublede over det med blåbærsmoothien, blev jeg slået af melankoli. For uanset min begejstring, så troede jeg simpelthen, at Chris MacDonald (ja, undskyld mig, Chris) var meget ældre end 40 år. Al den træning, alle de mantraer? Og samtidig en udstråling, som altid har slået mig som uendelig kedelig? Hvor end jeg gerne ville se en blåbærsmoothie i Chris, er det altså ikke lykkedes mig at fastholde det billede. Men hvorfor?Nu er det ikke sådan, at jeg er imod sundhed; fornuftig ernæring og motion. Alligevel er jeg med årene blevet skeptisk, når en hysterisk instrumentalisering af kroppen som redskab til at opretholde et sundt og effektivt menneske i et markedsbaseret samfund overtager opfattelsen af, hvad der er sundt.Og det er her, jeg står af over for Chris MacDonald. For Chris lyder mantraet slet og ret: &raquo;En positiv livsindstilling betyder alt, og det er noget, vi selv har fuld kontrol over.&laquo; Men er det nu også rigtigt? Jo, måske forstået på den måde, at aldrig tidligere har så mange som nu kørt derudaf med mottoet &ndash; smil til verden, så smiler den til dig! Eller som Chris MacDonald siger: &rsquo;Selvfølgelig kan jeg&rsquo;.Men hey &hellip; hold nu op! Måske var det en god idé ikke altid at være i totalt godt humør. Det kunne være, at der rent faktisk lå noget godt i melankolien og endda i et langsomt tempo med en smøg i mundvigen. Og det kunne være, at tilrøgede og tilsmudsede stemningslejer &ndash; uanset deres udfordrende universer &ndash; ikke nødvendigvis skulle løbes, cykles eller hoppes væk. Det kunne endda være, at der i disse besværlige og dvaske luner lå muligheden for en (ideologi-)kritik, som også kiggede ud og frem efter det system og fællesskab, som vi enten er en del af eller måske endda mangler?Der prædikes sundhed mentalt såvel som fysisk på alle planer, alt imens den verdensorden, der omgiver os, ligner noget, der er løgn. Men hvad, pyt! Jeg tager bare en tur på kondicyklen i stedet. Det er alligevel ikke til at overskue. Hvad nu hvis sundheds-anti-depressiv-generationen stoppede op og tjekkede den maskine, som kørte rundt med dem? Sociologen og filosoffen Slavoj Zizek skriver, at en ideologi reelt set kun har &rsquo;tag i os&rsquo;, når vi ikke føler, at den strider mod virkeligheden &ndash; altså når det lykkes ideologien at bestemme, hvordan vi i det hele taget erfarer hverdagens virkelighed. Sundheds- og kropsbølgen taler sit eget sprog og har i den grad overtaget herredømmet over vores kroppe.Pointen er, at den meget gerne vil bestemme, hvordan vi bevæger os, og hvad vi skal putte ind i vores kroppe &ndash; af mad, drikke, rygning, stoffer og sex &ndash; og endda også på hvilken måde, på hvilke tidspunkter, med hvilket nærvær og med hvilken intimitet det skal gøres. Samtidig kræver sundheds- kropsbølgen benhård købekraft og tid. Når Chris MacDonalds og andres slogan er &rsquo;Selvfølgelig kan jeg&rsquo;, må det give anledning til tvivl blandt dem, der ikke kan. Derfor er det med beklagelse og melankoli, at jeg må konstatere, at ideologikritik nok er gammeldags og traditionel. Alligevel er det den, der vågner op til dåd, når jeg støder på sundhedsguruer, som mest af alt minder mig om tryghedens vildbasser, alle cykelhjelmes onkel og de positive tankers skyggeliv.Marie Bruvik Heinskou er sociologKlummen i morgen: Lasse Jensen om myter og virkelighed i forhold til det nye mediestøtteforlig
