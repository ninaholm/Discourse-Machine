Kompagniets våben i farligt omløb
LEDER


På Hjemmeværnets hjemmeside lyder en overskrift: &raquo;Kompagniets våben.&laquo; Herunder står følgende:&raquo;Beskrivelse: 5,56 mm gevær M/95 er et magasinfødet, luftkølet, automatisk genladende våben, der primært anvendes til bekæmpelse af personel på afstande ud til 500 meter.&laquo;Det var et sådant 5,56 mm gevær M/95, som den formodede 22-årige gerningsmand Omar Abdel Hamid el-Hussein sidste lørdag anvendte ved sit angreb på debatmødet i kulturcafeen Krudttønden. Ved skudangrebet blev den 55-årige filminstruktør Finn Nørgaard dræbt og tre politifolk såret.Angrebsvåbnet var ikke bare af samme type som Hjemmeværnets. Det var Hjemmeværnets &ndash; indtil det i begyndelsen af 2013 blev stjålet ved et hjemmerøveri.Det oplyste Københavns Politi onsdag aften i en ordknap pressemeddelelse.Militære skydevåben i hjemmet har 4.328 af Hjemmeværnets ca. 16.000 aktive. Efter Hjemmeværnets regler skal våbnet opbevares i et såkaldt &raquo;dobbeltsikret&laquo; skab. Det tillades ikke at opbevare ammunition i hjemmet.Den officielle forklaring på, at våbnene må opbevares i hjemmet, kan forekomme ejendommelig. Det skyldes ikke, hvad Hjemmeværnets øverste chef, generalmajor Finn Winkler, over for DR kalder &raquo;beredskabsmæssige årsager&laquo; &ndash; altså at våbnet hastigt skal kunne gribes og anvendes mod fjenders indtrængen i landet.Generalmajor Winkler henviser derimod til &raquo;uddannelsesmæssige årsager&laquo;: &raquo;Når folk bruger deres fritid, så skal den bruges effektivt. Den skal bruges til uddannelse, den skal ikke bruges til transport.&laquo;Altså: Hjemmeværnsfolkene skal ikke bruge tid på at hente våbnet i et depot, men have det belejligt ved hånden &ndash; uanset at de altså alligevel skal bevæge sig til et depot for at få ammunitionen. Det hænger ikke ganske sammen. Man kan få en fornemmelse af, at der bagved ligger en prestige for hjemmeværnsfolkene i at have våben i huset.Med til billedet hører den forhistorie, at Hjemmeværnet blev oprettet umiddelbart efter Danmarks befrielse i maj 1945, og som et af sine formål havde at legitimere, at tidligere modstandsfolk beholdt de skydevåben, de havde erhvervet sig. Siden har der over Hjemmeværnet stået en glans af væbnet folkelig kraft, som dets aktive nødigt vil blegne.Kravet om det &raquo;dobbeltsikrede&laquo; skab er indført i 2010 og indebærer, at bundstykket og resten af våbnet opbevares hver for sig i skabet. Men generalmajor Winkler indrømmer, at &raquo;hvis man har tid nok&laquo;, kan skabet brydes op.SF&rsquo;s formand, Pia Olsen Dyhr, erklærer til Ritzau: &raquo;Jeg kan ikke se, at hjemmeværnsfolk skal have våben hjemme af hensyn til noget praktik omkring træning. De våben skal ind på kaserner og beskyttede områder.&laquo;Det er Dansk Folkepartis forsvarsordfører, Marie Krarup, ikke enig i. Marie Krarup siger: &raquo;Hjemmeværnets opgaver er blevet anderledes efter Den Kolde Krig. Men netop deres opgave med politiopgaver ved et terrorangreb viser, det måske netop er en idé, at de stadig har våben.&laquo;Vankelmod præger Socialdemokraterne i denne sag. I 2001 mente de sammen med SF, Radikale og Enhedslisten, at hjemmevåbnene skulle flyttes til et centralt lager.Denne holdning blev imidlertid ikke fulgt op, da Socialdemokraterne i 2011 tilbageerobrede forsvars- og justitsministerposterne. Nu siger partiets forsvarsordfører, Annette Lind, at partiet vil afvente Hjemmeværnets igangværende undersøgelse af, hvordan våben kan opbevares mere sikkert.Det forekommer indlysende rigtigt at samle Hjemmeværnets våben i centrale, bevogtede lagre. Men heller ikke dét giver nødvendigvis større sikkerhed.I januar 2009 overmandede en maskeret gruppe Antvorskov Kasernes vagtkorps og gik målrettet efter våbendepoter. Fire personer blev sidenhen dømt for forbrydelsen, men af de 201 stjålne våben er en stor del stadig ude i forkerte og måske farlige hænder.Måske skulle Forsvaret i det hele taget vogte bedre på sine våben.
