Læserbreve
Debat fra dagens avis


 Både djøfere og sosuer
Lars Qvistgaard, formand for de overenskomstansatte i DJØF
Heidi Madsen opfordrer til, at kommunerne fyrer halvdelen af djøferne og bruger pengene på service (11. oktober). Vi djøfere er alligevel kun ude på at afskaffe velfærdstaten og smadre den offentlige sektor, mener hun. Hun kunne ikke tage mere fejl.
Djøferne er ansat til at sørge for, at vi får den bedst mulige service til borgerne for den skat, de betaler. Hvem er det, der forestiller sig, at kommunerne kan administrere milliardbudgetter uden økonomer? Det ville svare til at drive daginstitutioner uden pædagoger. Masser af lovgivning er i dag så kompliceret, at det er nødvendigt at supplere sagsbehandlingen med jurister for at sikre, at borgerne får, hvad de har krav på.
Jeg er fuld af beundring for de mennesker, der tager sig af vores syge og ældre, eller passer og underviser mine børn. Det giver sig selv, at samfundet ikke kan fungere uden dem. Men det arbejde, djøferne udfører, er lige så vigtigt. Og vi kan ikke løse vores opgaver uden hinanden.
Heidi Madsen er sandsynligvis, som så mange andre, faldet for myten om en voldsom djøficering af kommunerne. Sandheden er, at djøferne kun udgør forsvindende 1,2 pct. af de ansatte kommunerne. Det er på tide, vi fokuserer på, hvordan vi sammen får mest mulig service til borgerne; også efter nedskæringerne.
Kun  100 millioner
Torben Ethelfeld, Krogsbjerg, Rudkøbing
Det hjælper nogle gange at gøre det abstrakte konkret: I 2006 tjente jeg kr. 350.714,00 kroner. Af dem betalte jeg 103.722,70 kroner i skat. De kun 100 millioner kroner, som man mener er givet i overbetaling til sygehusene, svarer til min skat i 964,10 år! Det er forholdsvis lang tid.
Bange  for latteren?
Finn Gunst, Brønshøj
»Hvis Lene Espersen stjal en bil i går, og nogen så i dag spørger hende, om hun gjorde det, så kan Lene jo sagtens svare et rungende nej  uden at lyve. For hun svarer jo ikke på det med bilen. Nej hun svarer på spørgsmålet: Så du fjernsyn i går aftes? Og så kan man selvfølgelig indvende, at der ikke er nogen, der har stillet det spørgsmål, hun svarer på.«
Sådan kommenterer DRs satireprogram Selvsving  sagen om Lene Espersens unøjagtige udtalelser i Folketinget. Og hvorfor er det så lige, at seerne i lørdags primetime ikke må se den slags satireprogrammer? Var det ikke finansminister Claus Hjort Frederiksen, der forleden i Jagten på de røde lejesvende sagde, at den slags heldigvis var erstattet med Vild med dans og talentshow. En sand smagsdommer har luftet sit ideologiske partiprogram. Hvorfor er han bange for latteren?
Hvil i fred
Henning Bech, København
Information er i den senere tid blevet stadig mere fyldt med kunstpladder. Uden tvivl logisk i en tid, hvor hveranden ung fra de velstillede lag mener, hun og han dybest set er kunstner.
Men kunne Information dog ikke i det mindste spare læserne for at skulle bivåne og vende og dreje hver eneste detalje i Claus Beck-Nielsens iscenesættelse af sin egen endeløse død, og lade ham dø i fred.
Ghettotegn
Ellen Rohde , Frederiksberg
Et kort spørgsmål
til S og SFs såkaldte ghetto plan >: Skal problembørn under 13 år fra disse boligområder bære et synligt tegn på sig? F. eks. en stjerne.
Nye tider, nye argumenter
Med henvisning til den økonomiske krise vil Helle Thorning-Schmidt (S) og Villy Søvndal (SF) bruge flere penge end regeringen for at holde ledigheden nede. Men gennem de fede år med lav ledighed ville S og SF også bruge løs, fordi vi havde råd til mere. Således vil rød blok øge det offentlige forbrug uanset om økonomien går op eller ned. Til gengæld findes på nye argumenter fra år til år.
Mangfoldighed er dejlig
>Geoffrey Cain, Hellerup
Mangfoldighed betyder forskelligartethed, og jo mere forskellige ting er, desto dejligere bliver livet.
Det er ikke kun sjovt at gå med to forskellige sko eller kun én sok, det er faktisk en udfordring og en berigelse.
Og når det drejer sig om transport, er der ikke noget så > interessant som at køre en bil med fire forskellige >hjul og et cykelstyr i stedet for et rat.  >
Det gælder i øvrigt alle livets områder. I stedet for at forbeholde kattehjem for katte (den rene racisme) burde disse hjem også gøres tilgængelige for hunde og undulater, så de forskellige grupper kan nyde hinandens selskab. >
>Jøder, bøsser >og grønlændere kunne sagtens  >have det godt i Gellerupparken eller Vollsmose. De ville sikkert forbedre deres kondital betydeligt, hver gang de skulle passere en gruppe karatetrænede arabere, der går og keder sig.
>Mangfoldighed er vidunderligt. Hvorfor skal vi nøjes med det samme hele tiden, når vi kunne få noget nyt og spændende, vi endnu ikke har oplevet? Tak til Det Radikale Venstre og de andre kammerater, der har givet os denne vidunderlige idé.  >Ja, hvorfor har vi aldrig tænkt på det før? >
Kongelig  provokation
>Uwe Max Jensen, Århus
Kunstnergruppen Surrend har fået >kritik for en plakat, der viser kongefamiliens medlemmer i incestuøst sex-orgie. Men sagen kan ses som et udtryk for en højere poetisk retfærdighed, da netop Dronning Margrethe > står bag en af de seneste tiårs største kunstprovokationer.
I 1998 krævede hun at gøre brug af Århus Kunstbygning til en udstilling af sine naturlyriske malerier. Dermed blev Kunstnernes Påskeudstilling, der ellers lægger beslag på > Kunstbygningen ved påsketid, forvist fra stedet. Unge debutanter, der udgør grundstammen i Påskeudstillingen, måtte tage til takke med Ridehuset, et koncertsted, der på ingen måde fungerer som udstillingssted for billedkunst.
I juni 2009 fik Prins Henrik møvet sin to meter høje skulptur Torso ind som en del af skulptur-eventen Sculpture by the Sea på stranden ved Århus. Det skete helt uden om den normale optagelsesprocedure, som  andre deltagere blev underkastet.
Kongehusets medlemmer har >altså ved minimum to lejligheder omgået og bøjet etiketten i kunstverdenen. Derfor er det helt på sin plads, at kunsten svarer igen med satire, der rokker ved kongehusets piedestal.
>Minearbejde
Bjarne Gårdsvoll, København
33 minearbejdere i Chile er reddet fra ufrivilligt fangenskab langt nede i det mørke dyb. De blev modtaget med glæde og lettelse af deres familier, og hele verden jubler over den vellykkede redningsaktion. Redningsholdet med ingeniører og teknikere er al ære værd for deres indsats.
> >Men hvorfor skete ulykken? Hvorfor var der ikke sikre udgange, hvor arbejderne kunne komme ud straks efter sammenstyrtningen? Minedrift er et meget farligt arbejdsområde, og gang på gang hører vi om arbejdere, som bliver spærret inde, fordi minegangene styrter sammen. Vi taler så meget om menneskerettigheder, men sikre arbejdspladser burde være en selvfølgelighed både i miner og andre erhverv. Den internationale arbejderorganisation, ILO, burde se nærmere på disse ulykker og stille nye krav om sikkerhed.
Fred være med 25-ørene
Mogens Jensen, kulturordfører for Socialdemokraterne
I artiklen Hvordan laver vi film i morgen? (12. oktober) taler Vinca Wiedemann for armslængdeafstand mellem politikere og filminstitut og fejlciterer mig for at sige, at fordi »vi som politikere skal stå til ansvar over for vælgerne, vil vi også styre hver en 25-øre.« Hun tilføjer »Tænk, at det skal komme fra et socialdemokratisk ministeremne.«
Jeg medgiver, at det ville være kritisabelt, men jeg har aldrig sagt det. Tværtimod foreslår S, SF og RV mere frihed for filminstituttet, hvilket Wiedemann og andre filminteresserede vil kunne læse i vore filmudspil.
Socialdemokraterne går ind for armslængdeafstand og mener ikke, at kunsten skal spændes for en politisk vogn, sådan som regeringen har gjort det i de sidste ni år. Men som jeg også har sagt,  har politikerne et ansvar for at sikre borgerne et alsidigt kulturtilbud for deres penge. Derfor lægger vi de overordnede rammer for økonomien. Det ville næppe heller være i kulturlivets interesse, hvis forskellige aktører f.eks. inden for film- og teatermiljøet selv skulle fordele pengene imellem sig.
Gør Chile kunsten efter
Ole Kløcker, Frederiksberg
I Chile har man haft held med at befri 33 indespærrede minearbejdere. Herhjemme har vi ikke minedrift af betydning, bortset fra det regeringsarbejde, der finder sted i forholdsvis utilgængelige dybder, som ikke engang, statsrevisorerne har adgang til. Det har ikke været på tale at grave en skakt ned til disse indestængte synspunkter, og nogen national vilje til at foretage sig noget sådant foreligger endnu uoplyst.

