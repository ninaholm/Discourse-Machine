Hykleriet triumferer i Kobani
LEDER


I Washington har &rsquo;anonyme talsmænd&rsquo; for Det Hvide Hus indledt en smædekampagne mod Tyrkiet. Det &rsquo;mishager&rsquo; amerikanerne, at den tyrkiske regering viger tilbage fra at &rsquo;hindre en massakre mindre end halvanden kilometer fra dens grænse&rsquo;.Som det bl.a. fremgik af dette dagblads forside onsdag står tyrkiske panserstyrker på grænsen til Syrien, hvorfra de uden kikkert kan følge slaget om den syrisk-kurdiske grænseby Kobani, der belejres af kampvante fanatikere fra det selverklærede &rsquo;kalifat&rsquo;, Islamisk Stat eller IS.&raquo;Det er ikke en måde NATO-allierede agerer på, når helvede udfoldes kun et stenkast fra deres grænse&laquo;, erklærede en embedsmand til The New York Times, der tilføjede &ndash; ironisk, må man gå ud fra &ndash; at manden udtalte sig anonymt for &rsquo;at undgå at kritisere en allieret&rsquo;. USA&rsquo;s stedse mere bortforklarende udenrigsminister, John Kerry, hænger i mobiltelefonen til Ankara for at presse den tyrkiske regering til at &rsquo;løse krisen på grænsen&rsquo;. Men tyrkerne er ikke den lydige NATO-partner og USA-allierede, de var en gang, og som et monument i Ankara over tyrkiske faldne i Koreakrigen hver dag minder dem om. Tyrkiets regering og præsident er islamister &ndash; af betydeligt mere moderat aftapning end det rablende Islamisk Stat-kalifat, men dog stadig islamister. Stemningen i den muslimske stormagt er, at 52 procent bakker op om Recep Tayyip Erdogans fodslæben, altså lidt flere end hans stemmer ved præsidentvalget i august. Man skal gøre sig klart er, at tyrkiske muslimer nærer en indgroet skepsis over for Vestens motiver helt generel, men især i Syrien. Selv den store islamistiske avis, Zaman, der er indædt Erdogan-fjendtlig, støtter hans ikke-indblandings-politik. Fraset lommer af fanatiske tosser er tyrkere selvfølgelig ikke tilhængere af Islamisk Stat og lige så chokerede over de grusomheder, der begås i Allahs navn, som andre normalt begavede. Men de har svært ved at se, hvorfor Washington forlanger, at de &rsquo;agerer som NATO-allieret&rsquo;, underforstået starter kampvognene og hjælper de syriske kurdere i Kobani, når USA og andre partnere nøjes med at sende kampfly, som alle med den mindste indsigt ved ikke kan hindre den forudsigelige massakre, højst forsinke den.Som det er fremgået af dette dagblads løbende dækning, har Tyrkiet konkrete krav for at gå aktivt ind i den koalition på 50 lande, de formelt har tilsluttet sig, og som i John Kerrys macho-terminologi &rsquo;simpelt hen kort og godt skal nedkæmpe Islamisk Stat, punktum!&rsquo;.Tyrkiets primære krav er en helhedsplan, der sikrer, at hele koalitionen ikke kun går efter Islamisk Stat, men også retter sigtekornet mod Bashar al-Assads regime, der i Ankara ses som størst og værst af Syriens mange onder.Tyrkiet har krævet etablering af en sikkerhedszone på syrisk territorium, der kan absorbere flygtninge, og hvor modstandsmilitser kan uddannes og udstyres, men som ikke kan etableres uden (tyrkiske) støvler på landjorden &ndash; hvilket koalitionen ikke er enig om. Endvidere har tyrkerne krævet et flyforbud for det syriske luftvåben, der mærkbart vil svække al-Assad-regimets militære kapacitet. Heller ikke det er der enighed om i den USA-ledede koalition, hvor kun Frankrig har støttet Tyrkiet.Sekundært kan bevæbning af den syrisk-kurdiske milits, der forsvarer Kobani, ikke finde sted, da militsen er våbenbrødre med PKK, det forbudte tyrkisk-kurdiske separatistparti, der er på EU&rsquo;s og USA&rsquo;s terrorliste. Ankara forhandler med PKK om en endelig fredsaftale, men vil ikke bevæbne separatisternes syriske allierede, så længe en aftale forhandles. Omvendt har PKK truet med at genoptage militære angreb på Tyrkiet, hvis Kobani ikke undsættes militært. De tyrkiske betingelser for at gøre en forskel støder sammen med den masterplan, der synes at være lagt i Washington, nemlig at komme af med islamisterne og skåne al-Assad-regimet for at fusionere det med &rsquo;moderat-sekulære oprørere&rsquo;, der kun eksisterer i Istanbuls hotelsfære. I selve Syrien er de fiktion. Tyrkernes mål er at fjerne al-Assad-regimet og overlade Syrien til et sunni-styre, de kan tumle, men som vil stride mod USA&rsquo;s &ndash; og Israels &ndash; interesser.Så hykleriet vil fortsætte, og Syriens sagesløse civile betaler prisen.
