FOLK



 Bogfolk
’Et liv uden fester er som en landevej uden kroer,’ siger hovedpersonens mor i Stine Pilgaards roman ’Lejlighedsdigte’. Skal man ikke selv til fest i aften, kan man kigge forbi Albertslund Bibliotek, hvor forfatteren fortæller.
Bankfolk
’Som led i optimeringen af Vestjysk Banks indtjening gennemføres en række organisatoriske ændringer, der ventes at reducere bankens omkostninger med 25 mio. kr. årligt,’ skriver banken i en pressemeddelelse. Altså: De fyrer 50 ansatte.
Smarte bænke
En bænk på en københavnsk legeplads kan lyse og skifte farve og mønster. Men den interaktive bænk, der har kostet kommunen en mio. kr., virker ikke, fortæller DR. ’Men det er en god bænk at sidde på,’ udtaler en far, Kenneth.
Smarte flasker
Det er ikke Christine Antorini, men popstjernen Christopher, som Berlingske-journalist Line Holm har øjnet på en hylde i et supermarked. Aqua d’Or-flaskernes form gør ham dog ikke nogen stor tjeneste, skriver hun på Twitter.

