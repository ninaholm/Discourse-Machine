Eksportdiplomati
LEDER


 Udenrigsminister Kristian Jensen (V) optrådte i går i aviserne med to forskellige budskaber. På forsiden af Politiken måtte han forsvare konsekvenserne af de besparelser for 200 millioner kroner på udenrigstjenesten, som regeringen har pålagt sig selv.
I alt 25 projekter bort- eller nedprioriteres, herunder fredsprocessen i Israel-Palæstina. Samtidig kunne en storsmilende Kristian Jensen længere inde i avisen på økonomisiderne hilse velkommen til præsidenten for den nye kinesiske udviklingsbank AIIB, som Danmark har skudt 500 millioner kroner ind i. Ministeren mener, at bankens grønnne investeringssigte vil føre til kontrakter til danske selskaber. Timingen var næppe tilsigtet, men meget sigende. Det økonomiske diplomati vinder afgørende frem på bekostning af det klassiske.
