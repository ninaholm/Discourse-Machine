Giv plads til nørderne
Alle studerende skal optages via samtaler og prøver, lyder det i kvotedebatten. Men ved fuldt optag via kvote 2 taber vi dygtige studerende, der som jeg arbejder hårdt og kan blive til fantastiske ressourcer, men måske ikke kan vinde over de mere veltalende konkurrenter til en optagelsessamtale
Fremtidige studerende til intro-dag på Københavns Universitet. Kvote 2-systemet har medvind i øjeblikket, men det har også en værdi at klare sig godt i gymnasiet og demonstrere, at man også godt kan det sure slid, mener dagens kronikør.

Jeg læser medicin på femte år. Jeg er instruktor, jeg forsker, jeg elsker studiet, klarer mig godt og skal nok blive en god læge engang. Men jeg er nervøs og genert og klarer mig altid skidt, når jeg gør noget første gang. Hvis optaget for fem år siden udelukkende havde været via kvote 2, var jeg aldrig kommet ind.I min dagligdag som medicinstuderende på Syddansk Universitet har jeg bemærket, at skyerne har samlet sig om kvote 1. I debatten om kvoterne hører man gang på gang, at kvote 2-studerende klarer sig bedre og har lavere frafald, fordi de er mere motiverede for uddannelsen og ikke bare er kommet ind på et højt snit.Selveste Syddansk Universitets rektor er i egen høje person gået foran med et erklæret mål om, at kvote 1 fuldstændigt skal udryddes og alle studerende optages via samtaler og prøver. På medicinstudiet er man allerede langt: 50 procent af de medicinstuderende optages på kvote 2. På Idræt og Sundhed er tallet helt oppe på 80 procent.Men skulle man stadig være i tvivl om, hvor meget bedre kvote 2-studerende er, giver en hurtig Google-søgning følgende avisoverskrifter: &raquo;Kvote 2-ansøgere klarer sig bedre end stræbere&laquo; og &raquo;Kvote 2-studerende er de bedst kvalificerede, mener uddannelsesinstitutioner&laquo;.Vi kvote 1&rsquo;ere er tilsyneladende en bunke umotiverede stræbere, som taber i kapløbet til de bedre kvalificerede kvote 2&rsquo;ere, som oven i købet bliver bedre læger. Dette passer bare ikke med dagligdagen. I modsætning til, hvad man får at vide om andre studier, er medicin ikke et kapløb. Dit job bliver altid nemmere, hvis din kollega er dygtig, og vi hjælper hinanden både til hverdag og eksamen. Herved nyder man stor fordel af mennesker med forskellige forudsætninger.Ved fuldt optag via kvote 2 risikerer man at miste en meget vigtig ressource, nemlig de dygtige studerende, som arbejder hårdt og bliver en fantastisk ressource, men måske ikke kan slå de mere veltalende konkurrenter til en optagelsessamtale. Skal vi smides ud med badevandet?Det viser sig, at store dele af helgengørelsen af kvote 2 fører tilbage til en undersøgelse af Lotte Dyhrberg O&rsquo;Neill fra Syddansk Universitet. Undersøgelsen viser, at tiden hvormed kvote 1- og kvote 2-studerende gennemfører studiet såvel som dumpeprocenten er omtrent den samme. Hvad der ikke bliver nævnt i de mange artikler er, at karaktergennemsnittet favoriserer kvote 1 med cirka en halv karakter. Det eneste, artiklerne nævner, er, at kvote 2 tilsyneladende har en lavere frafaldsprocent. Der er altså muligvis penge at spare for universitetet.Hvordan denne undersøgelse kan lede til overskrifter om, at studerende fra kvote 2 bliver bedre læger og er mere kvalificerede end kvote 1&rsquo;ere, er et mysterium.Sølle argumenterIkke desto mindre er der blæst til krig mod kvote 1. Og våbnet er optagelsesprøver og -samtaler, de såkaldte MCQ (Multiple Choice Question) og MMI (Multiple Mini Interview). Prøverne foregår nogenlunde på denne måde: 100 MCQ på 2,5 timer. Ifølge SDU tester de for &raquo;kvantitativt, kritisk og sprogligt ræsonnement&laquo;. Derefter kommer dem med de bedste besvarelser til MMI, som består af seks til otte såkaldte interviewstationer, hvor der gives point fra 1-7.En af disse er sædvanligvis en såkaldt motivationsstand, hvor eleven skal tale i otte minutter om, hvor meget han eksempelvis altid har ønsket at være læge, og hvor gerne han vil ud med Læger Uden Grænser, udrydde cancer osv. osv. Et andet eksempel kunne være en samarbejdsstand, hvor den ene ansøger skal anvise den anden i at bygge et Lego-/pasta-tårn med bind for øjnene.Ideen er, at 50 minutter med forskellige opgaver fortæller mere om den enkelte end karakterer fra tre år i gymnasiet og adskillige eksaminer.Det er ikke noget mysterium, hvordan disse samtaler var forløbet for mig. Det var aldrig lykkedes mig at komme ind på medicinstudiet. Jeg var sikkert kommet igennem de 100 spørgsmål, hvorefter jeg var blevet inviteret ind til MMI. Her havde jeg så bygget pastatårne og pakket gaver ind efter bedste evne. Med mine 10 tommelfingre er det tvivlsomt, hvor godt jeg havde klaret mig. Så havde jeg forsøgt at se fordele og ulemper ved det fælles medicinkort. Derefter havde jeg på motivationsstanden forsøgt at forklare, hvordan jeg havde søgt ind på medicin, fordi jeg er egnet og har evnerne. Et noget sølle argument, når de andre vil redde menneskeheden. På den anden side kunne jeg bare have løjet og sagt, at jeg ville ud med Læger Uden Grænser som alle de andre.Tre års arbejde, over 11 i snit ville ikke være nok, fordi jeg har 10 tommelfingre og ingen planer om at redde verden. Men jeg kom ind, fordi der stadig findes kvote 1.Talent og udholdenhedMan kan mærke, at der er en hvis stolthed forbundet med at komme ind på kvote 2, at man ikke &raquo;bare&laquo; er en af dem, der er kommet ind på kvote 1, for det er jo den &raquo;nemme&laquo; vej. Kvote 2-ansøgerne har jo gået gennem ild og vand. At nogen mennesker spilder flere år og aldrig kommer ind, bliver der ikke talt højt om, for det er jo ikke universitetet, det går ud over, kun det enkelte menneske.Man må spørge sig selv: Kan karakterer overhovedet bruges til noget?Ja, det kan de! Problematisk som vores karaktersystem er, fortæller karakterer noget både om en persons talent og udholdenhed. Folk siger: Jamen, hvorfor skal min karakter i oldtidskundskab bruges til at vurdere, om jeg kan komme ind på medicin? Er det ikke ligegyldig viden?Det er det givetvis, men karakteren i oldtidskundskab fortæller noget andet &ndash; nemlig, om du er villig til at lægge dig i selen og lære noget, som du finder røvsygt. En evne, som i allerhøjeste grad er vigtig på en lang række uddannelser, deriblandt medicin. Den vigtige viden er ikke nødvendigvis den mest interessante, men din villighed til at kæmpe for noget, som du egentlig ikke gider, kan være altafgørende. Det kan godt være, det ikke er spændende at lære 200 skemaer med beskrivelser af diverse enzymer og lægemidler, men ved gud, det kan være vigtigt. Er du villig til at lægge arbejdet i noget, selv om det er dødens pølse? Var du villig til det i gymnasiet?Der skal være pladsEt andet argument, der ofte fremføres, er: Jamen, hvad med dem, som bare ikke var klar i gymnasiet, men som er blevet bedre nu?Ja, hvad med dem? De kan vel fint søge ind på en kvote 2, der optager 50 procent af de studerende. Er det ikke lige så relevant at beskytte dem, som har knoklet tre år i gymnasiet, fordi de har en drøm om at blive læge, advokat eller lignende? Er det rimeligt, at en studerende skal skubbes ud, fordi vedkommende ikke er helt så god til malende fortællinger om fantastisk motivation, som den mere veltalende klassekammerat?Der er ingen tvivl om, at kvote 2 er en god idé. Jeg kender en lang række mennesker, som bliver fantastiske læger, men kun kom ind på grund af kvote 2. Men ved at sætte et mål om, at 100 procent af de studerende skal optages via kvote 2, er man gået langt over stregen.Der skal være plads til, at folk kommer ind, fordi de har knoklet i gymnasiet. Ligesom der skal være plads til dem, som var lidt langsomme i gymnasiet, men er villige til at kæmpe tilsvarende hårdere nu.Der skal være plads &ndash; også til kvote 1.Michael Tveden Gundesen læser medicin
