Novo, dekanen og rektor taler usandt



Iet indlæg  7. majskriver Novo Fondens direktør, Birgitte Navntofte, at der skal udføres fri og uafhængig forskning i det nye metabolismecenter. Men det er en sandhed med modifikationer.Det er en katastrofe at tillade, at samfundet skal betale husleje til et forskningsinstitut med en så smal forskning. Det svarer til, at man ville lave et forskningsinstitut for lastbiler og så kun måtte forske i møtrikker. Det er direkte imod enhver forestilling om et universitet.Man har slet ikke haft en generel  diskussion om, hvad man skal forske  i -  den er Novo kommet med uden diskussion.Birgitte Navntofte sidder selv ved bordenden sammen med Dekan Ulla Wewer og skal godkende alle forskningsprojekter i 'det frie forskningscenter'. Så fri forskning er der ikke tale om.Alle cheferne er på plads, forskningsprogrammet fastlagt, budgettet fastlagt, og universitetet betaler huslejen - det er det, Novo, dekanen, direktøren  og rektor kalder fri forskning.Sandheden er, at metabolismecentret slet ikke forsker særlig meget i metabolisme, idet metabolisme omfatter langt flere discipliner end de få, der passer ind i Novo maskineri. De forsker ikke i diæt, motion, kirurgi, høj fiberdiæt, transplantation, maveforsnævring mv.Den danske befolkning, som skal betale ca. 200 millioner i husleje for disse  industrielle molekylære og fysiologiske forskere,  får ikke meget hjælp for deres penge, når man ved, at diæt kan hjælpe diabetespatienter langt mere end den insulin, som Novo sælger.Ved en højfiber diæt kan man undvære insulin - det har den amerikanske forsker Dr. Anderson påvist i 1983, men det må det nye 'metabolismecenter' ikke forske i - så skal de give pengene tilbage, det står i Novo Fondens regler. Hvis centret fandt ud af, at diæt kunne løse diabetespatienters høje dødelighed, skulle centret sende pengene tilbage  til Novo, og Novos insulinsalg ville falde drastisk.  Novos 'diabeteshospital' Steno  har da også tidligere nægtet at forske i diæt og diabetes - nok af samme grund.Den frie forskning er altså overhovedet ikke fri. Næsten alle dokumenter er hemmeligtstemplede af universitetet. Universitetet  giver kun aktindsigt i ca. fem procent af materialet,  og  den frihed, de taler om, eksisterer ikke. Det er ren industriforskning fra begyndelsen til enden. Det er hemmeligt for ikke at afsløre noget for konkurrenterne, skriver de til mig.Det er nok første gang, at et firma får universitetet til at betale husleje for sig, selv om de har et overskud på 10 mia.Heldigvis skal universitetet svare på alle  disse spørgsmål i videnskabs- og teknologiudvalget, så kan alle se, hvad der er opad og nedad  i denne sag.Det mærkelige er, at  næsten alle de centrale folk  ikke taler sandt i denne sag -  er det den nye økonomisk styrede  universitetsetik?
