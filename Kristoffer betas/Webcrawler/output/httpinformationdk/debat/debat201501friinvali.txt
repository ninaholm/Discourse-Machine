Fri os fra de invalide
Vi skal bare blive ved med at benægte, at de invalide eksisterer. Hvis vi tilbyder dem fleksjob og ressourceafklarer i en uendelighed, kan det være, de forsvinder
Vi har et samfund, der ikke vil have invalider. De koster, og det ser ikke pænt ud.

&raquo;Vi tror på mennesket &ndash; derfor reformerne.&laquo; Sådan lyder det gribende udsagn, som nuværende justitsminister og tidligere beskæftigelsesminister Mette Frederiksen (S) og hendes embedsmænd lancerede som en ny måde at reducere antallet af invalide mennesker på.&raquo;Vi tror på, at alle mennesker har ressourcer, der kan aktiveres.&laquo;Når man gennem årtier har haft sin gang blandt syge og nedslidte mennesker, skærer det en i hjertet at se, at den mistro, forhånelse og de absurde aktiveringer og arbejdsprøvninger, udviklingsforløb og ressourceforløb, de år ud og år ind skal underkaste sig, nu bliver lanceret under denne menneskekærlige overskrift.Jeg taler ikke imod perspektivrige revalideringsforløb af mennesker, der efter sygdom og ulykke skal have mulighed for at komme i gang igen under gode forhold. Nej, jeg snakker om forløb, der er åbenlyst formålsløse i forhold til at kunne &raquo;flytte mennesker fra passiv forsørgelse til aktivt at kunne forfølge deres drømme&laquo;, som Beskæftigelsesministeriet så smukt beskriver det.Man bliver næsten helt rørt. Men før man får visket tåren af kinden, bliver man konfronteret med de historier, som virkeligheden stiller til skue: En alvorlig kræftsyg kvinde fik af Jobcentret tilkendt et såkaldt ressourceforløb. Hun havde af lægerne fået stillet i udsigt, at hun nok ikke havde mere end et år tilbage at leve i. I den tid ville hun gerne have fred for kommunen og søgte derfor om en førtidspension.Men det mente Rehabiliteringsteamet i Københavns Kommune ikke, at den gode unge kvinde skulle lade sig nøje med. Næh, det var bedre, at hun blev ressourceafklaret, så hun kunne få afdækket sine ressourcer og &raquo;forfølge sine drømme&laquo;. Hun er ikke blevet forfulgt af andet end mareridt.Nej, de kære ansøgere om førtidspension skal vide, at systemet holder så meget af dem, at de skal testes og vejes igen og igen &ndash; for dermed at forfølge systemets drømme. Men de drømme er lige så klare, som de er uhyggelige: Vi har et samfund, der ikke vil have invalider. De koster, og det ser ikke pænt ud. Hvis vi bare bliver ved med at sige, at de ikke er der, og dækker os ind under, at vi ressourceafklarer i en uendelighed for deres egen skyld, så kan det være, de forsvinder.For syg til fleksjobLad os tage endnu et eksempel, hvor man kan sætte spørgsmålstegn ved vurderingsevnen: Et Rehabiliteringsteam &ndash; inklusive en læge, der burde have forstand på de helbredsmæssige forholds betydning for funktionsevnen &ndash; vurderede, at de fysiske og psykiske følger efter særdeles hårdhændet tortur og molestering af en ung kvinde ikke stillede sig i vejen for fortsatte forsøg på ressourceafklaring.Lidelserne var forgæves søgt behandlet siden begyndelsen af 1990&rsquo;erne i specialinstitutioner som OASIS og Rehabiliteringscentret for Torturofre. Den torturramte kvinde havde siden begyndelsen af dette årtusinde til overflod deltaget i aktiveringer, afklaringer og tre på hinanden følgende arbejdsprøvninger, der viste faldende arbejdsevne i en grad, at det sidste forløb måtte afbrydes af helbredsmæssige årsager. Denne kvinde fik for et år siden med hiv og sving tilkendt et fleksjob.Ja, det vil sige: Fleksjob fik hun ikke. Det var hun for syg til. Men hun fik ret til at søge fleksjob. Det var op ad bakke. Selv Jobcentret ville ikke sende hende ud til et skånsomt kontorjob. Der var heller ingen andre, der ville have hende. Hun gik tiggergang til alle mulige og umulige virksomheder og institutioner for at bede, om de ikke nok ville være så venlige at ansætte hende.Hun havde ganske vist ingen uddannelse, heller ingen arbejdsmarkedserfaring, og i sit forløb gennem systemet var hun blevet sygere og sygere både psykisk og fysisk. Denne kvinde skulle arbejdsgiverne nu ansætte, så hun kunne forfølge sin drøm om at blive sund og rask og deltage i det almindelige samfundsliv &ndash; ligesom alle os andre.Men de ville da ikke ansætte hende. Hvorfor pokker skulle de det? Det var en erkendelse, som hun også selv fik hamret ind med syvtommersøm.Det står i loven!Kvinden blev en del af den store og voksende gruppe, der kun tilsyneladende er i gang. Hun var blevet overført fra kontanthjælp gennem 20 år til ledighedsydelse &ndash; som det hedder, når man er jobløs fleksjobber. Der var hun så et år sammen med tusinder og atter tusinder af mennesker, der er for syge til at få job, men af systemet bliver dømt til at have så mange ressourcer, at Jobcentret kan drømme videre om en tilknytning til arbejdsmarkedet.I en realistisk vurdering af de givne omstændigheder ansøgte hun formasteligt om en førtidspension. Det skulle hun ikke have gjort, for det kom der kun skidt ud af: Hun skal nu ressourceafklares for niende gang. Det havde været nemmere for hende at gemme sig på ledighedsydelsen, så længe hun kunne.Ressourceafklaring er et nyt ord for et langstrakt udviklings- og arbejdsprøvningsforløb. Et sådant forløb kan bevilges i op til fem år. Dommen for den torturerede kvinde lød på to år. I to år skal det nu endnu en gang forsøges at blive afklaret, om de behandlende læger mon ikke alligevel har taget fejl. Og mon der dog ikke kan findes nogle ressourcer, som de foregående 12 års nidkære afklaringsforsøg har overset? Det beslutningstagende team, Rehabiliteringsteamet, messer igen og igen som et mantra, at det står i loven. Det står i loven, at hun skal gennemføre et ressourceforløb. Der er altså lige blevet lagt to år oven i de 12 år, hun allerede er blevet prøvet og testet.Indvandrere og flygtninge fylder godt i førtidspensionsstatistikken. Derfor har der også været fokus på, hvordan man skulle arbejde socialt, sundheds- og uddannelsesmæssigt for at forebygge dette. Det er klart, at det drejer sig om langsigtede tiltag, som lidt efter lidt vil kunne afspejle sig i statistikken, hvis de lykkes.Men så hører man den glædelige nyhed, at regeringens førtidspensionspolitik i løbet af et år har fjernet de fleste indvandrere fra ikkevestlige lande fra førtidspension. Hvordan det? Er der da flere, der er blevet raske? Er der færre, der søger? Er der flere, der er kommet i arbejde? Næh, det melder historien intet om, men antallet af førtidspensioner til indvandrere og flygtninge er halveret i den første halvdel af dette år sammenlignet med sidste år.Man har løst problemet med alle de syge, utilpassede, traumatiserede indvandrere og flygtninge ved at fratage dem pensionen og parkere dem på kontanthjælp, ledighedsydelse eller i perspektivløse ressourceforløb. Så er de ude af statistikken.Hvad sker der?!Hvad sker der i hjernen på de sagsbehandlere, der skal administrere alt dette og henvise disse handicappede mennesker til afklaringsforløb hos &rsquo;andre aktører&rsquo; med henblik på at bringe personen &raquo;nærmere til arbejdsmarkedet, således at han/hun på lige fod med andre kan bringes til at blive selvforsørgende ved indtægtsgivende arbejde&laquo;?Det er alt sammen baseret på en ønskedrøm, hvor der ikke tages hensyn til hverken helbred, evner, muligheder eller alder. Henvisningerne er præget af de mest urealistiske floskler, og jeg håber virkelig ikke, at de selv tror på det, de skriver.Hvad sker der i hjernen på de embedsmand, der har skrevet teksten for Mette Frederiksen? Tror de selv på det? Gør Mette Frederiksen?Jeg tror hverken, at ministeren eller &rsquo;mørkelygterne&rsquo; i ministerierne er dumme, tværtimod. Men jeg er oprørt over, at de tilsyneladende tror, at vi er det. Man bliver syg i hovedet af alt det urealistiske sludder, der bliver lukket ud, fordi man ikke længere vil give en overlevelsesydelse til de invalide.Stop det nedværdigende nonsens! Brug hjernen og tilkend de ydelser, der er behov for. Det kan udmærket gøres med loven i hånd. Den skal bare læses i en anden ånd.Ellen Ryg Olsen er læge
