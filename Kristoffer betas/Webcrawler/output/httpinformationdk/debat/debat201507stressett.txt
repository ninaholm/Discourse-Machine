Jeg er stresset, og jeg tror ikke, det er min egen skyld
Når kloge, socialt og fagligt velfungerende unge bryder sammen, er vi vant til at tænke selvkritisk. Hvis vi ikke kan leve op til kravene, er det os, der er problemet. Men hvem har indkodet det selvevaluerende destrueringsprogram i vores hjerner?


Hvad skal jeg gøre? Jeg er stresset, og det er min egen skyld. Eller?Det begyndte som en jernring rundt om brystet. En følelse af ikke at kunne trække vejret ordentligt, uanset hvor hårdt jeg prøvede. Som om jeg løb, selvom jeg sad stille og roligt og læste. Så kom søvnproblemerne. Det er svært at sove, hvis man har problemer med at trække vejret. Jeg prøvede at ignorere det. Jeg er overskudsbarn af den rige verden. Jeg kan da ikke tillade mig at have det dårligt. Der er børn, der sulter i Afrika, og her sidder du og vræler! Men det gik ikke væk. Det blev kun værre.Jeg skulle på en måneds rejse med mit højskolehold og tænkte: &rsquo;Yes, luftforandringer og varme. Så skal det nok forsvinde.&rsquo; Men så snart vi sad på mexicansk jord, gik det op for mig, at nu havde jeg ikke nogen steder at flygte hen. Jeg boede på værelse med to andre piger. Der var tre lærere, der fulgte os, og programmet var tætpakket. Jeg var i et fremmed land og kunne ikke sådan lige stikke af fra gruppen, når det kammede over, og det var tid til igen at græde det ud. Og skyldfølelsen. Nu behøvede jeg ikke at tænke mig til de sultne børn i Afrika. De sultne børn i Mexico sad lige foran mig, og jeg tænkte på mig selv! Selvhadet ville ingen ende tage. Hvad var jeg dog for et frygteligt menneske? Tag dig sammen for fanden! Men der var ikke noget at gøre.SammenbrudSom enhver højskoletur med respekt for sig selv indeholdt vores også rundkredssnakke om vores oplevelser. Så her kom den uundgåelige runde, hvor vi hver især skulle svare på, hvordan vi havde det med det hele. Og så kom sammenbruddet.Det er ikke sjovt at bryde grædende sammen foran 20 voksne mennesker. Det er ydmygende. Hvornår ser man nogensinde andre voksne græde udover til begravelser og tragiske film? Vi viser ikke følelser på den måde. Det gør man ikke. Men dæmningen brast. Jeg kunne ikke mere. Og det var faktisk rart &ndash; efter nederlagsfølelsen havde lagt sig. Det tog lige et par dage.En lærer tog fat i mig, og vi snakkede om tingene. Hvorfor havde jeg det sådan her? Var der nogle dybere ting, der nagede? Jo, der var da nogle ting. Et fortrængt problem her og der.Pyha, det kunne være, at der var en acceptabel forklaring på det hele. Jeg var måske ikke bare svag og egoistisk. Der var gamle traumer, der så deres snit til at blive frigivet. Jeg accepterede, at jeg havde det dårligt og græd, når jeg havde brug for det. Publikum eller ej. Efter hjemkomsten stod den på yoga og en gang terapi. Få masseret, strukket og snakket det hele ud. Mindfulness er vejen frem. Problemet er hos dig, så løsningen er også hos dig. Jo, det hjalp da. Og så alligevel.Trolden var ude af æsken, hele holdet havde vidnet det, så jeg kunne lige så godt lade være med at skjule noget, da vi kom tilbage til højskolen og de 80 andre elever. At indrømme sine problemer og svagheder og stå ved dem er vel også en måde at være stærk på? På en sær omvendt måde. Jeg havde bare ikke forventet reaktionen.Langt fra den enesteSom jeg sagde det højt, kom folk stille sivende til. Greb fat i mig efter frokosten og spurgte: &raquo;Du. Det der med dine vejrtrækningsproblemer, med din følelse af stress. Kan vi ikke snakke lidt om det? Jeg har ikke sagt det til nogen, men jeg har døjet med det samme længe&laquo;. Det viste sig, at jeg langt fra var den eneste.Jeg fik en besked fra en venindes kæreste: &raquo;Hun har det skidt. Hun får angstanfald. Hun vil ikke have, at jeg fortæller dig det, men jeg ved ikke, hvad jeg skal gøre. Hun bliver vred, hvis hun finder ud af, at jeg har skrevet&laquo;.Sludder og vrøvl, tænkte jeg. Selvfølgelig bliver hun ikke vred. Vi er jo sammen om det her. Om livet. Vi hjælper da hinanden. Men han fik ret. Det var ikke lettelse over at få hjælp i nøden, der mødte mig, da jeg ringede. Det var vrede over afsløringen af svaghed og følelsen af ydmygelse.Sådan kunne jeg fortsætte. Jeg kan nu tælle mig frem til fire veninder med angst. Her medregner jeg ikke dem, der &rsquo;kun&rsquo; udviser stressymptomer. Men smukke, kloge, socialt og fagligt velfungerende unge, der er brudt sammen. Og som alle sammen føler, at det er deres egen skyld. At de ikke har nogen ret til at have det dårligt.Om vi holder sabbatår, studerer eller arbejder, falder vi som dominobrikker. Og for alt i verden skal det holdes skjult, at vi har det skidt. Vi skulle nødigt se svage ud. Vi starter til psykolog, yoga eller terapi &ndash; alt sammen for at finde ud af, hvad der er galt med os.Kalder det nødvendighedSom et krydsord, der bliver mere og mere udfyldt, begyndte der at vise sig en sammenhæng. Hvad nu, hvis det ikke er mig, der er noget galt med, men samfundet? Hvad nu, hvis jeg for en gangs skyld må vende blikket ud af og ikke bebrejde mig selv? Tanken gjorde ondt. Jeg er vant til at tænke selvkritisk. Jeg er et trænet individ. En konkurrencestatssoldat. Kan jeg ikke leve op til kravene, er det mig, der er problemet. Hop højere. Løb hurtigere. Og dog, hvad nu hvis?Da jeg først begyndte at se efter, var den alle steder: Nødvendigheden. Rammerne er, som de er, fordi det er &rsquo;nødvendigt&rsquo;, og de kan dermed ikke ændres. Hvis man ikke passer ind, kan kritikken derfor kun gå én vej, og det er indad. Ingen steder er der plads til at påpege fejl ved systemet eller reformer, der bliver gennemtrumfet. Det bliver affejet med et &raquo;du forstår tydeligvis ikke, hvordan den praktiske virkelighed er, og hvad der er nødvendigt&laquo;.Hvis alle problemer skal bæres på egne skuldre, hvor længe kan man så stå oprejst? Det virker nærmest som et komplot for at holde os i skak. Her blev gnisten antændt. Vreden og frustrationen brændte. Hvad er det her for et net, jeg er viklet ind i? Hvad er det for et selvevaluerende destrueringsprogram, de har fået indkodet i vores hjerner? Nu skal det være slut. Jeg må flygte! Ikke om de får mig lokket til at tage ét skridt længere ind i løvens hule. Jeg tager forventninger, krav og uddannelse og kyler det lige lukt i Øresund på vej mod de svenske skove og mit nye uafhængige hjem.Ikke min skyldJeg vil jo ikke opgive systemet. Jeg elsker samfundet! Samfundet som har passet mig, siden før jeg kunne gå. Samfundet som giver mig, hvad der føles som alle muligheder i verden. Som har syet mig sammen i de sene nattetimer efter cykelstyrt. Som betaler mig for at lære. Som giver mig mad på bordet og tøj på kroppen til enhver tid. Jeg vil jo gerne være en del af fællesskabet.Er jeg hyklerisk, når jeg på trods af min taknemmelighed synes, at vi har et problem? At vi er nået til et punkt, hvor vi har taget det værste fra højre og det værste fra venstre: Vi er kampklar individer, der med rundsave på albuerne skubber hinanden væk, så vi kan vinde konkurrencen. For der er som bekendt kun én vinder, og det gør resten til tabere. Og fællesskabet? Det er reolen, hvor der kun er plads til dig, hvis du retter ind og får samme form som de andre. Du bliver tjekket i alt, hvad du gør, og alt, hvad du gør, bliver målt op i tal. Gør det, du er bedst til? Nej, gør som vi siger. Hvad nu, hvis jeg i stedet tillader mig at spørge: Hvad skal vi gøre? Jeg er stresset, og jeg tror faktisk ikke, at det er min egen skyld.Sophie Winkel er 22 år og studerende.
