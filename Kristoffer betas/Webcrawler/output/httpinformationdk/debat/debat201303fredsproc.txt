Fredsproces eller status quo
Obama står ved en skillevej i Israel-Palæstina-konflikten. Skal der skabes fred i Mellemøsten, må han indse, at 30 års fredsproces har været en blindgyde og støtte palæstinensernes ret til frihed, lighed og statsdannelse – i handlinger og ikke bare ord


Hvad skal Barack Obama, der næste onsdag besøger Israel for første gang i denne præsidentperiode, stille op med den israelsk-palæstinensiske konflikt?For det første må han bryde med sit udenrigspolitiske etablissements mosbegroede konventionelle visdom. Her klamrer man sig stadig til de smuldrende rester af en såkaldt fredsproces, som i de 34 år, der er gået siden Camp David-aftalerne, kun har gjort fred mindre opnåelig end nogensinde.Store forhåbninger blev vakt til live ved fredskonferencen i Madrid i 1991. Disse førte to år senere til Oslo-aftalerne. Dengang havde 200.000 ulovlige israelske bosættere slået sig ned i de besatte palæstinensiske områder. I dag er der over dobbelt så mange.I løbet af hele denne tid har USA, der skulle forestille at fungere som uvildig mægler, under fire på hinanden følgende præsidenter intet gjort for at hindre Israel i at gradvist at underlægge sig stadig mere af den jord, som en to-stats-løsning skulle baseres på.Skønt de var under israelsk militær besættelse, kunne de fleste palæstinensere frem til 1991 rejse frit. I dag har en hel generation af palæstinensere aldrig fået lov til at besøge Jerusalem, rejse ind i selve Israel eller bare mellem Vestbredden og Gaza.Denne ghettoisering af palæstinenserne er sammen med volden under Den Anden Intifada, oprettelsen af tilsyneladende permanente bosættelser og en mur i apartheid-stil de tragiske frugter af den såkaldte fredsproces, som USA stillede sig i spidsen for.En studehandel&rsquo;Fredsprocessen&rsquo; har bestået i at give efter over for israelske uforsonlighed over for Palæstina til gengæld for opnåelse af udenrigspolitiske mål, der ikke var forbundet med at fremme fred og palæstinensisk frihed. Sidst i 1970&rsquo;erne omfattede dette den koldkrigs-præmie, at Egypten blev rykket ud af den sovjetiske lejr og over i den amerikanske.Camp David-aftalerne mellem premierminister Menachem Begin og præsident Anwar el-Sadat betød tilsidesættelse af &rsquo;det palæstinensiske spørgsmål&rsquo;. Denne begrænsning kom til at forme Oslo-processen, hvorunder Israel og PLO nok anerkendte hinanden, men en afklaring af alle de afgørende spørgsmål såsom grænsedragning, flygtninge, vandressourcer, israelske bosættelser og Jerusalems status blev udskudt.Hen mod slutningen af sin første embedsperiode opgav Obama i al væsentlighed sin allerede beskedne fredsskabelsesdagsorden. Modydelsen var henstand i premierminister Benjamin Netanyahus kampagne for krig med Iran. Palæstina blev igen ofret, denne gang for at bestikke et krigerisk Israel til god opførsel.Freden ikke nærmereDen amerikansk-ledede &rsquo;proces&rsquo; har i sidste ende styrket den radikale israelske højrefløj og gjort palæstinensisk selvbestemmelse mindre opnåelig end nogensinde. At fremture med den orwellske absurditet, der går under betegnelsen &rsquo;fredsprocessen&rsquo;, strider med enhver oplyst definition af, hvad der tjener Amerikas interesser. Denne politik stempler USA som ukritisk forsvarer og katalysator for Israel og fornærmer det palæstinensiske folks intelligens.Hvis Obama skulle have besluttet sig for at gøre et oprigtigt forsøg på at løse konflikten, er han oppe mod hårde odds. Palæstinenserne er splittede mellem tilhængere af Mahmoud Abbas&rsquo; Fatah-fraktion, som styrer Vestbredden, og Hamas, den militante gruppe, der kontrollerer Gaza. En endnu større forhindring er Netanyahus højreregering, som er ufravigeligt opsat på territorial ekspansion.Men hvis målsætningerne for hele fredsprocessen ikke er at afslutte besættelsen, fjerne bosættelserne og give mulighed for reel palæstinensisk selvbestemmelse, hvad er så formålet med at foregive at genstarte den?Israels overvældende dominans over palæstinenserne betyder, at konflikten ikke er af en sådan natur, at den kræver gensidige indrømmelser fra to ligeværdige parter. Derudover skal freden indgås mellem palæstinensere og israelere. Ikke mellem Obama og hans kritikere i det republikanske parti, den israelske lobby og Israels højreorienterede partier.Obamas to mulighederHvis Obama ikke kan se disse realiteter i øjnene, vil det være bedre for ham i det mindste at være ærlig: Så sig dog rent ud, at USA støtter denne uacceptable virkelighed og er villig til at leve med den internationale forargelse, den fremkalder. Verden over breder den erkendelse sig, at Amerika i flere årtier i al væsentlighed har bistået med at fremkalde en situation, hvor der &ndash; uanset dets fromme tilsagn om støtte til en palæstinensisk stat &ndash; i en overskuelig fremtid kun vil være én sand suveræn autoritet mellem Middelhavet og Jordan-floden: staten Israel.Kun israelske jøder er fuldgyldige borgere i dette land, mens fem millioner palæstinensere lever i en tilstand af underkastelse eller eksil, og 1,2 millioner palæstinensiske arabere som andenrangs-borgere i Israel. En &rsquo;en-stats-løsning&rsquo;, der bygger på vedvarende diskrimination og undertrykkelse, er i sidste ende uholdbar. Israels sidste eksterne støtte kommer fra USA og Europa, men også her er opinionen i stigende grad klar over, at en sådan struktur er i dyb i modstrid med vestlige værdier, ganske som Sydafrikas apartheidstat var.Obama må beslutte sig. Han kan fastholde en linje, hvor USA bliver ved med at understøtte og finansiere den uretfærdige status quo, det bistod med at udvikle. Eller han kan begynde helt forfra og udstikke en ny kurs baseret på en erkendelse af, at USA er nødt til at arbejde målrettet imod besættelsen og bosættelserne og støtte palæstinensernes umistelige ret til frihed, lighed og statsdannelse &ndash; og ikke kun i ord, men i handling. En gylden middelvej findes ikke.Rashid Khalidi er professor i moderne arabisk ved Columbia University. Han har netop udsendt bogen &rsquo;Brokers of Deceit: How the U.S. has Undermined Peace in the Middle East&rsquo;. &copy; New York Times Syndicate og Information. Oversat af Niels Ivar Larsen
