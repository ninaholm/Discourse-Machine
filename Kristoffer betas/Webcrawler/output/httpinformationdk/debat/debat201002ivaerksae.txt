Iværksætteri 3.0
Med den globale afhængighed opstår nye behov for foretagsomhed og socialt entreprenørskab


I sidste uge afholdtes en interessant konference på RUC om socialt iværksætteri med 400 deltagere og massiv pressedækning. Og der kan næppe herske tvivl om, at der mange steder i det danske samfundet er behov for initiativer, der har det sociale i centrum. Men hvor socialt er det sociale iværksætteri?I sidste uge udklækkedes samtidig det første hold af Mastere i Socialt Entreprenører fra Center for Socialt Entreprenørskab på RUC. Temaerne for Master-afhandlingerne har været vidtspændende. Og sådan må det være. Traditionelt har entreprenører gået nye veje og med initiativkraft forsøgt at vise nye muligheder for menneskelig udfoldelse og samfundsindretning. Hvordan ser de nye tendenser ud, hvad angår socialt entreprenørskab?Iværksætteri 1.0 og 2.0Det er årtier siden, der frejdigt blev sunget: »Jeg begyndte som avisdreng og blev hurtig millionær«. Den type he-man er en uddøende race som succesmodel for en iværksætter.I velfærdssamfundet er udviklet mange nye former for iværksætteri eller entreprenørskab. Ja, man taler om, at vi har en infrastruktur for understøtning af iværksætteri. Den offentlige sektor, erhvervsliv og civilsamfund indgår her i mange typer af hybride samarbejdskombinationer  gerne suppleret med et fondsarbejde  for at søsætte nye typer af iværksætteri. Men fordi der er et åbenlyst behov for en indsats, er det ingenlunde sikkert, at der også vil være initiativkraft endsige økonomi til at løfte en opgave. Markedet er den store dommer!Nu peges der så i oplægget Velfærdens iværksættere tillige på, at mange opgaver, der i dag ligger i offentligt regi, skal overgå til forskellige former for iværksætteri. Der bejles i samme åndedrag til civilsamfundets naturlige engagement i at løse sociale opgaver.Her er frivilligt socialt arbejde et kapitel for sig og understøtter i høj grad allerede eksisterende organisationer (besøgsven, rådgivning, indsamling mv.). Eller man går selv i gang - f.eks. med at hjælpe ældre mennesker ud i den friske luft for at motionere  det virker velgørende oven i købet for begge parter!Som et eksempel på et typisk og succesfuldt socialt iværksætteri kan nævnes Natteravnene, som ved blot at tage vare på et lokalt boligområde i København har kunnet spare området for udgifter, der svarer til 2.000 kr. årligt pr. lejemål. Man kan så spørge, hvor ballademagerne i stedet har fået afløb for deres aggressioner.Sociale ingeniørerDer bliver arbejde og udfordringer til os alle i fremtiden, siges det. Ja, men spørgsmålet er, hvor man lægger snittet. Mandag Morgen har sammen med en lang række samarbejdspartnere valgt at tage udgangspunkt i velfærdsstaten og dens omstilling. Og foreslår en strategi, der indebærer intet mindre end et paradigmeskift, hvor ukendte pionerer transformeres til anerkendte velfærdspartnere. Løsningsforslagene bærer præg af, at den danske velfærdssamfund er presset på en række parametre.Der er to afgørende grunde til at være kritisk over for Velfærdens iværksættere fra Mandag Morgen med partnere. Dels indgår det globale ikke i nævneværdig grad i oplægget og stiller f.eks. ikke spørgsmål ved konsekvenserne af de reducerede energiressourcer. Oplægget vægter i det hele taget alene det sociale, uden at have blik for naturunderlaget. Dels så bliver danske erfaringer med bæredygtighed og vedvarende energi slet ikke vægtet.Der fokuseres således primært på, hvordan det sociale iværksætteri med en folkelig kreativ aktivitet som en slags social ingeniørvirksomhed skal bidrage til at forlænge en overmoden samfundsforms levetid. Under vore himmelstrøg  med folkeoplysning og andelsbevægelse  vil  befolkningen måske her have særlige forudsætninger for at udvikle nye veje og samarbejdsformer, fri af markedsherredømmet.Nye tendenserMed FNs klimakonference i ryggen og med en række øvrige globale udfordringer hængende i horisonten er det vigtigt, at en ny uddannelse som Masteruddannelsen i Socialt Entreprenørskab bidrager til at finde nye veje for menneskelig udfoldelse og samfundsindretning. Sidste uges Iværksætterdag på RUC pegede også på en række nye muligheder, hentet ude i det globale.I flere foredrag blev der således peget på den globale, bæredygtige ansvarlighed, på nødvendigheden af involvering af borgerne i beslutningsprocesserne, men også på hvordan et socialt entreprenørskab kan bidrage til udvikling af demokratiet. Iværksætteri 3.0?Niels Johan Juhl-Nielsen dimit-terede i sidste uge som Master i Socialt Entreprenørskab på en afhandling om Transition Towns.
