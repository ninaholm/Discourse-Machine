Tema: Profilering
Fagforeninger lægges sammen i stor stil i disse år, og de fagspecifikke foreninger bliver færre og færre. Samtidig har fagforeningerne svært ved at markere sig over for især de unge. Dette tema beskriver, hvordan en utydelig profil kan skade fagforeningerne.


 ’Men vi er jo elektrikere, for fanden’, rapportage
AffaldVarme Aarhus er en elektrikerarbejdsplads som mange andre, hvor kansasjakken er blå, kaffen i plastikkrusene kulsort og den faglige stolthed stor – og alle er de medlemmer af Dansk El-Forbund, der siden 1904 har organiseret, forhandlet overenskomster for og ydet faglig og juridisk bistand til danske elektrikere. Men det kan meget vel snart være fortid. I øjeblikket drøfter Dansk El-Forbund og det langt større forbund Dansk Metal nemlig en fusion. En fusion, der vil betyde enden på en mere end 100-årig historie med et selvstændigt fagforbund for elektrikere i Danmark.
Faglige sammenlægninger er en farlig strategi, artikel
»Her kan man især fremhæve de ufaglærte grupper, hvor man ikke har den samme form for identitet og derfor kan føle sig fremmed i et stort forbund. Og det er også derfor, at både HK og 3F er de store tabere, for de har mistet mange medlemmer, som er skiftet til de ’gule’ eller vælger helt at holde sig ude af organisering.« siger Jørgen Steen Madsen, professor hos Forskningscenter for Arbejdsmarkeds- og Organisationsstudier (FAOS) ved Københavns Universitet.
’Min arbejdsgiver passer på mig’, interview med uorganiseret
Der er ingen, som har fortalt Sofie Andersen, hvorfor hun har brug for en fagforening. Og hvis hun skulle melde sig ind, ville hun ikke vide, hvilket forbund hun – som studerende til møbeldesigner og med fritidsjob som tjener – hører under.
Arbejdsspørgsmål
Hvorfor er fagforeningens faglige profil vigtig for mange medlemmer?
Hvad er argumentet for at fusionere mindre fagforeninger?
Hvordan kan fagforeningerne få et bedre 'brand'?

