FOLK



 Liberal Alliance
»Skrid ud af vores land,« var Anders Samuelsens svar til en salafist, der på TV 2 opfordrede muslimer til ikke at stemme. Er gode gamle Voltaire og hans »jeg er uenig, men jeg vil forsvare til døden din ret til at sige det«, blevet umoderne?
Jehovas vidner I
Men nok om salafister og liberalister. Jehovas Vidner har nemlig heller ikke tænkt sig at stemme den 18. juni. Ifølge talsmand for Jehovas Vidner, Erik Jørgensen, er det at deltage i demokratiet ikke foreneligt med deres tro.
Jehovas vidner II
Og årsagen er ganske simpel – i hvert fald for de indviede: Jehovas Vidner tror på en himmelsk styreform. For som Erik Jørgensen sagde til Jyllands-Posten: »Vi sætter vores lid til en helt anden regering – en himmelsk regering.«
Radikale
De rigeste skal have topskattelettelser for milliarder, hvis det står til Morten Østergaard, der i weekenden fremlagde et forslag om at gøre de rige endnu rigere. For det handler ikke om mennesker. Det handler. Om. Rige. Mennesker.

