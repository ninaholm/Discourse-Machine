Folkeskolen er Danmarks vigtigste integrationsprojekt
Folkeskolen er vigtig, hvis de kommende generationer af indvandrere skal forstå, at den danske nation er andet og mere end Ekstra Bladets Nationen. Der er ingen bedre vej til det danske fællesskab end at spille bordfodbold i frikvarteret med Zahra, Ahmed, Magnus og Amalie
’Min omgangskreds forsikrer mig om, at nogle mennesker er hævet over den trendy muslim-bashing, men jeg ville højst sandsynligt ikke have haft et normalt venskab med dem, hvis jeg ikke havde haft etnisk danske venner fra begyndelsen af folkeskolen,’ skriver dagens kronikør, Sadeq Alwan.

Da jeg begyndte i 0. klasse på Hedegårdenes skole i Roskilde i 2001, bestod omkring halvdelen af min årgang på to klasser af såkaldte nydanskere. Da jeg vendte tilbage til skolen i 4. klasse, efter at have gået på en arabisk privatskole, var årgangen reduceret til en enkelt klasse på under 20 elever. Årsagen: omfattende hvid flugt.Alligevel var mit forhold til etniske danskere egentlig ikke noget, jeg var særlig opmærksom på. Vi var forskellige, men der var vel ikke mere i det.Min barndom var præget af almindelig integration i ordets oprindelige forstand &ndash; ikke assimilation, som det siden er blevet til. De etniske danskere i mit liv gik langt for at inkludere mig. Jeg kan huske, at mine danske venner tog hensyn til mig ved ikke at spise, når jeg fastede, og at min fodboldtræner Jakob sørgede for, at der var kylling eller oksekød til turneringerne til os, som ikke spiste svin. Forskelligheden havde også sine fordele: Eftersom min familie ikke fejrede nytår med alkohol, kunne mine etnisk danske venner overnatte hos os, mens deres forældre var til en fest.Begge parter var klar over, at der var kulturelle forskelle, men det blev ikke udtalt. Der var ingengrand visionom, at jeg skulle være så dansk som muligt. Folk var bare venlige over for mig, og min familie forsøgte at gengælde venligheden.Folkeskolen er for børnJeg blev mindet om min tid i den multikulturelle folkeskole, da jeg læste Mette Kirstine Goddiksens kronik &raquo;Jeg måtte opgive den multikulturelle folkeskole&laquo; (den 17. januar).Jeg forstår udmærket hendes frustration over, at kun halvdelen af forældrene i hendes pigers klasse mødte op til forældremøderne, at den muslimske mor havde brug for en tolk efter 15 år i Danmark, og at den somaliske far ikke tillod overnatninger. Men det lader til, at Goddiksen er så fokuseret på forældrenes (manglende) integration, at hun fuldstændig glemmer at tænke på eleverne. Glemmer, hvor vigtigt det er for integrationen af nydanske børn, at de som mig har etnisk danske klassekammerater.Forældrenes engagement i folkeskolen er selvfølgelig vigtigt, men der er en betydelig kulturforskel mellem den danske folkeskole og førstegenerationsindvandrernes skolegang i hjemlandet, som er vigtig at huske.En stor del af førstegenerationsindvandrerne er ikke vant til at have en folkeskole, hvor forældrene skal engagere sig løbende. Mine forældre har hver især ni søskende. Det ville være blevet til op imod 20 forældremøder om året for hver side af mine bedsteforældre, hvis der havde været halvårlige forældremøder i Irak. Det var der selvsagt ikke, for patriarken havde travlt med arbejdet, og moderen skulle drive en husholdning på størrelse med en mindre virksomhed.Mine forældres generation har ganske vist betydeligt færre børn end deres egne forældre, men tankegangen er, at børnene nok skal klare sig, for det gjorde de jo selv i sin tid. Forældrene i hjemlandet betalte muligvis for ekstraundervisning og støttede dem, men de var ikke involverede i selve klassen. De var primært fokuserede på deres egne børns læring og trivsel.Mange nydanske forældre vil strække sig langt for deres børns skyld, selv om kulturen er fremmed for dem, men de ved højst sandsynligt ikke, hvordan den danske folkeskole fungerer, og hvad der forventes af dem.Når Mette Kirstine Goddiksen skriver om indvandrerforældrenes parallelsamfund, siger det intet om, hvordan børnene har det sammen. Og det er vigtigt at huske på, at det ikke er forældrene, som skal være i fokus i folkeskolen. Det er ikke dem, som skal have noget ud af den multikulturelle folkeskole. Det er børnene.Ikke-radikaliserede danskereMit møde med almindelige, etniske danskere i folkeskolen har haft en stor betydning for mig. Det har f.eks. betydet, at jeg ikke følte mig utilpas, da jeg begyndte på gymnasiet, på trods af at der på det tidspunkt kun var en anden nydansker i klassen. Kulturforskelle spillede simpelthen ikke den store rolle i mit liv.Når jeg har været uopmærksom på kulturforskelle, har det nok også haft noget at gøre med, at jeg ikke lyttede til Pia Kjærsgaard &amp; co. som barn. Cartoon Network fyldte mere i mit liv end nyhederne på DR. Jeg blev sjældent gjort opmærksom på den, ifølge nogle politikere, middelalderlige trosretning, som jeg var født ind i, og ingen fortalte mig, at min mor er undertrykt, fordi hun har tørklæde på.Som voksen har jeg naturligvis ikke kunnet undgå at lægge øre til retorikken fra Dansk Folkeparti. Men den venlighed, jeg oplevede i folkeskolen, betyder, at jeg ved, at danskerne ikke kun er vrede DF&rsquo;ere, som råber &raquo;Flæskesteg&laquo; eller &raquo;Gå din vej!&laquo; i kor. Jeg var godt nok anderledes, men alligevel en del af fællesskabet.Derfor ved jeg, at danskerne ikke bare består af min gamle venindes racistiske far, som hun bad mig hoppe ud af vinduet for at undgå, eller min ene fordomsfulde folkeskolelærer, som klagede til skoleledelsen over, at jeg åbenbart havde et problem med kvindelige lærere. Der er masser af almindelige danskere, som ikke er radikaliserede.Den Korte Avis&rsquo; tidsalderSelv om jeg ved, at ikke alle danskere er skingre DF&rsquo;ere, må jeg tilstå, at jeg aldrig har oplevet en større kløft mellem nye og gamle danskere end nu.Jeg ved ikke, om det skyldes, at Den Korte Avis ikke eksisterede, da jeg var yngre, eller om mine naboer bare ikke &rsquo;likede&rsquo; artikler fra tabloidpressen dengang. Men i dag er jeg mere bevidst om min religion og etniske herkomst end nogensinde, og det til trods for at jeg i dag er mere dansk end nogensinde. Jeg har ikke brun sovs i blodet og er heller ikke helt så eksponeret for MRSA som gennemsnitsdanskeren, men jeg er lige så dansk som en brun sovs-blødende vegetar.Politikerne råber om kap. Inger Støjberg råber efterhånden så højt og ofte om, hvor forfærdelige vi er, at man frygter for hendes stemmebånd. Jeg har svært ved blot at ignorere Danmarks nye nationalsport.Min omgangskreds forsikrer mig om, at nogle mennesker er hævet over den trendy muslim-bashing, men jeg ville højst sandsynligt ikke have haft et normalt venskab med dem, hvis jeg ikke havde haft etnisk danske venner fra begyndelsen af folkeskolen. Jeg ville ganske enkelt ikke have haft samme kendskab til den danske kultur.Fodbold med AmalieFolkeskolen er vigtig, hvis de kommende generationer også skal finde ud af, at nationen ikke kun består af Ekstra Bladets Nationen. De skal ikke kun møde en flink folkeskolelærer eller fremmedkultursintegrationskonsultationsspecialister. De skal ikke anstrenge sig for at være danske, når de går i 5. klasse. De skal bare spille bordfodbold i frikvarteret med Zahra, Ahmed, Magnus og Amalie.Der er naturligvis legitime årsager til at flytte sine børn til en anden skole, men afgørelsen bør ikke træffes ud fra, om indvandrerforældrenes engagement er tilstrækkeligt. Det bør alene basere sig på børnenes trivsel og læring.I det hele taget bør forældrene til de etnisk danske børn overhovedet ikke fokusere på de andre børns forældre. Jeg har altid talt bedre dansk end mine forældre, og min familie var ikke meget for overnatningerne hos mine venner, men det har ikke ødelagt mine muligheder for at blive en del af det danske samfund. Men mine muligheder kunne have været fuldstændigt ødelagt, hvis jeg ikke havde mødt mine danske klassekammerater og deres familier, som præsenterede mig for foreningslivet i fodboldklubben og en åben dansk kultur.Sadeq Alwan er studerende på Copenhagen Business School
