Er Ukraines oprør sidste kapitel i Den Kolde Krig?
Hvis Europas hukommelsestab ikke er komplet, bør vi høre ekkoer af 1848 og 1989 i de ukrainske demonstranters råb


Den 4. august vil det være 100 år siden, Storbritannien erklærede Tyskland krig – og den tyske Reichstags socialister stemte ja til at lade kreditter finansiere kejserrigets krigsførelse.Datidens marxister – herunder Lenin, som på hin skæbnesvangre dag befandt sig i Polen – blev forargede over det skridt. Marx havde jo prædiket, at proletariatet ikke har noget fædreland, men er en transnational klasse med grænseoverskridende loyalitet.Som Louis Fischer, Lenins bedste biografiforfatter bemærker: »I 1918 blev patriotisme og nationalisme – begge afkom af den ’subjektivisme’, Lenin så inderligt foragtede – defineret som ideologiske forbrydelser i Sovjetrusland«.De begivenheder, som udfolder sig i disse dage i Ukraine, er gjort af det stof, som historie skabes af. Fordi nationalstaten er en nødvendig ramme for varig politisk frihed, er nationalisme også en nødvendig, om end utilstrækkelig impuls, for at kunne opretholde frihed.Marx, hvis profetier har en art pervers forudsigelseskraft, alene fordi de så at sige altid er forkerte, forudsagde, at nationalismen stod for fald. De økonomiske kræfter, sagde han, ville determinere de politiske, kulturelle og psykologiske realiteter.En grænsesprængende kosmopolitisk kapitalisme ville udvande datidens følelsesmæssige bånd til nationer. Til sidst ville de helt forsvinde.Tumulterne i Ukraine er endnu en eftertrykkelig gendrivelse af denne gamle marxistiske læresætning.EU som nationens beskytterDe politiske eliter, der flikkede EU sammen, håbede, at sammenlægningen af ​​suveræne nationer kunne medvirke til at udslukke de nationalistiske holdninger, som de anså for at være skyld i Europas ødelagte 20. århundrede. Det demokratiske underskud, som blev resultatet, anså de for at være en pris, det var værd at betale for at sikre fred og ro på kontinentet.Og her kommer så det turbulente Ukraine, der gløder af nationalisme og iver efter at fastholde sin nationale suverænitet, men forsøger at gøre det ved at bygge et tættere forhold til det samme EU.Ukraines præsident, Viktor Janukovitj, kæmper af al magt for at modstå det folkelige krav om en konstitutionelt begrænset regering og en national eksistens, der kan bryde med afhængigheden af den russiske præsident Vladimir Putins tilstedeværelse.I stedet ønsker Janukovitj at sælge ud af Ukraines aspirationer til fordel for Putins milliarder.Rusland er styret af en lille, stoltserede Mussolini-type. Ganske som Italiens Il Duce nyder Putin at lade sig fotografere med nøgen brystkasse og bøjede biceps.Putin har svoret aldrig at ville forsone sig med den tragedie, som Sovjetunionens undergang efter hans opfattelse var. Det var som bekendt også i det sovjetiske undertrykkelsesapparat, han finpudsede de færdigheder, han i dag bruger til at herske over Rusland: censur, korruption, brutalitet, undertrykkelse og mord.Putins kolde øjneHusker du, da præsident George W. Bush kiggede ind Putins øjne, og fik »en fornemmelse af hans sjæl« og af en personlighed, som var »meget ligetil og troværdig«? Og husker du, da Putin trakterede verdensoffentligheden med en skrøne om, hvordan han engang var styrtet nøgen ud af sin brændende datja – branden begyndte, mens Putin var i sauna – men dog havde haft omtanke nok til at redde sit skattede krucifiks, som havde tilhørt hans salig mor?Ukrainerne, hvis barske historie har immuniseret dem mod tåbelig ønsketænkning, har svært ved den slags fortællinger. De ser i Putins ansigt intet andet end en fængselsbetjents kolde øjne.Ukraine, hvis befolkning på 46 millioner og en geografisk størrelse som Spaniens, har potentiale til at blive en økonomisk stormagt. Rusland derimod er fortsat, hvad Sovjetunionen var: et tredje verdensland med første-verdens militærteknologier. Dets ’jæger samler’-økonomi – nævn et russisk forbrugsgode ud over vodka og kaviar, du kunne ønske dig – baserer sig alene på udvindingsindustri (olie, gas, mineraler).Det sidste kolde slagPutins foragt for Barack Obama er nærmest håndgribelig. Ruslands robuste støtte til Bashar al-Assad er ifølge Obamas egen efterretningschef blevet den afgørende grund til, at al-Assad har været i stand til at styrke sin stilling, siden Obama bad ham »træde til side«.Rusland indtager samme rolle somspielverderber, når det kommer til de amerikansk-europæiske forsøg på at standse Irans atomvåbenprogram.Det er svært at få øje på det præcise udbytte af Obamas meget opreklamerede, men aldrig nøjere definerede ’genstart’ af forbindelserne med Rusland.Alligevel ser Obama ud til at være så fikseret på at fastholde en udstrakt hånd, at han blot nøjes med at fordomme volden, men viger tilbage fra at udtale sin uforbeholdne støtte til de ukrainske demonstranter. .Europa, som i mange århundreder var den vigtigste slagmark for tidens kæmpende ideologier og trosretninger, har i dag enorme vanskeligheder med at finde sine udenrigspolitiske ben. Som militær og diplomatisk magt er Europa stadig mere et geografisk end et politisk udtryk. Alligevel har den europæiske politiske kultur og dens værdier ikke mistet tiltrækningskraft. Og hvis Europas hukommelsestab ikke er komplet, bør det høre ekkoer af 1848 og 1989 i de ukrainske demonstranters stemmer.Sovjetunionen var »et af ​​den moderne histories centrale eksperimenter«, som NBC’s vinterOL-kommentator så tvetydigt eufemistisk udtrykte det. Ukraines smerter i dag er en efterklang af den langvarige proces med at rydde op efter dette fejlslagne ’eksperiment’. Så måske er det, vi oplever i disse dag, den sidste episode i Den Kolde Krig.Mon Amerikas usædvanligt veltalende 44. præsident husker, hvordan 40. ’s udtalelse – »Riv denne mur ned!« – engang var med til at sikre den frie verden sejren.George F. Will er amerikansk kommentator og tidligere vinder af Pulitzer-prisen.© Washington Post Writers Group og Information. Oversat af Niels Ivar Larsen.
