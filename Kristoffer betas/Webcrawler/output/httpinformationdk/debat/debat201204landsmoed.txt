Har landsmødet styrket eller svækket din opbakning til SF?
SF har med et nyt principprogram, ny landsledelse og med valget af næstformændene Mette Touborg og Mattias Tesfaye konsolideret den kurs, partiet har fulgt i de seneste år. Man vil regeringsmagten, for det er her man for alvor kan påvirke landets retning. Det kræver kompromiser, der tærer på de politiske mærkesager, men det er prisen man er villig til at tage. Men er vælgerne?


Da SF med Villy Søvndal i spidsen satte kursen mod regeringsmagten var opbakningen til partiet enorm. Samarbejdet med Socialdemokraterne betød indledningsvis, at de Radikale blev lagt på is. Strategien holdt lige nøjagtig i mål, men hverken de økonomiske eller politiske realiteter har tilladt koalitionen at føre det fælles røde projekt ud livet. Det har kostet kompromiser, der ikke mindst har tæret på opbakningen til SF. Tiden op til SF's landsmøde var derfor præget af spændinger mellem partiets fløje.Landsmødet konsoliderede dog opbakningen til Villy Søvndal, der fik valgt flere af hans tætte allierede ind i landsledelsen. Det efterfølgende valg af Mattias Tesfaye og Mette Touborg på bekostning af den mere kritiske Meta Fuglsang var en klar demonstration heraf. Kritikerne er for en tid sat i baggrunden, og der er opbakning til kompromiskursen, der tillader topskattelettelser, lavere kontanthjælp og en uberørt boligskat.&nbsp;Men hvor efterlader det vælgerne? Har landsmødet givet fornyet energi til både parti og vælgere, eller har det i stedet skubbet flere mod de omkringliggende partier. Fortæl os jeres historie som SF-vælgere. Holder I stand, er I opløftet af den optimistiske stemning i partiet, eller I blevet politisk rodløse? Informations læsere har typisk en del SF-vælgere i blandt sig, men hvor står I nu? Udfyld formularen nedenfor, og hjælp os med at tage pulsen på SF's vælgere.Svar og udtalelser anvendes journalistisk.&nbsp;_podioWebForm.render("66377")
