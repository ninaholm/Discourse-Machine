’Nye afbalancerede løsninger’
LEDER


Der er brug for nye afbalancerede løsninger, så landbrugets rammevilkår fremadrettet understøtter en grøn omstilling med vækst og nye udviklingsmuligheder for erhvervet og samtidig styrker natur-, vandmiljø- og klimaindsatsen.&laquo;Sådan står der på Miljøministeriets hjemmeside. Og det er rette ord på rette sted i en tid, hvor dansk landbrugs udvikling mod stadig større enheder med monotone monokulturer på markerne og stedse mere industrialiserede husdyrproduktioner i staldene ikke har formået at skabe økonomisk tryghed i erhvervet, endsige mere rigdom i landskabet.En nyorientering af landbruget ønskes også af de forbrugere, som nu efterspørger økologiske produkter så voldsomt, at detailhandelskæderne nærmest ligger på knæ for konventionelle landmænd for at få dem til at lægge om.I den situation træder nogle unge mennesker med økologisk landbrugsuddannelse og iværksætterånd ind på scenen og beder om lov til at etablere et lille eksperimentlandbrug, der kan vise vej mod nye løsninger. På det økologiske storkollektiv Svanholms jorder i Hornsherred vil de anlægge et skovlandbrug, der efter de såkaldte permakultur-principper sætter bæredygtigheden helt i centrum ved ikke blot at dyrke økologisk, men også producerer uden fossil energi og samtidig i flere niveauer, hvor man kombinerer grøntsagsavl i bunden med bærbuske og andet i midten og foroven træer, der bærer frugt, nødder m.m. Og imellem det hele høns, ænder, bier, grise.Det er en strategi, som kræver knofedt, dygtighed og stor viden om arternes egenskaber og samspil, men som til gengæld kan give en høj og mangfoldig produktion og bidrage til bæredygtighed, klimabeskyttelse, øget biodiversitet foruden nyt liv til affolkede landdistrikter. Og de unge bag projektet har både diplomer og års praktisk erfaring med metoderne som dokumentation for, at de evner et sådant pionerprojekt. Af samme grund vil Frederikssund Kommune hellere end gerne give dem lov til eksperimentet.Problemet er, at de unge er løbet ind i planlovens firkantede bestemmelser om, at der i landzone ikke må bygges nyt, medmindre det sker i tilknytning til eksisterende ejendomme. Det er en del af permakultur-principperne, at landmandens bolig knyttes direkte til jorden for at effektivisere stofkredsløb og energistrømme, og derfor skal der etableres seks mindre boliger til de seks familier, der skal drive skovlandbruget. Afstanden til Svanholms eksisterende ejendomme er ca. 500 meter, og det er ifølge Naturstyrelsen for meget. Derfor siger styrelsen nej til projektet.Problemet er også, at ansøgningen kommer på et tidspunkt, hvor ganske andre aktører med ganske andre motiver løber stormløb på planlovens landskabsbeskyttelse. Ikke blot har regeringen selv i en aftale med de borgerlige åbnet for, at udvalgte kommuner kan få lov at bygge f.eks. turistfaciliteter helt ud til kysterne. Venstre vil gå endnu videre ved at tillade &raquo;flere vækst- og jobskabende initiativer&laquo; langs kysterne samt åbne for nye store &rsquo;hypermarkeder&rsquo;. Dette i forlængelse af Produktivitetskommissionens udsagn om, at planlovens begrænsning af store butikkers størrelse og placering koster danskerne to mia. kr. årligt i højere priser.Dette betyder, at planloven p.t. er et hyperfølsomt politisk emne, hvor regeringen og Venstre er på kollisionskurs, og hvor Naturstyrelsen er ekstremt påpasselig med at følge lovens bogstav. Det kan ramme Svanholm-projektet.Sagen er, at planlovens formålsparagraf er fin, men dens reguleringsdetaljer er ude af trit med udviklingen i en ny virkelighed, hvor sådan noget som Svanholms skovlandbrug dukker op. Formålsparagraffen taler om at &raquo;medvirke til at værne landets natur og miljø, så samfundsudviklingen kan ske på et bæredygtigt grundlag&laquo;, og det er jo præcis, hvad det superbæredygtige skovlandbrug kan medvirke til &ndash; stik modsat hypermarkeder og turistfælder ved kysterne og langt mere end industrilandbrugets monokulturer.Hvis ikke loven kan forvaltes med passende konduite &ndash; eller om nødvendigt revideres &ndash; så &raquo;nye afbalancerede løsninger&laquo; og visionære initiativer for bæredygtig udvikling i landdistrikterne kan realiseres, så hersker plan- og perspektivløshed for alvor.
