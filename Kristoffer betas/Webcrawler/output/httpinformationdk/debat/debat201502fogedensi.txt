Fogeden sikrer barnets tarv



I kronikken &raquo;Et barn er ikke en ting&laquo; den 18. februar satte juridisk konsulent Nanna Bolund fokus på fogedrettens rolle i skilsmissesager.Kronikken giver indtryk af, at fogedretterne ikke er deres opgave voksen og behandler sagerne forkert. Vi, der har vores daglige gang i fogedretterne, deler ikke den opfattelse. Og for lige at rette en misforståelse: børnesager behandles ikke som retssager om ting, men efter et særligt kapitel i retsplejeloven.Når forældrene mødes i fogedretten, fordi et samvær ikke bliver overholdt, er konfliktniveauet ofte højt efter et langt forløb, hvor hverken de selv eller Statsforvaltningen har løst konflikten om børnene. Fogedretten skal forsøge at få forældrene til at forliges. Vi kan tilbyde retsmægling ved siden af retssagen, ofte med succes, fordi forældrene selv tager hånd om deres konflikt.Hvis fogedretten skal have en samtale med barnet, skal der efter loven deltage en børnesagkyndig eller en repræsentant fra kommunen &ndash; mange fogedretter bruger erfarne børnesagkyndige psykologer. Det er ikke rigtigt, når kronikken hævder, at fogedretsdommere afholder samtalerne alene. Når fogedretten skal træffe sin afgørelse, er fogedretten bundet af den afgørelse om samvær, der ligger.Fogedretten kan ikke ændre i Statsforvaltningens afgørelse eller sende sagen tilbage til Statsforvaltningen.Gennemtvinger samværHvis fogedretten vurderer, at samværet skal gennemføres, kan retten bruge magt over for den forælder, der &ndash; stadig &ndash; ikke vil overholde samværet.I 2013 måtte fogedretten fysisk hente børn 33 gange, som involverede 39 børn. Med i alt 2.484 sager svarer det til ca. 1,5 procent. For de børn, det berører, er hver gang en gang for meget. Men tallet viser også, at fogedretten kan håndtere de meget konfliktfyldte sager, og at vi formår at løse de fleste sager uden brug af magt.Fogedretten skal gennemtvinge samværet, medmindre det er til alvorlig fare for barnet. Denne undtagelse anvendes sjældent og i givet fald ud fra en vurdering af forholdene i den enkelte sag, underbygget af samtale med barnet og erklæringer fra psykolog, kommune, skole, politi eller på anden måde.Fogedretten udøver herefter et skøn &ndash; ja &ndash; men det bliver afgørelserne altså ikke vilkårlige af.Henrik Barfoed, fogedretten i Kolding, på vegne af 21 af landets fogedretschefer
