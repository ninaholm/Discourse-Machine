Tourens stemme
LEDER


&raquo;Det har på mange måder været et spektakulært Tour de France,&laquo; sagde Jørgen Leth i går på TV 2. Koden til den erklæring er ikke ordet &rsquo;spektakulært&rsquo;, en ofte anvendt glose i hans register af superlativer, men vendingen &rsquo;på mange måder&rsquo;. Man sansede en lille skuffelse over, at løbet allerede halvvejs havde mistet enhver spænding om udfaldet. Men som alligevel i rammen af seerleflende og cykelløbet uvedkommende &rsquo;platforme&rsquo; skulle &rsquo;tales op&rsquo; i flere timer hver dag &ndash; også når der ikke var så meget at tale om.I den disciplin er Leth uforlignelig. Som Henrik Jul Hansen løfter dækningen fra Odense-studiet med sin konkrete viden og evne til at skære igennem til benet, tilfører Jørgen Leth transmissionerne fra Frankrig en dimension, uden hvilken de ville forblive rene referater.Tricket er ikke det, Leth siger, men måden, han siger det på. En betoning, et typisk &rsquo;lethsk&rsquo; ord, der gerne gentages, giver banale klicheer lyrisk kulør &ndash; og afspejler hans forhold til sporten, der rækker ud over diverse ægteskaber, og hvad han ellers har af notater om kærligheden, der kostede ham tre års karantæne som TV 2&rsquo;s cykelkommentator.Det paradoksale ved denne erklærede individualist er jo, at han på nærmest marxistisk manér beskriver mekanismerne i et cykelholds sociale struktur, første gang i filmenStjernerne og vandbærernefra 1974(!), der skildrer rytternes komplekse arbejdsdeling, ikke ulig tilstanden i en industrivirksomhed, hvor individets rolle defineres med henblik på kollektivets succes.Inspireret af den latinske sportsjournalistik har Jørgen Leth gennem fire årtier &ndash; og i TV 2 siden 1990 &ndash; sat en standard, der udvider oplevelsen af et cykelløb til meget mere, end hvem der kommer først over målstregen. Det gør ham fortjent til stjernen i TV 2-dækningen, og vi kan kun opfordre stationen til at passe bedre på ham &ndash; f.eks. ved ikke at lade ham læse pinligt næsegruse fan-tweets om sig selv op for åben skærm. Det har han nemlig ikke fortjent.
