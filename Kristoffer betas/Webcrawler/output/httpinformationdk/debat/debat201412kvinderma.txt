Kvinder må klæde sig som de vil



Det er sjældent, at jeg er sur fra morgenstunden, men i torsdags blev mit gode morgenhumør udfordret. Jeg var tæt på at få min ellers rare morgenkaffe galt i halsen. Årsagen var Carin Astrups debatindlæg&raquo;Kvinder seksualiserer også sig selv&laquo;med konklusionen, &raquo;at kvinder ikke kun seksualiseres i det offentlige rum; de seksualiserer sig selv&laquo; (27. november). Mig bekendt er seksualitet langtfra en absolut eller objektiv størrelse. Vi bliver kastet tilbage i den gamle sang om, at kvinder kan lade være med at klæde sig udfordrende, hvis de ikke vil generes.Carin Astrup glemmer, at seksualitet er subjektivt. Mennesker tænder (heldigvis) på forskellige ting. Skulle det offentlige rum determinere passende påklædning, ville det blive et omfattende og rodet projekt, men også bremse al debat om køn og seksualitet.Carin Astrup skriver, at &raquo;kvinder bør tænke over, at det har en indvirkning på deres omgivelser, måske især på mænd, hvilke signaler de udsender&laquo;. Hvorfor skal kvinder indrette sig, Carin Astrup?Lad os lege med på, at der findes én fast definition på udfordrende og passende påklædning. Men selv hvis tanken følges, hvad er så ikke konsekvensen? At kvinder selv er skyld i dårlig behandling på grund af deres påklædning?Carin Astrup glemmer både, at vi ikke har en objektiv standard for seksualitet, og at kvinders seksuelle frihed måske ikke er helt så fri endda. Spørgsmål som hvem, der definerer en legitim opfattelse af seksuelle signaler i det offentlige rum, overses fuldstændig.Seksuelle normerSamfundstænkeren Michel Foucault konkluderede, at seksuelle normer og seksuel moral er forandret voldsomt fra antikken til det moderne. Normerne er med til at bestemme, hvordan mennesket erkender sig selv, og dermed er magt en del af definitionen af seksualitet.Danske kvinder er imidlertid ifølge Carin Astrup &raquo;i det store hele frie&laquo; &ndash; men er vi egentlig det? Og hvad med de kvinder, der ikke retter sig efter den (åbenbart) gængse opfattelse af seksualitet i det offentlige rum? Fordi de aktivt vælger at gå imod den, eller fordi de ikke har tænkt over deres potentielt udfordrende påklædning. De sættes uden for debatten. Nej, kvinder seksualiserer ikke sig selv. Kvinder vurderes ud fra seksuelle normer i samfundet, som er både foranderlige og subjektive. Flere nuancer i debatten, tak!Anna Warrington, København
