FOLK



 Apple-tilbedere
Profeten Steve Jobs mødte sin skaber i 2011. Desuagtet vil Apple-kultens fulde hengivenhed og interesse i dag rettes intenst mod Bill Graham Civic Auditorium i San Francisco og nok en hysterisk produktlancering: 6S.
Juncker
En ’State of the Union’-tale for EU? Jo, i dag holder kommissionsformanden en sådan i Strasbourg. Det kan kun blive en mismodig affære for et Europa, der ikke evner at finde solidarisk fodslag i årtiers flygtningekrise.
Caroline Fleming
Tv-baronessen passerer i dag de 40 år og debuterer samtidig i det engelske reality show ’Ladies of London’. Men hvordan overhovedet skelne, hvor hendes privatliv begynder, og hendes realityshows slutter
Lizzie II
Så blev Elizabeth II den længst siddende monark i Storbritanniens historie, hvilket vel også er en slags bedrift. Hun blev kronet 6. februar 1952 og har i dag slået dronning Victorias rekord på 63 år, syv måneder og to dage.
 

