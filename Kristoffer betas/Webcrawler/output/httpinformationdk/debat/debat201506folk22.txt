FOLK



 Abortbrugere
Venstre-manden Kristian Pihl Lorentzen, der håber på genvalg, mener, at der skal være bruger-betaling for kvinder, der får en abort for tredje gang. På den måde slipper vi ifølge ham for, at kvinder bruger abort som prævention.
Ugidelige
Og den slags abortlystne kvinder skal der jo nok være rigtig mange af.Ligesom, at der findes horder af ugidelige kontanthjælpsmodtagere, som på ingen mådemener, at det kan betale sig at komme i arbejde. Eller ... noget.
Jyder
Vil man gerne møde manden bag forslaget, ja, så er der rig mulighed for det, når Kristian Pihl Lorentzen inviterer til »Danmarks største valgbankospil« den 7. juni i Kjellerup. Plakaten lover Morten Korch-underholdning i pausen.
Penismalere
DF’eren Kristoffer Hjort Storm fremviste i går sin nye valgplakat, som kunstneren Uwe Max Jensen har malet med sin penis. DF’erens oprindelige plakater var blevet ødelagt af regn, og hvad gør man så?  Man kører den ind med penis.  

