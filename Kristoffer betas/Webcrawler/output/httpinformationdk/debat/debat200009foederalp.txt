Føderal pension



 Hvorfor skulle en føderation ikke være interesseret i at sikre sine gamle
Rom er godt
Det opfattes som lidt af et skældsord at være nationalist. Som om det var noget særligt flot at være unational  ligeglad med eller modstander af Danmark. Vi får på en sær måde nationalisme og føderalisme spillet ud imod hinanden. Nationalismen bliver til noget mere egoistisk end føderalismen.
Men føderalisternes motiver for at danne føderationer var de samme, som nationalisternes var for at danne nationer. Føderalisternes motiv var i reglen at komme til at stå stærkere militært og markedsmæssigt. Det samme var formodentligt Harald Blåtands motiv for at samle Danmark. Nationalisterne bygger en toldmur rundt om nationen for at beskytte markedet. Føderalisterne bygger en toldmur rundt om føderationen.
Krig, fred og marked
Blandt de ca. 20 eksisterende føderationer er der næppe nogen som blev oprettet af socialpolitiske hensyn. USAs (1789) og Canadas (1867) forfatninger nævner ikke noget om føderale, sociale tilskud til medlemslandene eller til befolkningen. Alexander Hamilton mente, at føderationen skulle tage sig af krig, fred og markedspolitik.
I Australiens forfatning (1901) er den sociale dimension med i forfatningen. Forfatningen lægger opgaverne alderspension og invalidepension hos føderationen. I 1937 accepterer den amerikanske højesteret, at det ikke er i strid med forfatningen at føderationen udbetaler alders-pension og enkepension til befolkningen, eller at den samarbejder med medlems-landene om tilskud til arbejdsløse, forældreløse og blinde.
I Canada underkender Højesteret i 1937 en føderal arbejdsløshedsunderstøttelseslov, som skulle finansieres af arbejdsgiverne, arbejdstageme og de føderale myndigheder i fællesskab. En vedføjelse til forfatningen (amendment) giver i 1940 føderationen mulighed for at gennemføre loven.
Det er lige så naturligt for en føderation som for en nation at udvikle socialpolitik. Det er naturligt for en nordeuropæer, som tænker føderalistisk, at ønske højere alderspensioner i Sydeuropa. Selvom det ikke just er det, der er mest fremme i EU-debatten. Historisk ved vi, at det at danne en møntunion kan påvirke socialpolitikken. 
Regionalfondens opgave
Da EF i 60erne planlagde en møntunion, fordi landbrugspolitikken var uregerlig, så længe de seks medlemslande havde hver sin valuta, førte det til oprettelsen af regionalfonden (1975), som ikke er nævnt i Romtraktaten. Regionalfondens opgave var at overføre penge fra de rige til det fattige regioner. Ikke ved at den rige tyske pensionist tog 10 procent af sin pension og sendte pengene til Syditalien.
Men ved at regionalfonden overførte mia. af ECU fra stærke til svage regioner, som støtte til udbygning af infrastrukturen, støtte til industriel udvikling, hjælp til små virksomheder. Selvom det hed udviklingspolitik, var det i høj grad også socialpolitik.
Man kan ikke sige, at føderalismen vil afløse nationalismen. For hvis den gjorde det, kunne den også opløse føderalismen. Hvis med-
lemslandene i en føderation ikke er suveræne stater, er der ikke længere tale om en føderation  fortæller de lærde os. Kun hvis man kan dele sine varme følelser i to, kan man være føderalist. Hvis man kun elsker føderationen, er man imperialist. Hvis man kun elsker fædrelandet, er man konføderalist (Riker let omskrevet).
Føderalismens kunst er at acceptere, at man har to forældre: fædrelandet og føderationen.
For Wheare (jeg har taget udgangspunkt i hans definition af begrebet føderalisme) er der tale om et godt ægteskab mellem disse to partnere, hvis den ene ikke kunne dominere den anden.

