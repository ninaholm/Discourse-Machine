Festen fortsætter på blå stue
Skyerne trækker sammen om frihed og retten til forskellighed i disse år, og der er brug for at udvide normalitetsbegrebet. Det er især medlemmerne på 'rød stue', venstrefløjen, der bør skeje mere ud og åbne op
Venstrefløjens ry - med blandt andre kulturpersonligheder som Erik Clausen i spidsen - som forsvarere af det spraglede, skæve, mangfoldige og frie er helt ude af trit med virkeligheden. I stedet bør den krans hænge om de borgerliges hals.

En af venstrefløjens stolte koryfæer, Erik Clausen, måtte i et interview i Berlingske for nylig indrømme, at han er træt af formynderiske pegefingre i forhold til, hvordan han skal leve sit liv, hvad han må ryge og hvor stor en bil, han må køre i: »Har man ikke fri tankegang, så har man heller ikke sine hemmelige fantasier (...) friheden er ikke konkret, det er en mentalitet som poesi eller kærlighed (...) jeg har skrevet om det i sangen 'Friheden flyver',«  siger Clausen videre.Jeg har hugget titlen fra Clausen og bruger den som navn på den debatbog, som udkom i begyndelsen af maj. I den forstand indrømmer Erik Clausen nemlig, at han er endog 'meget liberal'. Men han støtter stadig den yderste venstrefløj, og liberalist er han ikke.Hænger ikke sammenFor det er meget muligt, at venstrefløjens mest kendte stemmertalerom frihed og mangfoldighed, men ord alene gør det ikke. I stedet må man se på, om de praktiske konsekvenser af den politik, man fører på venstrefløjen, faktisk bringer større frihed og mangfoldighed med sig. Erik Clausen synes det tilsyneladende ikke - om end han ikke tager konsekvensen. Men hvordan kan en styrket stat, der i flere og flere detaljer lægger planer - og begrænsninger - for borgernes liv, betragtes som et projekt for frihed og mangfoldighed? Hvordan kan politisk indblanding i kunst, kulturliv, personlig moral, individuel lykke, sundhed, religion, seksualitet, ytringer, kønsidentitet og din personlige økonomi udtænkes og forsvares af densammevenstrefløj, der brander sig selv som garanten for det mangfoldige, frie, skæve og 'flippede'?Det hængersimpelthenikke sammen. For venstrefløjen beskytter ikke længere de friheder, som Clausen sætter så højt. Forbud, kontrol og løftede pegefingre i forhold til hvad og hvor vi må ryge, hvem vi må bolle med, hvad vi må skrive og tegne og køre i, kommer i dag ikke fortrinsvis fra borgerlige debattører eller vrede borgerlige redaktører, meningsdannere eller aktivister - selv om kontroltrangen desværre også har fået tag i den, kun af navn, borgerlige regering. Det er i hvert fald den virkelighed, som beskrives i flere af bidragene iFriheden flyver- bl.a. om seksuel frihed, frihed til kønsforskellighed, fri hash, trosfrihed, rygefrihed, ytringsfrihed, økonomisk  frihed og mere - af blandt  andre Jacob Mchangama, Henrik Dahl, Klaus Rothstein og Henrik List. Til gengæld er det ofte venstrefløjen, der bekymres over alt for megen frihed, og derfor helst ser den begrænset og styret i retning af noget mere hensigtsmæssigt, ordentligt og klogt.For det er som om blå og rød stue har byttet plads. Som om det spraglede og vilde i dag sker inde hos de blå, hvor der er højt til loftet, frihed og vide rammer. Mens rød stue er blevet polstret med vat, så ingen slår sig, alt imens regler og forordninger er blevet klæbet op på hver en ledig plads. SF er blevet »Socialistisk Forbudsparti,« skrev Information eksempelvis på forsiden for nylig.Ude af tritDet er en del af venstrefløjens selvforståelse, at man støtter det mangfoldige, spraglede og forskellige, fordi 'mangfoldighed er godt'. Sådan taler man ofte, og sådan bliver venstrefløjen så efterfølgende opfattet af andre. Men denne mangfoldighed og frihedi udtrykketkan bare ikke spores som nogen reelkonsekvensaf en venstreorienteret politik. Snarere tværtimod. Ved dagens afslutning handler politik nemlig stadig om forholdet mellem stat, den personlige frihed og muligheden for økonomisk omfordeling. Det må det simpelthen gøre, for det er jo det, som magten over statsapparatet giver adgang til: inddragelse af borgernes friheder igennem lovgivning og styring af den offentlige økonomis indtægts- og udgiftsside. Og rød stue drejer som bekendt hyppigere på kontrolknappen end på frihedsknappen.Derfor er venstrefløjens ry som forsvarere af det spraglede, skæve, mangfoldige og frie også helt ude af trit med virkeligheden. I stedet bør den krans hænge om de borgerliges hals. Det er nemlig på det frie marked, i den liberale økonomi, hvor individuel frihed, kreativ skaberkraft og 'ud af kassen'-tænkning skaber varig vækst, at både reel frihed og mangfoldighed trives optimalt. Og så er det oven i købet sjovt!Staten, derimod, kvæler mangfoldigheden med rigide og fantasiløse tilbud,one-size-fits-all-politik, reguleringer, frihedsbegrænsninger og en beskyttertrang, der truer med at lægge et kvælende bånd på alt initiativ og risikovillighed. Det er det, som bidragene tilFriheden flyverforsøger at dokumentere - og problematisere. Det er derforstaten, der er 'firkantet' og ensporet, ikke de 'slipseklædte kapitalister' og det frie markeds andre lykkeriddere. I dag er det en udpræget venstrefløjsagenda, at den personlige frihed er lidt for farlig, mens højrefløjen (i den klassiske liberale variant og ikke i den småborgerlige og forandringsangste variant) til gengæld presser på for mere mangfoldighed og flere frie valg.Rod og uforudsigelighedPå venstrefløjen vil man hellere tale om tryghed end frihed. Angst og bekymring frem for muligheder. Og intet her i tilværelsen er som bekendt gratis. Ønsker man beskyttelse fra sig selv og hinanden, kræver det, at man selv lægger bånd på sin frihed. Det kræver, at man indgår i standardiserede modeller, i planer og livsforløb der - ifølge statens regnemodeller - gør mindst skade på én selv og det fællesskab, man må og skal indgå i. Det kræver, at man helst spiser den mad, staten anbefaler, modtager den underholdning, staten synes er bedst, tilbeder statens foretrukne religion, lader staten administrere hovedparten af indtægten, at man opdrager sine børn efter statens anvisninger og holder sig fra de rusmidler, staten mener, er dårlige. Den slags er nemlig lettere at administrere for systemet. Personlig frihed og individualisme, derimod, skaber altid rod og uforudsigelighed i regnskabet. Et interessant spørgsmål er i den forbindelse, om rød stues friheds- og frisindstanker i virkeligheden ikke altid har været blå: Borgerligt liberale tanker med rod i de borgerlige revolutioner, vi kender fra europæisk og amerikansk historie. Det borgerlige oprør mod kongemagt, nedarvet ulighed og personlig ufrihed, fra folk der ville, og turde, stå på egne ben? Hvis det er korrekt, har de frihedens fjer, man pynter sig med på rød stue, altid været til låns, og skiftet i disse år beror derfor på, at borgerlige meningsdannere er begyndt at erobre de lånte fjer tilbage igen.Risikerer at misteI disse år oplever vi hvordan ufrie samfund, styret af religiøs dogmatik eller forældede politiske doktriner, også holder individer i et jerngreb for 'deres egen skyld'. Det sker både igennem statens og religionens magtapparat. Den slags lukkede samfund kan umiddelbart virke magtfulde, potente og målrettede. Det er de ikke. De er tabersamfund med en taberagenda, og deres klaustrofobiske og indeklemte kulturer vil aldrig kunne måle sig med det kreative potentiale og den idémæssige rigdom, som det åbne samfund kan mønstre. Friheden er en vinderstrategi, så der er ingen grund til at miste pusten og selvtilliden, når ufrihedens martyrer sprænger sig selv til atomer.Friheden er en styrke, og friheden er en fest. Den er  et værn mod monokulturel kustodetankegang og indsnævrede normalitetsbegreber. Friheden skaber mod til at betjene sig af sin egen sunde fornuft og kvæler, på sigt, dogmatik og ensretning. Den tillader både beatleshår og burka - fordi den tillader folk at blive både klogere og dummere.Eneste krav er, at du vælger selv, i den mangfoldighed af tilbud som er, eller som i hvert fald burde være, til stede. Så når nogen - i disse år - oplever, at denne verden af tilbud mindskes, at kontrollen øges og friheden langsomt indsnævres, eller når nogen - med eller uden statsmagten i ryggen - mener, at det er på tide, at vi igen begynder at gå i samme takt, spise den samme mad, dyrke den samme religion eller gå med det samme tøj - er der grund til at tale højt om det og minde alle om, hvad vi risikerer at miste.Dennis Nørmark, forfatter og redaktør på Friheden Flyver
