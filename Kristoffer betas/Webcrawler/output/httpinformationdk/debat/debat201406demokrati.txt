Demokratiets væsen
Folkemødet på Bornholm er lobbyisternes juleaften. Det er helt i orden, for folkemødet er oplysning til politikerne om samfundet. Og de bliver jo hele tiden anklaget for at være for langt fra danskernes virkelighed
Torsdag den 12. juni 2014 blev Folkemødet på Bornholm officielt åbnet. Her venter publikum på at høre åbningstalen af statsminister Helle Thorning-Schmidt

Fra midten af 1945 til slutningen af 1946 diskuterede en række af landets mest toneangivende intellektuelle demokratibegrebet. Udover sit hovedbidrag til den debat &ndash; bogenHvad er demokrati?&ndash; skrev Hal Koch en kronik, som Berlingske Aftenavis bragte den 12. september 1945.Her giver Hal Koch sin udlægning af, hvordan man bør komme til enighed, når der er opstået en uenighed:&raquo;Man kan tale sig til Rette, hvilket vil sige, at man gennem en Samtale mellem de stridende Parter søger at faa Sagen alsidig belyst, og at de samtalende Parter virkelig bestræber sig for &ndash; det maa ikke glemmes &ndash; gennem Samtalen at naa til en rigtigere og rimeligere Forstaaelse af Konfliktens Problem. Dette er Demokrati. Det er Samtalen (Dialogen) og den gensidige Forstaaelsen og Respekt, som er Demokratiets Væsen,&laquo; skriver Hal Koch.I disse dage mødes flere tusinde mennesker &ndash; politikere, lobbyister, journalister og helt almindelige danskere &ndash; til masser af dialog, diskussion og samtale på folkemødet på Bornholm. Det er fjerde år i træk, og igen-igen bliver der sat adskillige rekorder: Aldrig har der været så mange arrangementer og debatter, aldrig har der været så mange deltagere, aldrig har der sikkert været så meget lobbyisme &ndash; eller interessevaretagelse, som det også kaldes med et ord, der lyder knapt så fordækt.En af lobbyismens skarpeste kritikere er Socialdemokraternes erhvervsordfører Benny Engelbrecht. Før sidste års folkemøde skrev han en blog under overskriften &raquo;Lobbyistmødet i fadølshavet&laquo;:&raquo;For mig står det klart, at Folkemødet er ved at udvikle sig til en branchefest for lobbyister og ikke for folket, fællesskabet og demokratiets ånd, som det burde. Folkemødet giver nemlig politikere og lobbyister mulighed for at mødes under uformelle rammer, og det er lobbyister ikke sene til at udnytte.Det fik straks Venstres Martin Geertsen til at indlede en modoffensiv:&raquo;Det er et problem for folkestyret, hvis enkeltstående politikere mener, at kolleger nærmest agerer korrupt i mødet med borgere, organisationer og virksomher,&laquo; sagde Martin Geertsen efterfølgende til Berlingske.Han brød sig ikke om at blive mistænkeliggjort af sin kollega. &raquo;Hvis man tror, at to store fadøl fra en privat virksomhed eller organisation lige pludselig ændrer skattelovgivningen eller gør sundhedsvæsnet privat, så har man helt misforstået, hvad dialogen mellem borgere, virksomheder, organisationer og politikere går ud på,&laquo; sagde han.Jeg har kun haft fornøjelsen af at deltage på folkemødet en gang. Det var sidste år. Mine forventninger var ikke store. &lsquo;Politikere, der taler med de samme politikere, som de møder til daglig eller på møder i Kommunernes Landsforening, partiforeningen eller landsmødet&rsquo;, tænkte jeg. Men mine fordomme blev &ndash; heldigvis &ndash; gjort til skamme. Jo, jeg snuppede en gratis hot dog hos Landbrug og Fødevarer &ndash; måske var det to &ndash; og Det Radikale Venstres bolsjer tilfredsstillede min søde tand i nødens stund. Jeg er sikker på, at min journalistiske habilitet og integritet ikke er påvirket af det, og det samme gælder for de politikere, der lod sig friste ligesom mig. For heldigvis er folkemødet så meget mere end fadøl og floskler.Politikerne på Christiansborg bliver hele tiden beskyldt for at være alt for langt væk fra danskerne. De har ingen føling med dagligheden, lyder kritikken. Men når de så rent faktisk opsøger indtryk og indput fra nogle af de mennesker, der ved, hvad der sker i dagligheden &ndash; interesseorganisationerne &ndash; så er det også noget skidt.I stedet for at parterne mødes på lukkede kontorer i fjerne kroge af Christiansborg, foregår lobbyismen på Bornholm ude i det fri, hvor alt og alle kan se, hvem der taler med hvem. For som Hal Koch skrev videre i sin kronik i 1945:&raquo;Demokratiets Væsen beror paa, at man mødes og tales ved, at man gennem Samtaler naar til en bedre og rimeligere Forstaaelse og derudfra formaar at træffe en Afgørelse, som ikke alene tjener en enkelt Person eller Klasse, men som tager billigt Hensyn til Helheden.&laquo;Casper Dall er leder af Informations Christiansborg-redaktion
