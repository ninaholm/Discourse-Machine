Bring ligestilling i fokus
Dagens kronikører appellerer til, at verdenen ikke glemmer, at kvinderne udgør Afrikas stille drivkraft og at kontintets udvikling afhænger af, om kvinderne kommer med i mål i 2015
I Malawi går kvinder og børn i alle aldre i marken for at tjene til den føde, de selv skal hjem og lave til deres mænd og sønner, som får lov til at spise sig mætte først. Ligestillingen halter i Afrika - og det bremser udviklingen.

Dorethy Banda står op ved daggry i en lille lerhytte ude på landet i det fattige afrikanske land Malawi. Hun henter brændsel til madlavning og traver af sted på bare fødder med sin yngste på ryggen ud af den øde og støvede landevej. Senere på morgenen går Dorethy i marken for at hente græskarblade til frokost, hun henter vand ved vandpumpen sammen med landsbyens andre kvinder, vasker familiens tøj i floden og sælger majsmel på markedet for at have råd til mad og hendes seks børns skolegang. Hun forbereder mad til familien, passer børnene mens hun hugger brænde, hjælper et sygdomsramt familiemedlem til det nærmeste sundhedscenter og ender udmattet dagen med, at servere det bedste af middagsmaden for hendes berusede mand, som har brugt husholdningspengene på druk på en lokal bar.Dorethys skæbne er i dette tilfælde opdigtet - men den er desværre barske virkelighed for mange kvinder i Malawi.På FN's topmøde i New York i begyndelsen af ugen blev 2015-målene evalueret og fornyet politisk forpligtelse, samt et milliardbeløb til kvinders og børns sundhed, sikret.Nu er det tid til at gøre status. Det fortjener anerkendelse og hyldest, at vigtige skridt blev taget i New York for at holde løfterne i 2015-måls-deklarationen.Det er bare ikke nok; en kursændring med fokus på ligestilling og menneskerettigheder er tvingende nødvendigt, hvis vi vil have Afrika med i mål i 2015. En temperaturmåling på en række af 2015-målene - med Malawi som eksempel - kan illustrere hvordan fattigdommen og ulighed i mange afrikanske lande er en byrde båret af kvinder og piger.Fattigdom og SultMål 1: I Malawi er det en realitet, at kvinderne bærer en dobbelt byrde, fordi de tager sig af 70 pct. af alt landbrugsarbejdet og 90 pct. af arbejdet i hjemmet, som i eksemplet med Dorethy Banda. Deres hårde slid er ulønnet og 'blot' en daglig kamp for overlevelse.'Sex for fisk' og 'sex for brændsel' er mange kvinders uværdige virkelighed i Malawi - de fattige kvinder går simpelthen så langt, som at prostituere sig for fisk og brænde for at sikre, at deres børn ikke går sultne i seng. Kvinder og piger er også de sidste til at sætte sig til bords, efter deres mænd og sønner har indtaget det bedste af måltidet, og det efterlader dem ofte under- eller fejlernæret.Dette er blot eksempler på, hvilken særlig sårbar situation kvinder i ekstrem fattigdom står i, og hvorfor fornyet fokus på ligestilling er nødvendigt under mål 1.Uddannelse til alleMål 2: Grundskolen er gratis i Malawi, men alligevel opnår færre piger end drenge at færdiggøre grundskoleniveau. Pigerne dropper ud, enten fordi der er behov for deres hjælp i hjemmet eller de bliver gift og får børn. Det ikke ualmindeligt, at piger i Malawi bliver giftet væk som 12-årige, og de helt unge piger er også at finde som nybagte mødre på fødegangen især i de landlige områder. De tidlige ægteskaber er en vigtig 'indtægtskilde' for familien som får en ko eller et par geder i modgift, og som resultat motiverer forældrene ikke deres døtre til skolegang.Ydermere udnyttes nogle piger seksuelt af deres mandlige lærer for højere karakterer. De ulige forhold i uddannelsesmuligheder medfører ligeledes, at der er flere analfabetiske kvinder og piger i Malawi end mænd og drenge.Ligestillingsproblematikken på uddannelsesområdet stikker langt dybere end blot, at sikre et lige antal af piger og drenge inden for skolens fire vægge. At alle har ret til at deltage, ret til selv at bestemme over eget liv og i det hele taget ikke være begrænset af diskriminerende og undertrykkende praksisser. Derfor bør en menneskeretslige ramme være en grundlæggende del af fokus på uddannelse til alle.Ligestilling og statistikMål 3: Selv om 2015-målene giver ligestilling i verdens fattige lande høj prioritet under et selvstændigt mål 3, er der stadig ubalance i Afrikas ligestillingsregnskabLigestillingsområdet er på papiret en prioritet for en bred vifte af indsatser, men i mange afrikanske lande er ligestilling lagt ind under et ressourcesvagt ligestillingsministerium med ringe kapacitet.Det er åbenlyst, at kvinder som Dorethy ikke opnår lige muligheder og medbestemmelse over deres eget liv, hvis ligestilling kun adresseres i et enkelt af de otte 2015-mål og på meget snævre succeskriterier, nemlig: Forholdet mellem antal af piger og drenge i underskolen og ved videregående uddannelse, antal af kvinder i betalt arbejde udenfor landbrugssektoren, og antal kvinder i parlamentet.Ved præsidentvalget i Malawi i 2009 fik landet en kvindelig vicepræsident, og 22 pct. kvinder blev valgt ind i Parlamentet. Men hvad betyder antallet af kvinder i Parlamentet i virkeligheden for ligestilling i landsbyerne, hvor 85 pct. af Malawis befolkning bor?Mange afrikanske parlamenter er domineret af mænd, og før der skabes et banebrydende paradigmeskift på ligestillingsområdet, som også mændene tager del i, så betyder statistikkerne meget lidt. Vigtigt er det derfor, at vi flytter os væk fra forestillingen, om at det kun er de kvindelige politikere, som kan advokere for kvinders sag i Afrika.Medierne bidrager ligeledes til kløften mellem mænd og kvinder i Malawi; de rapporterer ofte om vold mod kvinder uden egentlig at skabe debat eller tage kritisk stilling. En forsidehistorie afslørede for nylig en 29-årig kvindes skæbne, med et billede af hendes forfærdeligt medtagne ansigt forbrændt af varm grød - et offer for vold udøvet af et mandligt familiemedlem. Vold mod kvinder er meget udbredt i Malawi. Denne kvinde ender med at dø af de alvorlige forbrændinger, men der ingen problematisering af overgrebet i medierne. Dette er et eksempel på det kvindebillede, som medvirker til undertrykkelse og mindreværdig behandling af afrikanske kvinder.Kvinders sundhedVirkeligheden i Malawi under mål 5 og 6 påviser uligheden mellem mænd og kvinder på sundhedsområdet, og hvorfor milliardbeløbet rejst i New York vil redde liv i lande som Malawi.I Malawi er flere kvinder end mænd ramt af hiv/aids. Det skyldes blandt andet flerkoneri, udbredt utroskab og traditionelle ritualer, som indbefatter seksuelle overgreb på kvinder og piger.Mødredødelighed er en af sundhedssektorens absolut største udfordringer i Malawi; 16 kvinder dør om dagen på grund af komplikationer ved graviditet eller fødsel. Kvindens risiko for at miste liv forstærkes ved det faktum, at en familie i gennemsnit får 6,3 børn.De malawiske kvinder mister livet ved fødslen på grund af; fejl- eller underernæret, en del skyldes teenagerfødsler, hvor pigernes kroppe endnu ikke er fuldt udviklet, aborter foretaget under risikable forhold, mange kvinder har langt til nærmeste sundhedscenter med professional fødselshjælp, manglende ressourcer til at betale for transport, manglende professionelt uddannet sundhedspersonale, primitive kulturelle normer som forbyder, at kvinder føder på et hospital hvorfor mange kvinder på landet ender på en briks hjemme hos den kloge landsbykone.Dette er et område, hvor tingenes tilstand i Afrika har så fatale konsekvenser, at man må spørge sig selv, om ikke kvindernes ret til liv faktisk bliver krænket. Derfor er det tvingende nødvendigt at de nye milliarder rejst i New York hurtigst muligt kommer Afrikas kvinder til gavn gennem fokuserede handlingsplaner på sundhedsområdet.Spild af bistandskronerKvinderne kan bringe Afrika i mål i 2015. Med den ny opblomstrende politiske vilje og finansielle bidrag er det absolut essentielt, at vi tager den rette kurs frem mod 2015. Vi er overbevist om at ligestilling og fokus på kvinders rettigheder skal have topprioritet under alle 8 mål.En menneskeretlig ramme kan bidrage til at opstille succeskriterier, som vil sikre en positiv forandring og reel effekt. Det er tvingende nødvendigt, at adressere det uværdige og diskriminerede kvindebillede som dominerer i Afrika - ellers spilder vi milliarder af bistandskroner.Vi appellerer til, at verdenen ikke glemmer, at kvinderne udgør kontinentets stille drivkraft og at Afrikas udvikling afhænger af, om kvinderne kommer med i mål i 2015.Theresia Kirkemann Boesen er senior rådgiver ved Institut for Menneskerettigheder i afdelingen for Kommunikation og Uddannelse og Helene Christensen er journalist bosat i Malawi siden juni 2008, hvor hun har arbejdet for både FN og Folkekirkens Nødhjælp inden forligestilling og styrkelse af kvinders rettigheder og livsvilkår
