Vækst eller ikke vækst
Sommeragurketiden er nu ved at være forbi – så vi skal vel til at konfrontere virkeligheden igen


Er den store omstilling en vækstdagsorden eller ej? Det afhænger af, hvilken vækst vi taler om; f.eks. er vækst i åndelighed og kærlighed vel fint? Men i Danmark er der heller ikke noget i vejen for, at den store omstilling kan være en periode med økonomisk vækst &ndash; f.eks. hvis vi skaber væksten gennem øget eksport af produkter og serviceydelser, der skaber bedre løsninger på verdens mange og store omstillingsproblemer. Faktisk er det jo lige nu eksporten, der vokser i Danmark, mens hjemmemarkedet stort set ligger stille &ndash; så hvad nu hvis vi nu sætter fuldt turbo på denne eksportudvikling i de rigtige retninger?Det har været diskuteret en del, om det offentlige i de kommende år skal vokse med 0,x procent om året eller skrumpe med 0,y procent eller stå stille. Det er en mærkelig diskussion, for den afgørende udfordring er at få den private sektor til at vokse med langt større procentsatser pr. år &ndash; gerne fem eller ti procent eller endnu mere om året i en periode og selvfølgelig med ovennævnte fokus. Når vi har fået gang i det, kan vi så snakke om, hvor stor en del af det genererede økonomiske overskud, vi skal bruge på at udvikle det offentlige.Den private sektor er for lillePersonligt mener jeg, at vi i Danmark har grundlaget for at skabe en sådan udvikling (dog selvfølgelig ikke via øget sodavandssalg, flere halve grise eller lignende &hellip;), men det er jo tydeligt, at det ikke sker af sig selv, som tingene p.t. ser ud. Den private sektor i Danmark er på mange måder dygtig og innovativ, men den er samlet set for lille, og eksportudviklingen går ikke stærkt nok. Det handler i et vist omfang om for meget bureaukrati og for mange afgifter etc., men der er også dybere årsager på spil. Den private sektor i Danmark består f.eks. helt overvejende af underleverandørvirksomheder, og dette betyder, at den i meget høj grad er afhængig af udviklingsretningerne hos de store internationale virksomheder, som den leverer komponenter til. Vi styrer altså i betydeligt omfang ikke selv udviklingen og kan derfor heller ikke i særlig høj grad gøre en forskel internationalt ved selv at skabe udvikling i nye retninger.Det offentlige som drivkraftFaktisk er det sådan i Danmark, at disse &rsquo;nye retninger&rsquo; i høj grad skal tegnes af den offentlige sektor, der er langt den største indkøber af produkter og serviceydelser på hjemmemarkedet. Vores fremtid er derfor afhængig af, at den offentlige sektor er endnu mere visionær og innovativ end den private og kan prioritere og skabe fokus på omstillingens mest lovende vækstmuligheder &ndash; og efterfølgende kan fungere som risikovillig investor og indkøber i udviklingssamarbejder med private virksomheder inden for disse rammer.Prøv at sammenligne dette udsagn med det offentliges aktuelle indkøbspraksis ... Det er ca. 180 grader forbi! Alle større offentlige indkøb og investeringer skal fremover skabe private eksportarbejdspladser! Til gengæld kan vi skrotte hovedparten af erhvervsstøtten, der alligevel ikke virker.Denne diskussion er utrolig vigtig i Danmark og i hele EU. Den er afgørende for vores fremtid, men vi tager den stort set ikke, bl.a. fordi det offentlige mener, at det private skal drive udviklingen, mens det private ikke vil indrømme, at det kan man (selvfølgelig) ikke finde ud af alene. Hvorfor er denne diskussion afgørende? Ja, hvad er EU&rsquo;s berettigelse i verden i dag, hvis der skal være rimelighed i vores høje velstandsniveau, og hvis vi ikke kan levere fremtidens løsninger til verden? Ingen!Men størst af alt er kærligheden! Det offentlige og det private skal lære at elske hinanden og udvikle Danmark sammen. Vi skal altså bo på samme planet &ndash; velkommen tilbage i arbejdstøjet!Henrik Kærgaard er udviklingschef på tværs i rådgivningsvirksomheden NIRAS
