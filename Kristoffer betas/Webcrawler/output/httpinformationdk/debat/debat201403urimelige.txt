Urimelige regler for sygedagpenge
Mennesket skal sættes først. Og her er sygedagpengereformen et stort skridt i den rigtige retning


Eksempler har der været nok af. En kvinde på 57 år fik standset sine sygedagpenge, fordi hun sagde nej til at få elektrochok. En kvinde fra det nordjyske stod i samme situation, da hun afslog at spise lykkepiller. En 47-årig mand stod til at miste sine sygedagpenge, fordi han afslog en fedmeoperation. En mand, der var erklæret egnet til fleksjob, kunne ikke få det tilkendt, før han havde underlagt sig elektrochok.&nbsp;&nbsp;&nbsp;&nbsp;Alt for mange syge mennesker er kommet i klemme på den måde. Myndighederne kan fratage sygemeldte borgere deres ydelse, hvis de takker nej til at deltage i bestemte former for behandling, herunder eksempelvis elektrochok eller antidepressiv medicin.Det er ikke rimeligt, at man skal føle sig tvunget til at tage antidepressiv medicin, hvis man er betænkelig ved bivirkningerne. Det er ikke rimeligt, at man skal underlægge sig elektrochok, hvis man frygter for hukommelsestab. Og det er i det hele taget ikke rimeligt, at myndighederne har den form for magt over for den enkelte borger. &nbsp;Men faktum er, at det står i loven. Det er en betingelse for at modtage eksempelvis sygedagpenge, at man som borger selv bidrager til sin helbredelse. Det er som udgangspunkt et rimeligt princip – men det skal ikke bruges til at påtvinge den enkelte borger en specifik behandling, som man slet ikke ønsker at deltage i.Mennesket førstDerfor vil regeringen med sin nye reform af sygedagpengesystemet starte et toårigt forsøg, som sikrer, at sygemeldte borgere ikke fremover tvinges til at deltage i en bestemt behandling som betingelse for, at de kan få sygedagpenge.&nbsp;&nbsp;&nbsp;&nbsp;Samtidig sikrer vi, at den enkelte borger får den bedst mulige hjælp til at blive rask og komme tilbage i arbejde. Vi giver den enkelte borger en ret til at få en second opinion fra lægerne i regionen, men hvis man som sygemeldt ikke ønsker en anden behandling, får det ikke konsekvenser for ydelsen.For mig er det afgørende, at vi får drejet beskæftigelsessystemet væk fra at tage udgangspunkt i rigide regelsæt.&nbsp;&nbsp;&nbsp;&nbsp;Mennesket skal sættes først. Og her er sygedagpengereformen et stort skridt i den rigtige retning. Den sikrer, at man fremover ikke risikerer at miste sin forsørgelse, mens man stadig er syg, og den sikrer, at man ikke kan tvinges til behandling mod sin vilje. Det er kun rimeligt.Mette Frederiksen (S) er beskæftigelsesminister.
