En øl til fru Mand
’Så passer pengene jo alligevel,’ sagde min onkel og lignede en, der endelig havde løst et regnestykke, han længe havde bøvlet med. Jeg så uforstående på ham. ’Ja, hun er jo manden,’ grinede han. ’Hun er manden i forholdet, det kan man da tydeligt se’


For nogle uger siden klatrede min kæreste op i et træ uden for vores lejlighed. Vi bor lige ud til den grønne sti, hvor Frederiksberg Kommune forsøger at lave det lidt skovagtigt, så man kan lege, at man cykler gennem landlig idyl. Vi sad på altanen en søndag formiddag med en kop te, og jeg kom til at nævne, at det var en skam, at trætoppen til venstre lige tog det første af solen. Øjeblikket efter sad Pia oppe i træet og vinkede til mig med en sav i den ene hånd.Hun gik løs på træet med en sådan iver, at den spinkle birk vajede faretruende fra den ene side til den anden.&raquo;Pas nu på,&laquo; råbte jeg fra altanen som en lille hustru, der med bævende læber vinker til sin dumdristige mand. Den unge, trætte far med tvillingepigerne inde fra nabohuset kom løbende ud i haven. Han er i meget dårligt humør, hvis man kommer til at afbryde ham midt i hans iPad-kvalitetstid, når pigerne sover til middag.&raquo;Må man overhovedet selv skære træerne ned,&laquo; råbte han op til min 60-årige kæreste, der sad oppe i træet og savede videre. Bagefter så han over på mig, som om jeg måtte vide det. Der var noget ved hele scenariet, Pia i sin denimskjorte, der savede løs, og mig, den lille kvinde i silkekimono på altanen, der fik os til at ligne en karikatur på et lesbisk par. Som var vi lige sprunget ud fra et smudsomslag på en af de der kulørte, lesbiske knaldromaner fra 1950&rsquo;erne:The Lesbian Gym Teacher: She schooled them in field hockey and lesbian desire.Jeg så op på Pia i træet, og pludselig så hun såbutchud, at jeg ikke ville blive overrasket, hvis hun hev en kam op af baglommen, spyttede på den og kørte den gennem sit korte, grå hår.&raquo;Jeg har talt med dem inde på Vej og Park, de siger, det er o.k.,&laquo; råbte hun ned til den trætte far og savede videre.Pia er normalt ikke god til at lyve, men her i sin inkarnation af Frederiksbergs Carl Mar Møller kunne hun pludselig det hele. Hun elsker den slags. Et buskads, der skal ryddes; et hus, der skal males; et køkkenbord, der skal slibes.&raquo;Måske er det fordi jeg ikke måtte få sløjd i skolen,&laquo; sagde hun den anden dag.TraktorkærlighedPia voksede op i et villakvarter i Holbæk i 1950&rsquo;erne. Dengang kaldte man hende en drengepige. Det bruger man vist egentlig stadig, men nu er det mere sådan noget, kvinder kalder sig selv i interview til Euroman:&raquo;Jeg har altid været lidt af en drengepige, der elsker at drikke øl med gutterne.&laquo;Pia skammede sig til gengæld over sin forkærlighed for gocarts og krigslege. Da hun var fem, ønskede hun sig brændende en rød traktor i julegave.Hun kunne ikke tænke på andet end den traktor. Lillejuleaften hørte hun sin mor pusle rundt ude i køkkenet, og hun så for sig, hvordan hun nu var ved at pakke den elskede traktor med de store gummihjul ind. Skuffelsen var enorm, da hun juleaften pakkede en glasdukke ud. Hendes mor havde selv syet tøj til den af nogle stofrester, en lille, mønstret jakke med fine trykknapper.Det store smil på hendes mors ansigt antydede, at det her var en særlig gave, som hun burde blive mere end glad for. Det var Pia bare overhovedet ikke, dukker havde aldrig sagt hende noget. Glasdukken kom til at sidde på en dum lille dukkestol inde på værelset og minde hende om, at hun var helt forkert. Senere fik hun den røde traktor i fødselsdagsgave. Med de store gummihjul og et rat, der endda kunne dreje. Hun var nødt til at underspille sin glæde, da hun pakkede den op, og først senere, alene på værelset, kunne hun kaste sig over den med al den kærlighed, den fortjente.Hr. og Fru BlomstPia fortalte engang historien om den røde traktor til en julefrokost i min familie. Det var kort efter, hun blev præsenteret for hele den jyske familie, der overrasket havde set til, mens jeg skiftede min mand ud med en kvinde, der var næsten dobbelt så gammel som mig selv.Mens Pia fortalte om traktoren, sendte min onkel mig nogle vidende smil hen over karrysilden. Da vi senere sagde farvel, tog han fat i mig.&raquo;Så passer pengene jo alligevel,&laquo; sagde han og lignede en, der endelig havde løst et regnestykke, han længe havde bøvlet med.Jeg så uforstående på ham.&raquo;Ja, hun er jo manden,&laquo; grinede han og ruskede mig i skuldrene. &raquo;Hun er manden i forholdet, det kan man da tydeligt se.&laquo;Min onkel er egentlig ikke så regelret en type. Tidligere på aftenen havde han skyllet en snaps ned, klasket mig på låret og sagt: &raquo;Nå, Betty, så må du lære mig å slik&rsquo; fisse.&laquo; Alligevel var der åbenbart noget ved det her med to kvinder, der var for svært at hitte rede i. En af os måtte være manden. Ligesom med Hr. og Fru Blomst, der var de eneste bøsser i Randers i 1980&rsquo;erne. De havde en blomsterbutik, deraf det opfindsomme navn. Med Hr. og Fru Blomst havde folk heldigvis hurtigt fået styr på, hvem der var hvem. Fru Blomst arrangerede buketterne inde i butikken, mens Hr. Blomst ordnede regnskaber i baglokalet. Hr. Blomst havde godt nok også ret løse håndled, det mente både min mor og min far, men det var sikkert bare en erhvervsskade.Det rigtige svar til onkelMange vil gerne have styr på, hvem der er manden og kvinden i homoseksuelle forhold, og det er helt umuligt for dem at forestille sig et system, der ikke minder om deres eget. For lige at få styr på fordelingen af rollerne kan det være rart at finde ud af, hvem der gør hvad i sengen, hvem putter hvad hvorhen? Og hvem laver mad, hvem skifter olie på bilen?Det fucker hele systemet op, at Pia både spiller fodbold med vores 4-årige datterogsyer lapper på tøjet og hulker højlydt, når vi serSporløs.Jeg har ingen værktøjskasse. Jeg er den eneste af os, der ind imellem har en kjole på og ejer et par stiletter. Jeg fødte vores datter. Men jeg er den mindst pylrede af os, og jeg glemmer, at barnet skal i bad og have klippet negle. Jeg har ikke blik for nullermænd, og det er mig, der står for økonomien. Jeg er ikke særlig verbal, når det drejer sig om parforholdsting, jeg vil som regel hellere se tv. Så forlader Pia stuen og siger, hun lige så godt kunne være gift med en mand.Jeg fik aldrig svaret min onkel, som jeg burde. Det sker tit, at jeg ikke får sagt det rette i den slags situationer. Der er en del af mig, der måske er godt tilfreds med stadig at kunne gå for at være kvinden i forholdet. Som om der så er sat grænser for min subversitet, jeg holder mig ligesom på den rigtige side af linjen, selv om det er skredet en lille smule for mig. I stedet grinede jeg bare og ruskede ham lidt tilbage og lod ham blive i troen om, at jeg skam stadig var sammen med en mand, bare en, der ikke var fuldt ekviperet.Det, jeg naturligvis burde have sagt til min onkel og andre, er: Der er ingen mand i forholdet. Det er det, der gør det til et homoseksuelt forhold. Vi er begge kvinder. Pia er måske nok vild med Silvan, og jeg hader at shoppe. Det gør os ikke til mænd. Vi er helt igennem kvinder. Vi har måske bare givet os selv lidt videre rammer for, hvordan vi er det. Blækket i manualen, &raquo;How to be a woman in a lesbian marriage&laquo; er endnu ikke helt tørt, det er stadig muligt at skrive om, slette og tilføje. Jeg har endda indimellem følelsen af, at jeg selv er forfatteren.Solen lander et par minutter tidligere på vores altan nu, og Vej og Park har ikke været her for at arrestere Pia. Da hun klatrede ned fra træet, sad jeg i en solplet og lignede stadig en husmor fra 1950&rsquo;erne. Det eneste jeg manglede var et tørklæde om håret og en støvkost i hånden.&raquo;Kan du så ikke fikse farmand et glas øl,&laquo; sagde Pia og børstede blade af skjorten. Det er heldigt, jeg er så god til at gemme mig bag avisen og lukke ørene for kvindesnak.Betty Frank Simonsen er journalist
