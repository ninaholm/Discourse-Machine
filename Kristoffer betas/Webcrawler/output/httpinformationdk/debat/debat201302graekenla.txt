I Grækenland besvimer skolebørn af fejlernæring
EU’s fattigdomstal viser, at Grækenland er i krise. Men medlemslandene vil ikke indrømme, at deres egen ’redningspakke’ har skylden


Europæiske samfund antager ofte, at humanitære kriser kun indtræffer i kølvandet på naturkatastrofer, epidemier, krige eller civile konflikter. For mange af os forekommer det højst usandsynligt, at nogle af de scenarier skulle blive til virkelighed i en EU-medlemsstat.Alligevel fastholder en række eksperter, at Grækenland lige nu befinder sig i en humanitær krise. Nikita Kanakis, leder af Médecins du Monde (Verdens Læger; ikke at forveksle med Læger uden Grænser, red.), som er den største og mest fremtrædende ngo i Grækenland, var blandt de første til at sige det offentligt.Især havneområdet Perama i nærheden af Athen er ramt af en humanitær katastrofe. Athens Lægeforening har sågar sendt et formelt brev til FN, hvor de efterlyser handling.Forklaringen på, at der hidtil er blevet talt så lidt om denne humanitære krise, er politisk. Ved at anerkende situationens alvor, vil den græske regering og EU samtidig være nødt til at erkende, at den nuværende tilstand er resultatet af den såkaldte økonomiske redningsaktion. Derfor har myndighederne valgt at tie.Falsk sikkerhed i EUDer er ingen generel enighed om, hvad der skal til for at tale om en humanitær krise. Men den definition, som folk med erfaring på området bruger, er praktisk og ligetil: En humanitær krise er oftest karakteriseret ved stigende fattigdom, stigende ulighed i uddannelse og social sikring samt at der ikke er adgang til sociale velfærdsydelser. Særligt vigtige markører er, at folk mister basale sundhedsydelser, lægetjek, hospitalsindlæggelser og medicin. Med andre ord: Du vil kunne genkende en krise, når du ser den.Grækenland havde aldrig forestillet sig, at landet kunne blive kastet ud i en humanitær krise. Ifølge FN&rsquo;s udviklingsindeks lå Grækenland for få år siden nr. 18 på verdensplan. Ingen havde i deres vildeste fantasi troet, at det kunne ændre sig så markant.Den sikkerhed, som EU&rsquo;s institutioner og mekanismer tilbød, var falsk. Medlemslande har måttet betale for denne imaginære sikkerhed ved at leve op til de økonomiske og politiske standarder, som blev krævet. Paradokset er, at EU, der angiveligt er garant for sine medlemsstaters sikkerhed og fremgang, har veldefinerede redskaber til at måle fattigdom, både den absolutte og den relative, og disse målinger viser, at Grækenland befinder sig i en humanitær krise. Ifølge EU&rsquo;s egne kriterier og tal er Grækenland sunket ned i alvorlig fattigdom. I 2011 havde næsten hver tredje &ndash; eller 3,4 millioner grækere &ndash; en indkomst på under 60 pct. af den nationale medianindkomst. Yderligere 1,3 millioner var i risiko for at blive ramt af fattigdom. Der er endnu ingen data for 2012, men situationen er kun blevet værre i mellemtiden.Hvis man anvender flere EU-indikatorer, lever en stor del af de græske husholdninger i &raquo;materiel armod&laquo;. Lidt over 11 pct. lever i &raquo;ekstrem materiel armod&laquo;, hvilket vil sige uden el og varme og uden adgang til hverken bil eller telefon. Det betyder også, at de spiser en ringe kost og ikke får kød eller fisk mindst en gang om ugen samt at de har fuldstændig eller delvis manglende evne til at kunne betale uforudsete regninger eller huslejestigninger.Rekordhøjt antal arbejdsløseManglen på offentlig social sikring og de europæiske programmer til at få de arbejdsløse ind på arbejdsmarkedet har skubbet Grækenland endnu længere ud i fattigdom.Arbejdsløsheden blandt voksne var på 26,8 pct. i oktober 2012, men dette tal viser ikke hele billedet. Det viser f.eks. ikke, hvor stor en andel af arbejdsløsheden der er resultat af tusinder af små virksomheders konkurs. Samtidig skal man til tallet for arbejdsløshed lægge working poors, arbejdere, der tjener så lidt, at de ikke kan betale for deres basale udgifter. De udgør 13 pct. af arbejdsstyrken &ndash; den højeste andel i eurozonen.Yderligere tre indikatorer peger på en humanitær krise. Den første er antallet af hjemløse, som har nået hidtil usete højder for et EU-land: uofficielle skøn lyder på 40.000.Den anden er, at op mod 60 pct. i visse byområder var afhængige af ngo&rsquo;ers lægehjælp i 2012. Dette ville have været utænkelig for blot et par år siden, hvor den slags ydelser normalt blev givet til indvandrere, ikke til grækere.Den tredje er den eksplosive vækst i suppekøkkener og lignende. Der er ingen officielle data, men den græske ortodokse kirke uddeler dagligt omkring 250.000 portioner mad, mens andre ngo&rsquo;er og myndighederne uddeler en ukendt mængde. Ifølge en nylig vedtagelse fra regeringen skal omfanget udvides, fordi flere og flere børn besvimer i skolen som følge af for lavt kalorieindtag. Beviserne på fattigdom, ulighed og manglende adgang til basale ydelser understøtter de alarmerende udsagn fra folk i felten. Landet har behov for en humanitær indsats og bør behandles som sådan. Den græske regering og EU burde skamme sig over at vende det blinde øje til. Det internationale humanitære samfund bør handle øjeblikkeligt.&nbsp;Alex Politaki er journalist og bor i AthenThe Guardian og InformationOversat af Nina Trige Andersen
