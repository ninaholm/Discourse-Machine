Kedelig variant af feminisme

Det -muslimske- hovedtørklædet såvel som brugen af sminke er udtryk for nogle kvindeundertrykkende normer om kvinders ydre fremtoning, som en del kvinder har gjort til deres egne. Model

Kvinder For Frihed (KFK) er en forening, der mere end noget andet har sat sig for at få forbudt brugen af det 'muslimske tørklæde'. I denne forbindelse benytter man sig af tiltag, der næppe kan kaldes for andet end personlig chikane. Man sætter nemlig en ære i at forsøge, at få arbejdsgivere, der har tørklædebærende kvinder blandt deres ansatte, til at presse disse kvinder til at opgive tørklædet. F.eks. viger man ikke tilbage fra at opfordre til en boykot af teleselskabet 3 Mobil, fordi de i deres kundeservice har en tørklædebærende kvinde ansat.Fængsles i eget hjemDenne grænseoverskridende chikane af en navngiven kvindelig ansat er i KFK's øjne berettiget fordi muslimske kvinder, der bærer tørklæde, ses som 'tørklædefængslede'. De er med andre ord tvunget til at bære tørklæde af deres mandlige pårørende og de længes derfor grundlæggende set efter at nogle behjertede kvinder får dets brug forbudt. Logikken i denne argumentation halter godt nok gevaldigt, for hvorfor skulle disse undertrykkende mænd give deres døtre, søstre og hustruer lov til at gå på arbejde eller i skole uden tørklæde? Tørklædet giver faktisk sådanne kvinder en mulighed for at slippe uden for hjemmet og dermed også for at skabe kontakter uden for de undertrykkende miljøer. At forbyde tørklædet vil blot medføre, at disse kvinder reelt fængsles i deres hjem.Derudover forholder det sig sådan, at flertallet af de kvinder, der går med tørklæde, synes at gøre det af overbevisning og ikke pga. ydre tvang. Sådanne kvinder er i KFK's perspektiv imidlertid hjernevaskede og har ikke krav på at blive lyttet til, når de protesterer mod et tørklædeforbud.De kvinder, der går med tørklæde, har i mine øjne internaliseret nogle kvindeundertrykkende normer mht. kvinders påklædning. Det samme har Vibeke Manniche, forkvinde for KFK, imidlertid også, hvad fremgår af, at hun på fotos altid er sminket. Tørklædet såvel som brugen af sminke er udtryk for nogle kvindeundertrykkende normer om kvinders ydre fremtoning som en del kvinder har gjort til deres egne.KFK ville imidlertid med sikkerhed have sig frabedt, at nogle muslimske kvinder forsøgte at forbyde kvinder at optræde sminket i det offentlige rum. KFK er nemlig en typisk repræsentant for en kedelig variant af feminismen, hvor hvide middelklassekvinder med en kulturkristen baggrund tiltager sig retten til definere, hvordan kvinder med en anden baggrund end deres egen skal gebærde sig, samtidigt med, at man ikke vil acceptere nogen form for kritik af ens egen fremfærd.
