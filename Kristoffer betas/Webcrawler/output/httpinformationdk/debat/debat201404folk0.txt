Folk



 
	Tilgivere

	Hvis kristendom handler om at tilgive, foregår kirkeminister Marianne Jelved med et godt eksempel. Hun forkynder for Kristeligt Dagblads læsere, at hun stadig er ven med Naser Khader, selv om han svigtede hendes radikale parti.

	Forsonere

	Marianne Jelved har inviteret Khader og Kristeligt Dagblad til en kaffesamtale om tilgivelse og forsoning. Hun siger om Khaders og Anders Samuelsen partistiftelse: ’Jeg skulle ikke tilgive, men forsone mig med, at de havde truffet et valg.’

	Samvittighedslettede

	Også lige efter bruddet i 2007 bød Jelved Khader og Samuelsen på kaffe og kage. Khader husker: ’Vi talte en time eller to, og da jeg gik, havde jeg ikke længere dårlig samvittighed, som jeg havde haft inden ... Du viste virkelig dit format.’

	Selvpinere

	Jelved klargør sin livserfaring: ’Man skal være meget opmærksom på, hvad man går og piner sig selv med ... Fordi man er uenig, behøver man ikke hade hinanden. Det er en særlig dansk form for imødekommenhed.’

