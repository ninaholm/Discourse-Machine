Svinsk brug af antibiotika



Tre mennesker er døde af den superresistente bakterie cc398, der nu ikke længere kun er et problem for de ansatte på svinefarmene. Brugen af meget store mængder antibiotika i især dansk svineindustri er en trussel mod folkesundheden i Danmark.Videncenter for Svineproduktion, centrale landbrugsorganisationer og administrerende direktør i Landbrug &amp; Fødevarer, Søren Gade, fortier disse vigtige – og i visse tilfælde livstruende – oplysninger for offentligheden.Problemet er, at nogle ikkeresistente bakterier fra mennesker er blevet resistente over for zink, kobber og tetracyklin – bedre kendt som antibiotika – og herefter udgør en alvorlig sundhedsrisiko for mennesker.Ikke mindst set i lyset af de seneste oplysninger fra WHO om udbredelsen af superresistente bakterier er der grund til at lave drastiske forholdsregler mod et umådeholdent forbrug af antibiotika i svineproduktionen – herunder også de såkaldte vækstfremmere. Hertil hører også tungmetallet kobber, som angiveligt skal modvirke diarré hos smågrise. Der bruges årligt cirka 120 tons antibiotika i dansk landbrug, 600 tons kobber til svin og 2.500 tons i kunstgødning.Danmark er det land i verden, der bruger mest antibiotika til produktionsdyr set i forhold til mennesker – omtrent 55 tons bliver brugt i sundhedsvæsnet og cirka 120 tons bruges til dyr. Den livsvigtige penicillin bør ikke bruges til dyr, men kun til mennesker.Ansatte får ingen informationAnsatte på landets svinefabrikker bliver ikke oplyst om risikoen for resistente bakterier, for svinebaronerne vil ikke se det som et problem i den daglige drift på gårdene. Svineproduktion er urentabel nu som før, og svineavlerne er verdens mest forgældede landmænd.Professor og overlæge Hans Jørn Kolmos advarer på det kraftigste mod de giftige bakterier – og det har han faktisk gjort siden 2006.Alternativet er uhelbredelige sygdomme for alle og et uoverskueligt og meget, meget dyrt scenarium for vores sundheds- og sygehusvæsen.Holger Øster Mortensen, Præstholm Mk., Odder
