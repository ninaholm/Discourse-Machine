Bedre ældrepleje vil aflaste sundhedsvæsenet
Med bedre sygepleje på plejehjemmene kan vi undgå indlæggelser, som er dyre for samfundet og opslidende for de ældre. Så hvorfor fører den nye V-regering en politik, der med stor sandsynlighed risikerer at forringe ældreplejen?
&raquo;Styrker man kvaliteten og sygeplejen på plejehjemmene og i kommunerne generelt, vil mange indlæggelser, som er dyre for samfundet og opslidende for de ældre, kunne undgås.&laquo;

For mange patienter sover på gangene. Det vil et bredt politisk flertal lave om på. Den bedste måde at gøre det på er ved at bruge flere penge på plejehjemmene, men ældreområdet er blevet nedprioriteret i mange år, og nu vil den nye V-regering have kommunerne til at spare en procent på budgetterne. Jeg frygter, at det vil betyde endnu færre penge til plejehjemmene.Overbelagte hospitalsgange har på den ene side fået regeringen til at love en målrettet indsats for ældre medicinske patienter. Men med kommunernes nye økonomiaftale skal der på den anden side frigøres 10 milliarder kroner fra budgetterne frem til 2019 &ndash; midler som skal genudmøntes via årlige økonomiforhandlinger og kommende finanslovsaftaler. Derudover forsvinder den såkaldte ældre- milliard, som tidligere blev hegnet af til bedre forhold for de ældre, hen i et bloktilskud. Der er altså ingen garanti for, at kommunernes borgere ikke vil opleve nedskæringer i ældreplejen, hvis ikke de politiske partier prioriterer det.Flere plejehjemsbeboere har mange konkurrerende sygdomme, et kæmpe medicinforbrug og et massivt behov for pleje og hjælp hele døgnet. I dag er der ikke langt fra de problematikker, en ældre patient indlægges for på en medicinsk hospitals-afdeling, til de udfordringer, man dagligt bokser med på plejehjemmene. Men fra kommune til kommune er der kæmpe forskel på den kvalitet, man som borger kan forvente. Opgørelser viser, at hvert tredje plejehjem ikke har tilknyttet de nødvendige sygeplejefaglige kompetencer. Ligesom 49 procent af landets sygeplejersker og plejepersonale i kommunerne oplever, at mulighederne for at yde en værdig ældrepleje er blevet dårligere de seneste år.GenindlæggelserPå hospitalerne, hvor personalet sjældent har tid nok til den plejekrævende ældre, er det ofte gængs praksis, at plejehjemsbeboere udskrives tidligere end andre &ndash; da de jo har deres plejepersonale at komme hjem til. Men hvad nytter en hurtig og tidlig udskrivelse, hvis der ikke er nok kompetencer til stede om aftenen, natten og i weekenden til at tage sig af den svækkede udskrevne patient?Konsekvensen bliver nemt, at den ældre beboer udvikler komplikationer og må genindlægges. En analyse af de medicinske afdelinger for Sundhedsministeriet viser, at 20 procent af de indlagte medicinske patienter kunne have været i et andet behandlingsforløb, for eksempel i et ambulant forløb eller i et plejeforløb i en kommune. Sker det, vil presset lette markant på de ofte overbelagte hospitalsafdelinger. Basale problematikker som for lidt væske, forstoppelse og urinvejsinfektion kan forhindres i at blive til en indlæggelse, men kun hvis sundhedspersonalet i borgerens hjem har mulighed for at handle i tide.Tiltrængt prioriteringDer er ingen tvivl om, at styrker man kvaliteten og sygeplejen på plejehjemmene og i kommunerne generelt, vil mange indlæggelser, som er dyre for samfundet og opslidende for de ældre, kunne undgås. Men det kræver nok sundhedspersonale til de ældre, flere muligheder for efteruddannelse, sygeplejersker til rådighed hele døgnet, tidssvarende plejeboliger til særligt demente beboer, bedre samarbejde med praktiserende læger og gerne fasttilknyttede læger på plejehjemmene.Og det er ikke det, som regeringen lægger op til, når den beder kommunerne om at spare på budgetterne.Øgede medicinudgifter betyder allerede nu besparelser og fyringer på hospitalerne. Flere og flere indlagte ældre presser for nuværende kommunernes økonomi. At regeringen siger, de vil prioritere ældre og sundhed, er tiltrængt. Men glem ikke, at nogle af vores mest svækkede og hjælpeafhængige medborgere bor på et plejehjem. Prioriteres bedre forhold for dem, vil det gøre færre ældre til medicinske patienter og hjælpe på overbelægning på hospitalerne. Plejehjemmene vil være et taknemligt og ambitiøst sted at starte.Signe Hagel Andersen er kredsnæstformand i Dansk Sygeplejeråd, Hovedstaden
