Skræmt fra flasken: Vi lever i moralens tidsalder



 Christian Larsen, retoriker i Rhedos
— Hvad synes du om 'Sæt proppen i'?
»Den er følelsesladet, sort, mørk og dyster — død og ulykke. Moralen er: Hvis du vil leve, skal du holde med at drikke. Hvis du vil dø så drik løs.« Jeg synes, det er fordømmende. Kampagnen kammer fuldstændig over.«
— Men man er vel også nødt til at skrue op for effekten, hvis man vil have et budskabet frem?
»Det kan godt være, den trænger igennem mediebilledet, men rent virkningsmæssigt er den så voldsom, at den bliver utroværdig. Det er ligegyldigt, at budskabet passer, hvis folk føler, at kampagnen går over stregen. Jeg tvivler stærkt på, at den virker på andre end de frelste.«
— Er oplysningskampagner generelt blevet mere alvorlige?
»Ja. Humor har ikke mere den store gang på jord.«
»I 1980'erne grinte vi af Peter Larsen og Anne Marie Helger i en humorkampagane for genbrugsglas. Det duer ikke i dag.«
Er det, fordi humor ikke hjælper længere?
»Det har noget at gøre med, at vi aldrig har oplevet så meget moralisering i det offentlige rum som i dag. Når man bevæger sig på det moralske plan, er det svært at være humoristisk. F.eks. kører de seneste års færdselskampagner ekstremt meget på vores frygt. Men i trafikken går vores handlinger ud over andre. Med 'Sæt proppen i' rykker det offentlige helt ind i privatsfæren, og vil ændre adfærd, der kun skader os selv. Den er et symptom på den moraliserende tidsalder, vi lever i.«

