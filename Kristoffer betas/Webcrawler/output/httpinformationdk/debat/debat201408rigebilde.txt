Thomas Piketty: De rige bilder dig ind, at de er til stor nytte
Jo rigere eliten bliver, des mere gør den for at få tag om den offentlige samtale og det politiske system. De rigeste hader Thomas Piketty, fordi den franske økonom har afmonteret argumenterne, som de retfærdiggør den øgede ulighed med


Når uligheden når til ekstreme og destruktive niveauer, forsøger de fleste regeringer ikke at gøre noget ved det, men at tilpasse sig det. Hvor rigdommen er absurd koncentreret, opstår der nye love for at beskytte den. I Storbritannien har skiftende regeringer eksempelvis privatiseret de offentlige goder, som har begejstret grådige virksomheder mest.De har sænket skatterne på kapitalgevinster og høje indkomster. De har legaliseret nye former for skatteunddragelse. De har uddelt eksotiske gaver som eksempelvis offentlig støtte til jagttegn og fordobling af statsstøtte til heder, hvor der lever ryper.Og mens de har gravet en juridisk voldgrav om de privilegeredes kreds, har de kriminaliseret besættelser af forladte huse og de fleste former for fredelig protest. Uanset hvor grotesk uligheden bliver, og uanset hvor meget den overdrevne ophobning af rigdom ligner legaliseret tyveri, tilpasser de politiske normer sig.Intet af dette bør komme bag på dig. Jo rigere eliten bliver, og jo mere den har at tabe, desto mere gør den for at få tag om den offentlige samtale og det politiske system. Den bekymrer sig knap nok om at skjule sine engrosopkøb af de politiske partier gennem et dybt korrupt og korrumperende partifinansieringssystem. Man kan ikke blot mærke dens hånd bag den førte politik, men også på valget af kandidater til parlamentet og ministerudnævnelser. De meget rige vil have folk som dem selv ved magten, hvilket er grunden til, at vi har en regering bestående af millionærer.Men det er kun et hjørne af deres indflydelse. De finansierer lobbygrupper, tænketanke og økonomer, som har til opgave at udtænke stadigt mere indviklede begrundelser for beslaglæggelsen af landets rigdomme. Begrundelserne bliver derefter forstærket af aviser og tv-selskaber, som ejes af den samme elite.Ulighed skal begrundesBlandt Thomas Pikettys mange gode pointer iCapital in the Twenty-First Centuryer, at ekstrem ulighed kun kan opretholdes politisk gennem &raquo;et retfærdiggørelsesapparat&laquo;. Hvis vælgerne kan overbevises om, at et vanvittigt ulighedsniveau er fornuftigt, rimeligt og endda nødvendigt, kan koncentrationen af indtægter blive ved med at vokse.Hvis ikke de kan overbevises, er staten nødt til at gøre noget, ellers udbryder der revolution. For ideen om, at ulighed skal begrundes, er en central del af demokratiet. Man kan godt acceptere, at nogle har meget mere end andre, hvis en af to betingelser er opfyldt: Enten har de opnået denne position ved at bruge deres helt unikke evner, eller også skal denne ulighed være et gode for alle.Så netværket af tænketanke, økonomer og tandløse journalister har til opgave at gøre disse begrundelser plausible. Det er svært. For hvis lønninger afspejler fortjeneste, hvorfor virker de så så vilkårlige? Er de rigeste ledere 50 eller 100 gange bedre til deres job, end deres forgængere var i 1980? Er de 20 gange mere kvalificerede og veluddannede end dem, der er på niveauet lige under, selv om de gik på de samme handelsskoler? Er ledere i USA meget mere kreative og dynamiske end ledere i Tyskland? Hvis det er sådan, hvorfor klarer tyskerne sig så så godt?Det er naturligvis noget vrøvl. Det vi ser, er ikke meritokrati i praksis, men en nepotistisk lederklasse, der tester folks godtroenhed ved at stille latterlige krav. De må undre sig over, at de kan slippe af sted med det. Desuden forringes mulighederne for at blive en del af rigdomsrøvernes klasse, da uddannelse og endda job &ndash; vi lever i praktikanternes tidsalder &ndash; bliver dyrere og dyrere. De lande, der har de højeste lønninger i toppen, eksempelvis USA og Storbritannien, har også den laveste sociale mobilitet. Her arver man ikke kun rigdom, men også muligheder.Men ekstrem rigdom er god for alle, hævder de. Denne tro er baseret på Kuznets-kurven &ndash; grafen, som angiveligt skulle vise, at uligheden falder automatisk i takt med kapitalismens fremskridt, efterhånden som rigdommen spreder sig fra eliten til resten af befolkningen. Da Piketty gjorde sig det besvær at opdatere kurven, der blev introduceret i 1955, opdagede han, at den omfordeling, som den skulle dokumentere, var et produkt af de helt særlige forhold på den tid.Reduktionen af uligheden var ikke et automatisk og iboende træk ved kapitalismen, men resultatet af to verdenskrige, en stor økonomisk krise og regeringernes voldsomme reaktion på disse omvæltninger. Topskatten i USA steg fra 25 procent i 1932 til 94 procent i 1944. Det gennemsnitlige niveau for topskat i årene fra 1932 til 1980 var på 81 procent. Da disse skatter blev fjernet af Reagan, Thatcher og de andre, begyndte uligheden at stige igen. Nu er den eksploderet.En perfekt mulighedDerfor hader de neoliberale Piketty så intenst. Han har med empiriske kendsgerninger smadret de to store argumenter, som retfærdiggørelsesapparatet forsøger at undskylde det utilgivelige med. For progressive partier er det moralske og ideologiske sammenbrud i det tankesystem, de tidligere var trælbundet af, en perfekt mulighed. Men hvad gør de? De undgår emnet som pesten. Labour fumler med argumenter, som er overtaget fra andre.Men Green Party of England and Wales (De Grønne,red.) fremlagde i sidste uge sit valgprogram, der indeholder forslag om borgerløn, gennationalisering af jernbanerne, maksimale lønforskelle og en formueskat af den slags, som Piketty anbefaler. Det rejser selvfølgelig mange store spørgsmål, men ingen af dem er umulige at besvare &ndash; især ikke hvis man ser det som et skridt i retning af en global formueskat. Et så radikalt forslag udfordrer den politiske konsensus og tiltrækker folk, der ellers havde vendt ryggen til partipolitik.Man kan roligt regne med, at milliardærernes talsmænd vil hyle og skrige. Deres eder og forbandelser er bekræftelsen på, at du er på rette spor. Du efterspurgte et progressivt alternativ? Nu er det her.George Monbiot er forfatter.Oversat af Mads Frese.&copy; The Guardian og Information
