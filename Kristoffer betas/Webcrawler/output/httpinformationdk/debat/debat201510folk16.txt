FOLK



 Ubemærkede
Den, der lever ubemærket, lever godt. Sådan siger et gammelt dansk ord. Der er i hvert fald én person, det er sandt om. Gæt, hvem det kan være. Jo, rigtigt gættet. Den person er Socialdemokraternes formand, Mette Frederiksen.
Populære
Mens medierne siden regeringsdannelsen har haft fokus på Lars Løkke Rasmussen (V), er det lykkedes Mette Frederiksen at holde sig stort set gemt. Resultat? En måling for Berlingske konstaterede forleden, at hun er langt mere folkekær end han.
Statsministre
41 procent af de adspurgte foretrækker Mette Frederiksen som statsminister. Kun 24 procent vil beholde Lars Løkke. DF’s Kristian Thulesen Dahl favoriseres af 18 procent. Mette er tæt på at slå Lars og Kristian tilsammen.
Moralske
I troværdighed fører Mette Frederiksen 58-11 i procent over Løkke. Vurderingen af den bedste moral burde give Venstre-folk noget at tænke over. Her fører Frederiksen 58-8 over Løkke. Måske skulle Venstre have droppet ham i tide.

