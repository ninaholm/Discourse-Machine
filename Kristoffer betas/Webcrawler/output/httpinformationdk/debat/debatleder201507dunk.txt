Dunkel lobby
LEDER


Lobbyisme hærger det danske samfund. Oftest er det skatteborgerne, der betaler regningen. Langt de fleste af de projekter, som lobbyister ivrer for, er nogle, som samfundet ender med at betale. Enten i kontanter til et projekt. Eller ved, at samfundsværdier foræres til private &ndash; f.eks. ved at landmænd får lov til at hælde gødning og gift i søer og vandløb.Nogle vil det måske overraske, at skatteborgerne også betaler lobbyisterne. Ikke bare ved, at firmaer trækker deres lobbyudgifter fra den skattepligtige indtægt. Men også ved, at kommuner betaler lobbyister for at besnakke statskassen til at poste penge i lokale foretagender.Fortjenstfuldt har Morgenavisen Jyllands-Posten afdækket, hvor langt den skatteborgerbetalte kommunale hyring af lobbyister har bredt sig. Som avisen skriver: &raquo;Der er hyret bureauer for at fremme alt fra en ny forbindelse over Øresund &ndash; en tunnel mellem Helsingør og Helsingborg &ndash; til en udvidelse af Rute 11 mellem Varde og Esbjerg og en ny bro over Roskilde Fjord.&laquo;Hvis projekterne var indlysende lønsomme investeringer for det offentlige, skulle man tro, at Folketinget, ministrene og centraladministrationen kunne fås i tale via de lokale politikere bistået af deres embedsmænd. Når sagen skal en bekostelig svingtur over et PR-bureau, kunne det tyde på, at projektets dyder skal pyntes.Op til 380.000 kr. har en enhed under Køge Kommune afsat til, at lobbyister i &rsquo;Public Affairs Group&rsquo; overtaler staten til en kombi-terminal for tog- og lastbilgods i Køge, selv om Transportministeriet er imod, fordi der allerede findes én i Ringsted. På sin hjemmeside kan &rsquo;Public Affairs Group&rsquo; markedsføre overtalere som tidligere SF-minister Ole Sohn, tidligere rådgiver for daværende skatteminister Troels Lund Poulsen (V), Peter Arnfeldt, og tidligere skattedepartementschef Peter Loft.I 2012 gennemførte et af lobbyfirmaerne, Advice, en rundspørge blandt folketings- regional- og lokalpolitikere om lobbyisme. Over en tredjedel svarede. Heraf erklærede 51 procent sig enig i: &raquo;Lobbyister skaffer goder til snævre interesser på andres bekostning.&laquo; Og 20 procent havde oplevet, &raquo;at lobbyister har opført sig truende eller aggressivt for at fremme deres sag&laquo;.Vil nogen være så venlig at betale nogen for at lobbye folketingspolitikerne til, at det ved lov gøres tydeligt, hvem der betaler hvem for at lobbye for hvad? Eller kan de finde ud af det selv?
