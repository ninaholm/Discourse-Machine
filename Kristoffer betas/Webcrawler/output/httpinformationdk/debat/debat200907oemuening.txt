ØMU'en er ingen garanti for en bedre økonomi



Kun en politisk tåbe frygter ikke en folkeafstemning om euroen. Den har statsminister Lars Løkke Rasmussen (V) naturligvis luret! Ikke mindst efter SF  kanon-valgsejr til EU-Parlamentet, hvor SF stadig har masser af brændstof i EU-kampagnetankene til at tage en folkeafstemning om euroforbeholdet, hvis det skulle være det, Lars Løkke Rasmussen brænder efter.Det er der dog ikke meget, der tyder på, selv om regeringen gerne vil efterlade det indtryk, at man bare venter på et go fra SF.Under Folketingets afslutningsdebat sagde statsministeren, at det stadig var regeringens mål at holde folkeafstemning om de danske EU-undtagelser på et tidspunkt, hvor det giver mening.Mere gennemsigtighedDet gør det så ikke lige i øjeblikket, for, hvordan skal Løkke kunne føre en kampagne mod Pia Kjærsgaard om EU. Meget tyder på, at Løkkes vilje sidder i Pia Kjærsgårds lomme.Men lad det stå helt klart. SF er imod euroen 'i dens nuværende form'.Det er vi, fordi der er alvorlige konstruktionsfejl i ØMU'en. Beskæftigelse og sociale vilkår er nærmest fraværende.Vi kræver også mere gennemsigtighed på og kontrol med kapitalmarkedet, indsats mod spekulation, styr på pengestrømme mod skattely og større hensyn til beskæftigelse og sociale hensyn.Beholde kronenForhenværende statsminister, Anders Fogh Rasmussen (V), gjorde sig ellers de ihærdigste anstrengelser med at sælge det budskab til SF, at euroen ville stå stærkere end kronen under finanskrisen.Virkeligheden har efterfølgende vist noget  andet: Med euro i tegnebogen ville danskerne ikke være sluppet billigere gennem den økonomiske turbulens, mener et flertal  på 60 pct. af landets førende økonomer i Ritzau og RB-Børsens økonomiske panel.ØMU'en er absolut ingen garanti for bedre økonomiske forhold i Danmark! Se, hvordan det er gået i Grækenland og Italien, som er med i ØMU-samarbejdet.Med andre ord: SF vil have afskaffet rets- og forsvarsforbeholdene, men Danmark skal ikke skifte kronen ud med euroen.
