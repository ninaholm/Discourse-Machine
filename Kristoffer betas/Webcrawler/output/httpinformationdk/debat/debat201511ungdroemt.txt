Som ung drømte jeg også om København
Jeg siger ikke, at man skal blive ved sin læst og aldrig forlade Jylland. Men siden flere og flere unge skal proppes ind i hovedstaden, og ikke engang Aarhus er trendy nok, kan det måske være meget sundt at tænke over, hvad man i grunden længes så frygteligt efter?


Prins Henrik tager til Venedig, når han ikke får anerkendelse af folket og sin hustru. Andre deler deres frustrationer om parforhold og børn på Facebook. Jeg tager vestpå. Til digerne. Mellem fårene, motionsløberne og lystfiskerne kan jeg slippe problemerne. Her kan jeg sende dem på langfart ud mod havet, over mod Englands kyst.Hvis jeg står på det højeste sted, kan jeg skimte både Fanø, Esbjerg Vandtårn og Ribe Domkirke. Vender jeg mig om, kan jeg skimte min landsby og den hvidkalkede kirke.Jeg burde poste en selfie, hvor jeg står med ryggen mod havet, og hvor man kan skimte et får, der græsser nederst i billedet. Hvorfor gør jeg det ikke?Måske fordi digerne ikke giver mig nokstreet credit. Det er meget federe at lægge et billede ud fra en fødselsdag hos en veninde på en natklub i Aarhus, eller mine nye new balance-sko eller mig og kæresten i et romantisk øjeblik.En bekendt fra Esbjerg synes, at vi bor frygtelig langt ude. Selv om jeg synes, at vi bor midt i alting. Men jeg kan ikke forklare det.Forleden talte jeg med en kollega fra København, hvor jeg gentagne gange hørte mig selv sige, at jeg altså boede i Esbjerg, som om det var bedre end sandheden: en lillebitte landsby 15 kilometer uden for Esbjerg.Det irriterer mig, at jeg ikke tør slå mere ud med armene og sige, at det er super fedt at bo i udkanten og i en landsby, hvor der ikke engang er en købmand. Jeg burde oprette en gruppe på Facebook, der gjorde det retro at flytte helt til udkanten og måske på landet, uden at det nødvendigvis har noget at gøre med byboeres forestillinger om bondeidyl, høns og &rsquo;gør det selv&rsquo;-syltetøj.Nej, det, vi har i min landsby, er ro.Kendte ansigterMen hvad har vi ellers at byde på her i det sydvestjyske Udkantsdanmark? En rundtur i området kan måske kaste lidt lys over land.Tirsdag eftermiddag er der helt stille på museet i Ribe. Jeg træder ud på brostenene i Danmarks ældste by. Den berømte domkirke står som en bastion på torvet. Tiden står stille i byens smalle gader. På den lokale café er luften tyk af røg. Vi smiler og hilser pænt på bekendte. Byens jazzmusikere samles her og drikker øl side om side med mænd og kvinder, der mærker glæden ved at indhylle sig i røgen og de mange stemmer, som var det deres eget hjem.En anden dag køber jeg billet til Fanøfærgen. Endnu har jeg aldrig mødt en billetkontrollør på færgen. En gammel skipper med stort fuldskæg hilser på os passagerer, da vi stiger af. Som sædvanlig møder jeg kendte ansigter på havnen i Nordby.En sms bliver sendt rundt som et kædebrev, og pludselig er halvdelen af øens beboere samlet til jam på et af øens spillesteder.Tilbage på fastlandet er det nærliggende at gå en tur rundt i Esbjerg. &raquo;Her lugter af penge,&laquo; siger byens beboere, hver gang lugten af fisk bliver for tung. Mellem havnen, jernbanen og den tidligere så store bypark ligger en gigantisk firkant, der mest af alt ligner en forstørret sukkerknald. Træder man ind i firkantens foyer, hænger plakater, der bebuder snarlige koncerter, operaer, lystspil og standupshows. Kunstmuseet er nærmeste nabo. Og det kan ikke blive moderne nok i gågaden. Her skulle man tro, at byens borgere levede af tøj. Alle mærkevarer er fra Strøget. Her er dyre tasker og masser af sminke og parfume. Der er cafeer, hvor ammende mødre holder samråd, og forretningsfolk skåler i champagne.Det er livet i en miniatureudgave af København. Men hvorfor valfarter folk fra min generation så fra Jylland til København, hvis de kan få mange af de samme oplevelser i udkanten?Ukendt i hovedstaden&raquo;Det er der, det sker!&laquo; &raquo;Jeg savner det pulserende liv.&laquo; Sådan har folk ofte svaret mig, når jeg har spurgt, hvorfor de foretrækker København frem for provinsen. Men jeg kender også dem, der endelig &ndash; efter måneders ventetid og længsel &ndash; har fået en etværelses på Amager. Pludselig er det januar og sne, og søndagene føles ekstra lange. De kan gå ned på den café, hvor &rsquo;det sker&rsquo;, men det kan måske være svært at blive en del af det, der sker.En bekendt fortalte, at han midt i gymnasietiden i Esbjerg havde fået en voldsom trang til at flytte til København. Han startede i 2. g i hovedstaden og fik en lille lejlighed. Men en morgen slog det ham, at de også sendteGo&rsquo;morgen Danmarki TV her, at supermarkederne lignede dem derhjemme, og at det var fuldstændigt det samme at spise sin pizza i et pizzeria i København som i Esbjerg.Der var kun den store forskel, at i hovedstaden kendte ingen ham fra barndommen. Ingen interesserede sig for, hvem han var. Tilbage i Esbjerg påskønnede han pludselig byens liv, venner og familie meget mere end før.Alting kosterSom helt ung drømte jeg også om, at min studietid skulle foregå i København på et universitet. Her skulle vi tale intellektuelt på Café Dan Turell og opsøge kulturlivet hver weekend. Jeg glemte bare, at alting koster, og at hverdage er der flest af.Skæbnen ville, at jeg i min studietid fik et studiejob på et fancy kontor i København. En majaften gik en kollega og jeg i biografen og på café. Senere tog jeg bussen ud til den værtsfamilie, jeg boede hos. Jeg stod af et par stop før og travede rundt i de varme gader. Jeg kiggede ind af cafévinduerne og spejlede mig. Her sad grupper af unge, der diskuterede, røg og drak rødvin. Nøjagtig som jeg kendte det fra Esbjerg. Og ih, hvor jeg pludselig længtes hjem. To dage senere sad jeg på den lokale stamcafé i havnebyen og var lykkelig.Jeg siger ikke, at man skal blive ved sin læst og aldrig forlade Jylland, bare fordi man er født her. Men siden flere og flere unge skal proppes ind i hovedstaden, og selv ikke Aarhus er trendy nok, kan det måske være meget sundt at tænke over, hvad det er, man i grunden længes så frygteligt efter? Og hvad det er, man forlader?Prins Henrik kan være vred over, at han kun er nummer tre. Men mon ikke han også har haft et dejligt liv og mange privilegier? Unge i udkanten kan føle sig langt væk fra alting. Men mon ikke de også har oplevet, at livet også er herligt en sommerdag med vennerne på den lokale café eller på stranden, selv om begge steder er placeret ved Vestkysten?Birgitte Antonius er musikpædagog
