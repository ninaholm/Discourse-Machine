Folk



 
	Hurra

	En af bladets mest grundige læsere, Jørgen Hunsdahl, fylder 80 år i dag. Efter at have læst os fast i 50 år ved han om nogen, hvor mange gange vi har udråbt en ny forfattergeneration og udfordret ægteskabsinstitutionen. Og han orker stadig. Tak.

	Hurra

	Og også tillykke til E.L. James’ erotiske Fifty Shades of Grey, der har solgt over 100 mio. eksemplarer. Det betyder faktisk, at der måske er 100 mio. mennesker, der har læst ting som: »Min meget lille indre gudinde svajer i en blid sejrssamba«.

	Og så det lange

	Og også tillykke til dem, der bor i Tokyo, for nu er Tokyo ikke længere den dyreste by i hele verden at bo i. Og også tillykke til Singapore, som har overtaget førstepladsen på den liste. Og en slags tillykke til dem i Mumbai. De bor i den billigste by i verden.

	Hurraaaa

	Og hurra for Lasse Rimmer, der offentligtgjorde navn og foto på en ung fyr, der angiveligt havde truet hans datter på livet, men som trak det tilbage, da drengen viste sig uskyldig: »Jeg stoler på, at ingen har været dumme nok til at lade sig rive med.«

