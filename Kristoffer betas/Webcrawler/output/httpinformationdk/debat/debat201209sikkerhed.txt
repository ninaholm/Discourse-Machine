Fra sikkerhedsnet til springbræt
I det 20. århundrede blev alle borgere sikret lige rettigheder. Den store opgave er nu at sikre alle danskere lige muligheder
Sommerlejr for børn fra fattige familier. Børn fra de fattigste familier har fire gange så stor risiko for at stå uden uddannelse, når de fylder 25 år, sammenlignet med børn fra de rigeste familier – på trods af tiltag som grundskole for alle og SU. Arkiv

I foråret besøgte jeg en gruppe borgere i Vordingborg Kommune på det kommunale sundhedscenter, og jeg fik lov at være med som fluen på væggen på et af kommunens patientundervisningsprogrammer. Her mødte jeg Karen, Pia, Ole og Doris. En borger med rygerlunger, én ramt af blodpropper, én anden af kræft og den sidste var diabetiker.De kunne hver især beskrive, hvordan alvorlig sygdom betød et stop for hverdagen, som de havde kendt den. At de i en periode var reduceret til syge patienter, der skulle modtage behandling og pleje.Men de beskrev også, hvordan den undervisning, de nu modtog i at leve med følgerne af deres alvorlige sygdom eller kroniske lidelse, betød, at de kunne vende tilbage til den hverdag, de havde kendt. Og at de ikke bare kom tilbage som borgere, der var blevet behandlet og helbredt for en sygdom – de kom styrkede tilbage, fordi de bedre kunne håndtere deres hverdag på en måde, der mindskede sandsynligheden for, at de igen ville få behov for at komme i sygehusvæsnets kyndige, men behandlende hænder. Eksemplet fra den smukke vandkantskommune er et godt billede på, hvor vores velfærdssamfund skal bevæge sig hen.Stigende ulighedDen rigeste fjerdedel af den mandlige danske befolkning bliver i gennemsnit 82 år. Dermed har de 10 år mere på kloden end den fjerdedel af de danske mænd med de mindste indtægter. Det er en fordobling på to årtier. Og det på trods af at vi i Danmark har et stærkt offentligt sundhedsvæsen med fri og lige adgang. Et sundhedsvæsen, hvor det er sygesikringskortet – ikke dankortterminalen – der åbner døren til den praktiserende læge. Et sundhedsvæsen, hvor alle har adgang til den samme dygtige behandling på de samme hospitaler. Og ret til den samme genoptræning efterfølgende.Hvis vi ser lidt udover sundhedsområdet, er ulighedsmønsteret desværre det samme.Børn fra de fattigste familier har fire gange så stor risiko for at stå uden uddannelse, når de fylder 25 år, sammenlignet med børn fra de rigeste familier på trods af tiltag som grundskole for alle og SU.Den sociale ulighed lever i bedste velgående, og den sociale mobilitet i Danmark lader meget tilbage at ønske. Formelt har vi fri og lige adgang, lige rettigheder, men reelt har vi ikke lige muligheder for at leve det liv, vi ønsker.Anders Fogh Rasmussen kaldte i 00’erne til kamp mod den sociale arv: Det skulle være muligt at gå fra bistandsklient til bankdirektør, hed det.Det lød sympatisk, men når det kom til stykket, var de borgerlige mere optagede af at gøre godt for samfundets top end at kaste sig helhjertet ind i opgøret med den sociale arv. Og resultatet er, som AE-rådet skrev i en analyse af social arv (19. august): »Andelen af unge fra ufaglærte hjem, som selv står uden uddannelse som 25-årige, er i dag på samme niveau som i 1990. Dermed er den sociale arv ikke forbedret over de sidste årtier i Danmark.«Ny velfærdstankeHvis vi vil hæve barren og kræve, at vi ikke bare har de samme formelle rettigheder, men også de samme reelle muligheder, kræver det en ny tilgang til velfærdssamfundet.For det første må vi holde op med at betragte velfærdssamfundet som et sikkerhedsnet,&nbsp;der griber folk, der falder.Vi må være mere ambitiøse på velfærdsstatens vegne. Labours Gordon Brown argumenterede i 1990’erne for, at det engelske velfærdssamfund ikke skulle indrettes som et sikkerhedsnet, men som en trampolin. Jeg er uenig i den politiske kurs, der blev lagt af Labour med den socialdemokratiske tredje vej, men billedet er inspirerende. Vi må indrette vores velfærdssamfund som et springbræt, der giver mennesker muligheder og mod på tilværelsen, og skaber myndige og mægtiggjorte borgere.For det andet skal indsatsen for at sikre lige muligheder gøres til et omdrejningspunkt på tværs af politikområder: sundhed, uddannelse, forebyggelse, daginstitutioner, beskæftigelse og så videreFor det tredje – og måske mest væsentligt – så må transformationen af velfærdssamfundet fra sikkerhedsnet til springbræt også betyde en ny tilgang til den enkelte borger. Hvor vi – lidt karikeret – hidtil har fokuseret på, hvad velfærdssamfundet kan gøre for den enkelte borger, må vi fremover fokusere på, hvordan velfærdssamfundet kan gøre den enkelte i stand til at løfte sig selv og&nbsp;gøre en forskel for fællesskabet. &nbsp;En sådan nytænkning af tilgangen til vores velfærdssamfund er ikke alene politisk rigtig, den vil også være økonomisk gavnlig for landet.Den demografiske udvikling kræver, at flere bidrager og færre forsørges. I det lys er det nødvendigt med initiativer, der løfter flere ind på arbejdsmarkedet, sikrer, at flere får uddannelse, og at også alvorligt syge mennesker kan komme ud af sygdomsforløb hurtigt og så raske, at de kan vende tilbage til den hverdag, de havde, før sygdommen ramte.Socialt servicetjekHvad er så det første skridt? Indsatsen kræver for det første viden om, hvordan den sociale ulighed og arv sætter sig igennem. Vi må gøre det til en selvstændig værdi, at alle politiske tiltag så vidt muligt bidrager til at sikre danskerne lige muligheder.Derfor har jeg&nbsp;sat gang i et socialt servicetjek af sundhedsvæsnet. Her sætter vi blandt andet fokus på dokumentation af ulighed i sundhedsvæsnet, så vi kan blive klogere på, hvorfor to patienter med de samme rettigheder og den samme diagnose alligevel kommer forskelligt gennem vores sundhedsvæsen og det på en måde, så det kan kobles systematisk sammen med deres uddannelsesbaggrund.Det andet skridt er handling – når vi får viden om, hvad der virker umyndiggørende, passiviserende eller bare problemløsende på kort sigt, må vi søge at ændre det.Samtidig skal et nyt netværk af hospitaler, lægehuse og kommuner finde frem til, hvordan vi kan rette op på, at vejen gennem sundhedsvæsnet er sværere for nogle borgere end for andre.En grundlæggende tankegang her – som alle andre steder i et velfærdssamfund, der skal fungere som springbræt – er, at vi for at behandle alle lige må holde op med at behandle alle ens. Det kræver en ny tilgang til mange offentlige tilbud, og det kræver, at der tages afsæt i det enkelte menneske og dets ressourcer – for uanset hvem man er, og hvor stort ens behov for hjælp er, har man ressourcer, der kan bygges videre på.Endelig og mest afgørende skal vi satse på løsninger, der ruster den enkelte til bedre at tage vare på sig selv med konkrete redskaber, ny viden, flere handlemuligheder. Det offentlige skal ikke tage over for individet, men gøre den enkelte borger i stand til at gøre godt for sig selv.Vi har allerede gode eksempler i sundhedsvæsnet. Programmer for kronikere, der gør dem i stand til selv at følge og kontrollere deres egen sygdom. Det gør dem trygge og i stand til at spotte faresignalerne, hvis sygdommen forværres, og der skal sættes ind med professionel hjælp. Og kommuner, der underviser ældre borgere og træner med dem, så de fortsat kan stå for støvsugningen eller madlavningen derhjemme og være herre i eget hus i længere tid, end de ville være i stand til uden den træning.Det danske velfærdssamfund er en unik samfundsmodel, som man kigger på med stor misundelse mange steder i verden. Som samfundsmodel har den bidraget til at løfte alle samfundslag i Danmark. Den fri og lige adgang til velfærd er en historisk bedrift, men vi må ikke stille os tilfreds: Næste etape i udviklingen af velfærdssamfundet skal være at sikre alle danskere lige muligheder.&nbsp;Astrid Krag (SF) er sundhedsminister
