Kronikkonkurrence 2015
’Da jeg vidste, jeg tog fejl’


 Det sker for os alle af og til. Vi bliver klogere, noget uventet sker, en erkendelse kommer snigende, og pludselig ser vi alt i et andet lys.
Nogle gange udløser det fortrydelse; vi har gjort noget vi ikke skulle have gjort. Vi har levet på en måde, der ikke giver mening. Troet på noget, der viste sig at være forkert eller ikke er værd at tro på.
I nogle tilfælde udløser sådan en erkendelse lyst til forandring. Vi lægger livet om, begynder på en frisk, siger det gamle job op, sælger huset, skifter partneren ud. Andre gange vælger vi at fortsætte, selvom fortrydelsen gnaver.
Under alle omstændigheder kan det være en voldsom oplevelse på godt og ondt, at opdage at man tog fejl.
I årets kronikkonkurrence inviterer Information dig til at skrive, om dengang du vidste, at du tog fejl.
Præmier
1. præmie er en spændende kulturrejse med Cultours.dk
Værdi 7.945 kr.
2. præmie er vin fra Holte Vinlager
Værdi 2.500 kr.
3. præmie er biografien om Dan Turell fra Informations Forlag
Værdi 349,95 kr.
Sådan gør du
Indsend kronikken til:
kronik2015@information.dk
Deadline er mandag den 6. juli.
Vinderkronikkerne bringes i Information i løbet af juli.
En kronik i Information er på 7.500 anslag inkl. mellemrum. Gevinster beskattes efter gældende regler.

