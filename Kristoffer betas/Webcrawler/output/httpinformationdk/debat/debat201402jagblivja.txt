Jag – eller bliv jaget!
Politik har altid handlet om magt. Hvorfor bliver mange så enten så overraskede, fascinerede eller frustrerede, når de læser ’Den hemmelige socialdemokrat’ eller ser ’House of Cards’?


Med en stolthed i stemmen, der nærmest kan høres mellem bogstaverne og uden den mindste antydning af flovhed, fortalte finansminister Bjarne Corydon (S) i sommeren 2012 læserne af DJØF-bladet om sit forhold til magt.»Jeg har læst min Machiavelli – og endda ret tidligt,« siger han og fortsætter: »Jeg har det sådan, at magt er et redskab til at forandre ting, og man er fuldstændig naiv, hvis man har et fremmed forhold til det. Hele mit arbejdsliv har handlet om at bruge magt og sørge for, at den blev brugt til det rigtige.«Mens flere og flere socialdemokrater efterhånden har svært ved at se det socialdemokratiske i den måde, Corydon bruger sin magt, er der næppe tvivl om, at snart sagt alle socialdemokrater vil være enige om, at den tidligere svenske statsminister Olof Palme var en vaskeægte socialdemokrat.»Politik – det er at ville noget. Socialdemokratisk politik, det er at ville forandringen, fordi forandringen giver løfte om forbedring, næring til fantasi og handlekraft, stimulans til drømme og visioner,« som Olof Palme formulerede det.Men det er ikke nok blot at ville noget. Man skulle også kunne noget. For hvis man ikke kan noget, er viljen dybest set ligegyldig.Selv om Bjarne Corydon tør stå ved sin higen efter magt, er der tilsyneladende stadig en berøringsangst over for magt i befolkningen. Sådan virker det i hvert fald, når man har fulgt to af de seneste ugers store diskussioner om bogenDen hemmelige socialdemokratog den nye sæson af tv-serienHouse of Cards.»Det, de mangler, er idealismen – det er der ikke meget af i den serie. Det er næsten kun magt – og måske også sex. Jeg synes, at der på Borgen er en god portion idealisme, og det skal der jo være,« sagde Magnus Heunicke (S), nyudnævnt transportminister, da han forleden sammen med Venstres Jakob Engel-Schmidt en tidlig morgen var inviteret ind iGo’Morgen Danmarks tv-studie på Hovedbanegården for at tale om realismen iHouse of Cards.Er magtkampene virkelig, som de er beskrevet i bogenDen hemmelige socialdemokrat? Og er politik virkelig så brutalt, som det bliver skildret iHouse of Cards? Nej, tv-serien ligner ikke hverdagen på Christiansborg. Det gjorde DR’s dramaserie Borgen i øvrigt heller ikke. Og nej, dele afDen hemmelige socialdemokrater fiktion. Men skærer man helt ind til benet, handler politik om magt. Og magt får man altså ikke ved at have nok så mange fromme idealer.Man kan, som Heunicke påpeger, næppe beskylde Frank Underwood, spillet af Kevin Spacey iHouse of Cardsfor at være idealist. Han skyer ingen midler for at komme til tops. Måske har han også tidligt – lige som Corydon – læst sin Machiavelli?»Jeg har snakket med folk, som Kevin McCarthy og Steny Hoyer (virkelighedens Underwood fra henholdsvis republikanerne og demokraterne,red.) og en række andre centrale politikere om virkelighed og fiktion. Nogle af dem siger, atHouse of Cardser tættere på virkeligheden, end man kunne ønske. Andre siger, at det er et urealistisk og kynisk syn på politik,« fortalte Kevin Spacey i et interview med Euroman og fortsatte:»Der var én politiker, der sagde, at 99 procent afHouse of Cardskunne foregå i virkeligheden. Der er kun én procent af serien, der ikke er virkelighedstro: Du får aldrig gennemført en uddannelsesreform så hurtigt.«Den del kan undervisningsminister Christine Antorini (S) i hvert fald tale med om: Det er omkring 145 dage siden, hun fremlagde regeringens udspil til en reform af erhvervsskolerne. Der er endnu ikke indgået et forlig.I mange år var Christine Antorini ikke en del af en af de socialdemokratiske kaffeklubber, somDen hemmelige socialdemokratindgående beskriver. Men den tidligere SF’er vil også magten. Det er ikke usandsynligt, at det er en af årsagerne til, at hun i dag er medlem af ’Morgenmadsklubben’, med Henrik Sass Larsen som uofficiel leder.For selv om der er megen fiktion i bådeHouse of CardsogDen hemmelige socialdemokrat, rammer begge plet, når det handler om spillet om magten. I det spil må selv den mest uskyldige idealist deltage, hvis vedkommende har en ambition om at forandre verden. Eller som Frank Underwood siger:»Jag – eller bliv jaget!«&nbsp;Casper Dall er leder af Informations Christiansborg-redaktion
