Alt er muligt
LEDER


&raquo;There is no alternative,&laquo; sagde Margaret Thatcher i 1980&rsquo;erne og leverede dermed arbejdsro til det altomsiggribende nyliberale økonomiske dogme, der mere end noget andet kom til at præge verden i årtierne, der fulgte. Bevares, kapitalisme, som vi kom til at kende den, havde måske sine småfejl, men det var der bare ikke noget at gøre ved, for der var intet alternativ.Hed det sig.Men når Storbritanniens første kvindelige premierminister overhovedet havde en talerstol, hvorfra hun kunne dømme en anden vej ude, var det, fordi en gruppe kvinder, henunder de famøse Suffragetter, et århundrede før hende nægtede at acceptere status quo og derfor udfordrede, hvad der dengang var alment accepteret forudsætning for samfundets beståen: At det var mænd, der bedrev politik. Det offentlige domæne tilhørte dem. At det var kvinder derhjemme, der sørgede for, at alt var i orden. De tilkæmpede sig retten til at deltage i det parlamentariske liv &ndash; med vold og magt og store personlige omkostninger, men over alt andet: Med en tro på at det umiddelbart uforanderlige vitterligt kunne forandres.Når vi i dag fejrer, at en gruppe stærke kvinder og en håndfuld mænd gjorde det samme i Danmark op til indførelsen af stemmeretten i 1915, er det naturligvis anledning til at diskutere kvinders stilling i vores samfund i dag. Og der er rigeligt at tage fat på. Men på en mærkedag som denne &ndash; der endda har en perfekt timing præcis midt i en valgkamp &ndash; skal vi også svinge faner, løfte næver og pegefingre, eller hvad man ellers har ved hånden for den historielektion i store sociale transformationer, som kampen for stemme- og valgret leverede. For kvinders ret til at deltage i politik var ikke blot en milepæl blandt mange i kvindehistorien: Den var en radikal omformning af vores samfund. Den var i både tanker tænkt, tårer grædt og privileliger udfordret at sammenligne med den nødvendige kamp, som vi står over for, hvis vores samfund i dag skal omformes menneskeligt og til noget økologisk bæredygtigt.Forudsætningen for det er en tro på fundamental forandring. Nødvendighedens politik har nemlig heller ikke meget andet at komme med, end at der ikke er et alternativ. Og er heldigvis en svag position, hvis den udfordres.
