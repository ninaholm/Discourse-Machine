LÆSERDEBAT



 Elementær økonomi
8. JUNI  Situation: En fabrik producerer udelukkende ambulancer og en anden luksusbiler. Den første må ikke tjene noget, men skal forære sine ambulancer til nødlidende lande, sa snart den får overskud. Dette gælder ikke for luksusbiler. Resultat: Næsten alle investerer i produktion af luksusbiler ikke i ambulanceproduktion.
Denne elementære økonomiske lovmæssighed overses tilsyneladende af Rasmus Alex Wendt (Inf. den 8. juni). Han mener, at man uden synderlig skade kan nedsætte patentbeskyttelsen af medicin. Derved overføres ressourcer fra medicinforskningen til de fattige landes syge.
På langt sigt vil det bare betyde, at der ikke bliver nogen privatfinancieret forskning i tropesygdomme og andre ulandssygdomme af større betydning. Man bør snarere gå den anden vej og financielt belønne succesrig forskning på livsvigtige områder. Kun på den måde vil det være muligt at afskaffe de mange bekæmpelige sygdomme, der hærger i u-landene. Penge fra u-landsbistanden ville så måske i første omgang i et vist omfang gå til medicinalindustrien, men så snart sygdommene var bekæmpet, ville overskuddet blive enormt for os alle.
Iver Hagel-Sørensen
Hyltebjerg Alle78A S/M
2720 Vanløse
Dumme danskere?
6. JUNI  Karen Sybergs leder den 6. juni om Peter Gundelachs undersøgelse af danskernes nationale sindelag forekommer noget præget af, hvad man kunne kalde et elitært sortsyn.
Folk behøver ikke være uoplyste og intolerante, fordi de ikke har studentereksamen, hvad mange førstegenerationsakademikere kan skrive under på. Såkaldt almindelige mennesker er med deres sunde fornuft for det meste skeptiske over for frelste holdninger, hvad der ikke er det samme, som at de er reaktionære.
Helt så slemt står det vel heller ikke til i Danmark. Faktisk Iykkes det nogle gange at nå frem til konstruktive 1øsninger som f.eks. i sagen om Mona Sheikh. Dialog må være vejen frem.
Helle Sørensen
Blytækkerporten 135
2650 Hvidovre
Versromaner
9. JUNI  Det begavede unge menneske Peter Adolpsen, hvis Små Historier er mere end en læsning værd, spørger i Inf. den 8. juni, om der overhovedet er udgivet versromaner på dansk siden Paludan-Müllers Adam Homo, der afsluttedes i 1848.
Svaret er ja, en hel del endda. Man kan blot nævne Valdemar Rørdams Gudrun Dyre fra 19O2, Harald Bergstedts Hans og Else (1916) og  næsten fra PAs egen tid  Allan Bocks trilogi:  Skrevet i Mandtal, Lavinen og Springet (1968-74).
Og så må man i øvrigt konstatere, at de tider er forbi, da Christian Winthers Hjortens Flugt (1855) var obligatorisk konfirmationsgave.
Knud Erik Pedersen
Staunvej 26, Staun
924O Nibe

