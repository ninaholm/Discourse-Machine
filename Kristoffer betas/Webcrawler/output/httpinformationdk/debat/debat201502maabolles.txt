Der må ikke bolles for en burger



Den 4. februar afholdt LivaRehab en konference om &lsquo;gråzoneprostitution&rsquo; blandt udsatte mindreårige. Konklusionen var klar: Tre fjerdedele af de adspurgte socialarbejdere føler sig dårligt klædt på til at håndtere problemet. En trist situation, som vi som velfærdssamfund er fælles om at skulle løse, så vores udsatte unge kan få en så tryg opvækst som muligt. Men sådan ser alle det desværre ikke.Forskeren Christian Groes gik ud med bål, brand og anklagede om, at man opfinder et &raquo;falsk problem&laquo;. Det finder vi besynderligt, da det også burde være i en forskers interesse at få en problematik belyst så godt som overhovedet muligt.Når Christian Groes kritiserer andres fakta, som han gør i indlægget &raquo;Er der virkelig så mange unge, der boller for en burger&laquo; i Information den 13. februar, havde det været fint, hvis han som forsker selv fulgte dette basale krav. Men han har ikke læst rapporten, og han deltog ikke i konferencen.Han sagde i et interview med DR den 13. maj 2014, at Sugardating &raquo;bliver ret stort i Danmark&laquo; og kaldte Sugardating for &rsquo;gråzoneprostitution&rsquo;. Spørgsmålet er så, hvorfor han skifter mening efter blot ni måneder?Velfærdens fallitChristian Groes sammenligner parforholdet med gråzoneprostitutionens byttehandel, og han bagatelliserer problemet. Men man skal være forsigtig med at ligestille ligeværdige par med folk, der er i social nød, er psykisk sårbare eller de unge, som pludselig er røget ud i prostitution, selv om det begyndte med noget, der bare var for sjov, og noget den unge kunne styre.Christian Groes virker til at være så fokuseret på sin egen forskning, at han ser den, som om den gælder for hele befolkningen. Men det er netop det, Christian Groes som forsker skal vide, at den ikke gør.Derfor efterspørger vi en national undersøgelse af fænomenet og kræver politisk handling til forebyggelse. Gråzoneprostitution blandt udsatte unge er ikke et falsk problem. Det sker, men vi ved ikke hvor meget. Og det er en falliterklæring for velfærdssamfundet, hvis bare én ung boller for en burger.Flora Ghosh, stifter og centerchef LivaRehab
