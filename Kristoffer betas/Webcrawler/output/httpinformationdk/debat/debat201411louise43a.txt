Louise, 43 år: I dag er børn overvåget
»Da jeg var barn, var præstation ikke på samme måde et mantra. Dengang udviklede man sig gennem leg, ofte ude af syne af voksne.«


 Nutidens børn har brug for mere nærværende forældre, der gider være sammen med dem, og ikke kun hen over en iPad eller telefonen. Da jeg var barn, var præstation ikke på samme måde et mantra. Dengang udviklede man sig gennem leg, ofte ude af syne af voksne. Da fik børnene mulighed for at lege sig til hierarki, sammenhold og konfliktløsning.
Idag er børn overvåget og måles på præstationer. Det er særdeles trist, for samfundet efterspørger kreative, innovative mennesker, men i steder udvikler man fastlåste, enstænkende individer, det er utålelige for os over 40 på arbejdspladserne. De er ikke vant til krav og grænser og melder sig syge i tide og utide, fordi de ikke aner, hvordan man begår sig sammen med mennesker på en arbejdsplads. 

