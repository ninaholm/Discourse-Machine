Sorgens vogtere
Jeg har tænkt over, om jeg kunne tillade mig at gå og være så trist over Jan Monrads bortgang, kun en uge efter terrorpsykopaterne gik amok i Paris


Børn kan blive kede af det af de særeste grunde. Og deres snøften bliver ikke mindre af, at de voksne har svært ved at fatte, at ungen er blevet trist over at miste en af sine 36 bamser, eller over at børnetimen kom en time senere på grund af en håndboldkamp. Men samme barn kan udvise en enorm og usentimental stoiskhed over for nogle af livets største sorger: En afdød kat eller bedstefar kan håndteres med en ro, som ville være en aldrende statsmand (m/k!) værdig. Jeg håber i hvert fald, det var årsagen, da min papdatter på otte, heltmatter of factkiggede på mig og sagde: &raquo;Må vi få din hund, når du dør?&laquo;Og her må jeg i konkurrencestatens hellige navn indskyde, at der er tale om en aldrende, overvægtig, halvblind krabat, med svære maveproblemer. Og hunden har det heller ikke for muntert, tøhø.Det var en hilsen til alt for tidligt afdøde Jan Monrad.Jeg har tænkt over, om jeg kunne tillade mig at gå og være så trist over Hr. Monrads bortgang, kun en uge efter terrorpsykopater gik amok i Paris og dræbte mere end 100 mennesker? Bekræfter jeg ikke bare tidehvervsfolket i deres idé om, at næsten er han/hun, som er tæt på?Jeg vil vælge at svare nej. Til tidehverv generelt og til den konkrete tanke om, at sorg er noget, man kan sætte på en vægt og vurdere. Sorg er menneskelig, irrationel og varieret: Jeg kan ikke rangere dødsfald i mit liv efter deres placering på mit stamtræ, eller på hvor mange timer, jeg har tilbragt i deres selskab. Så jeg anerkender ikke tidehvervs næstebegreb, og jeg tror ikke på, at jeg er voksen, hvis voksen betyder, man har en objektiv tilgang til sorg.Så tak for alt, Jan Monrad, og alt er temmeligt meget.Natten, hvor nogle religionsforblændede galninge gik amok i Paris, var jeg også ked af det. Og jeg følte mig ramt. Det gør jeg ikke, når bilbomber har braget i Beirut eller Bagdad. Jeg ved godt, at de dræbte mennesker dér er mindst lige så meget værd som mig eller min papdatter. Sorg er bare en irrationel ting, og hvis jeg hørte den rette beskrivelse af dødsfaldet eller de efterladtes vilkår, kunne jeg sagtens tage mig selv i at tude som et lille barn med mistet bamse.Men det sker, åh for helvede, så alt for tit dernede, så hvis jeg skal bevare mine tårekanaler nogenlunde operationelle, må min hjerne lukke af for lidelserne i fjerne, terrorbefængte egne.Og hvis jeg skal tro på livet vort og menneskets værd, så må jeg også tillade andre mennesker at have deres egne prioriteter. Så kan jeg ikke begynde at presse mine meninger ned over hovedet på dem, der er kede af noget andet end mig. Så må jeg tro på, at retten til sorg ejes af alle. Jeg må tage vare på ikke at forklejne andre menneskers sorg, på samme måde som jeg ikke selv vil forklejnes, når det er mig, der sørger over et konkret dødsfald, som var det &rsquo;VM i Skidrop&rsquo; eller resultatet af et ophold på &rsquo;Træt af livet-højskolen&rsquo; (for nu at nævne et par af de bedrifter, Jan Monrad fik mig til at skamlytte).Da jeg fik at vide, Jan Monrad var død, fandt jeg et stort CD-samlesæt med hans og Søren Rislunds værker frem. Og jeg sad en hel nat og lyttede til deres skønne vrøvl. Og fik en ny tanke:I dagene efter psykopatangrebet i Paris ville visse mennesker gerne diskutere, hvordan vi andre håndterede vores sorg. Om vi sang den forkerte sang eller glemte at glide ned ad deres foretrukne sidespor. Og det provokerer mig helt vildt.Faktisk føler jeg mig for første gang i mit liv personligt krænket. Jeg lever af og for og med humor &ndash; så hvorfor er min reaktion forkert? Intet barn ville dømme mig for at grine ved en kiste. Måske bare spørge: Hvorfor? Men voksne spørger i tide og utide om, hvad man ikke kan lave humor omkring. Spørg jer selv! Eller spørg Jan Monrad. Han vidste det i hvert fald, men nu er han væk. Så I burde måske have spurgt i tide &hellip;Sebastian Dorset er komiker.Klummen er udtryk for skribentens egen holdning
