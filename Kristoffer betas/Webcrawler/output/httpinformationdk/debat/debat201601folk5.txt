FOLK



 Charles Manson
For 45 år siden blev popkulturens mest hypede seriemorder kendt skyldig i drabet på Sharon Tate m.fl. og idømt ni gange livstid. 81-årige Manson har stadig beundrerinder, og for nylig skulle han giftes …
Afton Elaine Star
Endda med en 27-årig skønhed. Men brylluppet blev ifølge The Independent aflyst, da det kom frem, at Stars sande ærinde var at sikre sig ejerskab til Mansons lig og udstille det udstoppet for penge.
Woody Guthrie

Den legendariske protestsanger skrev i 1950 en sang om Donald Trumps far, Fred Trump, hos hvem han logerede. Det er ikke en hyldest: Old Man Trump ville ikke udleje til sorte og hænges ud som racist.
Flagforordnere
En ny flaglov kan være undervejs som led i den nationale værdioprustning, vurderer en ekspert i Univavisen. Et indledende skridt har været et direktiv om at sammentælle alle offentlige flagstænger.

