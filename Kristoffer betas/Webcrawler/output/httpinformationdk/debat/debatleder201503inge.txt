Ingenting
LEDER


Ingenting er et af tidens største tabuer. Alt skal helst være noget: Legen i børnehaven skal tjene et indlæringsmæssigt formål. Vi skal hurtigt igennem skolen, så vi kan tage en uddannelse uden at fjumre og komme ud på arbejdsmarkedet og producere og betale skat.De borgere, som ikke følger modellen, ser vi ned på med Dovne Robert som det mest sigende eksempel. Han er velfærdssamfundets skurk, fordi han netop sætter spørgsmålstegn ved nødvendigheden af dette noget og derfor provokerer. Vi får lyst til at sende ham i aktivering eller i det mindste til lifecoach.Lørdag havde Information ingenting på forsiden. Det var en gimmick, selvfølgelig, og i dag har vi igen noget. Og sådan skal det være. Som antropologen Martin Demant Frederiksen sagde i weekendens interview, så vil samfundet jo bryde sammen, hvis alle laver ingenting hele tiden.Men hvis vi kan blive bedre til at acceptere ingenting og det meningsløse, vil vi være mere ærlige over for os selv &ndash; for alle laver af og til ingenting. Og vi vil gøre livet nemmere for de mennesker, som ikke føler, at de kan leve op til samfundets krav om, at der skal være en mening med alt, hvad vi foretager os.Det har aldrig været accepteret at lave ingenting, men alligevel er der sket meget i løbet af de seneste årtier. Anders Fogh Rasmussens opgør med rundkredspædagogikken fik stor betydning.Det samme gjorde Helge Sanders mantra &rsquo;fra forskning til faktura&rsquo;. Den nuværende regering har overtaget dagsordenen og nedsat en produktivitetskommission. I 90&rsquo;erne var der bedre plads til, at Master Fatman kunne kigge på en mælkebøtte &ndash; og til Jacob Haugaard i Folketinget.Måske var Dovne Robert blevet modtaget helt anderledes dengang. Man kan mene, at det er fint, at der er blevet strammet op. Vi har jo haft økonomisk krise. Men man kan også mene, at et samfund i overskud, som det danske har været &ndash; krise eller ej &ndash; bør have plads til ingenting. Det andet bliver hurtigt for småligt.
