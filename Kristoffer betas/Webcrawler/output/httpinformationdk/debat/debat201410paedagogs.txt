Pædagogseminariet er for pædagogagtigt
Undervisere på pædagogseminariet lytter og nikker og smiler. De er rummelige og tolerante. De opfører sig nærmest … pædagogagtigt. Der bliver rummet alt for meget, og forventet alt for lidt


&raquo;I dag skal vi tale om læringsmål,&laquo; var der en dag en underviser på pædagogseminariet, der sagde. &raquo;Men først vil jeg gerne høre, hvordan det er at være jer lige nu.&laquo;Det var under praktikken, og vi var tilbage på seminariet for en kort bemærkning. Så det, hun mente, var nok: Hvordan går det med jer ude på praktikstederne?Men alligevel. Hvordan var det at være os? Ville hun virkelig gerne høre om det? Ja, det ville hun, og hver enkelt studerende fortalte beredvilligt om stort og småt fra livet som praktikant.Jeg blev rørt. Det var der aldrig nogen underviser, der har spurgt mig om før. Jeg blev også en lille smule provokeret. Var det relevant, hvordan det var at være mig?Undervisere på pædagogseminariet er interesserede i de studerendes ve og vel. De lytter og nikker og smiler. De er rummelige og tolerante. De opfører sig nærmest &hellip; pædagogagtigt.Det er som om, at selve den pædagogiske selvforståelse er smittet af på underviserne.Pædagogseminariet er ganske vist en institution, men det er hverken en daginstitution eller en specialinstitution. Det er en uddannelsesinstitution. Her skal ikke være plads til alle.Samfundet uddanner ikke pædagoger for pædagogernes egen skyld, men fordi vi skal bruge dem til noget.Det betyder ikke, at man ikke kan eller skal eller må være omsorgsfuld på seminariet. Men jeg synes, at der bliver rummet alt for meget og forventet alt for lidt.På de gode dage går jeg hjem høj af inspiration og ny indsigt. På de dårlige dage føler jeg, at jeg har spildt tiden, fordi underviserne har undladt at give nogen som helst form for modspil. Alt, hvad de studerende bidrager med i undervisningen, er tilsyneladende godt nok. Alle er åbenbart gode nok til at blive pædagoger.Det forarger mig helt vildt. Jeg har sagt det før: Det her fag er så vigtigt, så komplekst og så udfordrende.Der skal indsigt, refleksion og engagement til at blive en dygtig pædagog. Der er så mange måder, man kan fucke op på som pædagog.Jeg kunne godt tænke mig, at underviserne råbte lidt mere. Bankede i bordet.&raquo;I er velfærdsarbejdere!&laquo; kunne de råbe, &raquo;I er centrale aktører i velfærdsstaten! I er så vigtige, og jeres arbejde er så svært! I risikerer at begå så store og alvorlige fejl! Det kræver, at I gør jer umage, tænker jer om, reflekterer! Hele tiden! Det må I aldrig glemme!&laquo; For eksempel.På sin vis taler vi om det. Vi taler om magt og afmagt, om symbolsk magt og definitionsmagt. Vi taler om Foucault og Bourdieu.Men ikke så meget om vores egen magt. Den vi skal ud og lære at håndtere.Alle pædagoger udøver magt. Oftest indirekte, uden at bemærke det. Alle arbejder ud fra deres egne forståelser af verden. Og alle begår fejl og bruger den magt forkert i arbejdet.Det må være undervisernes opgave at plante en ydmyghed og en selvransagelse hos dem, der får dem til at agere forsigtigt og selvkritisk.Pædagogstuderende slipper af sted med alt for meget &ndash; eller alt for lidt. Da jeg gik på RUC, var der også studerende, der loppede sig igennem uddannelsen, men det bekymrer mig langt mere på pædagogseminariet.Verden overlever nok, at man lukker en uduelig cand.mag. ud i verden. Det er meget værre, hvis det er en dårlig pædagog.Det må være seminariernes opgave at stille krav og at have forventninger.Det må være et ufravigeligt krav, at de studerende tænker sig om, at de gør sig umage, og at de tager ansvar for deres uddannelse. Alt andet er uansvarligt.Måske synes man ikke, at man kan tillade sig at forlange for meget af de studerende. Jeg tænker, at det er omvendt.Pædagoger skal arbejde med nogle af de mest sårbare og modtagelige grupper i samfundet &ndash; børn, unge, hjemløse, psykisk syge, stofmisbrugere. Disse mennesker har brug for de skarpeste, mest menneskekloge og reflekterede fagfolk. Man kan ikke tillade sig at forvente for lidt.Julie Top-Nørgaard er pædagogstuderende og skribent.Klummen er udtryk for skribentens egne holdninger.
