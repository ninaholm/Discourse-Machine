Duellen: 'Skattefrie sundhedsforsikringer er rimeligt gratis for samfundet'
Ifølge formanden for Brancheforeningen for private sygehuse og klinikker, Bent Wulff Jakobsen, overskygger fordelene ved skattefrie sundhedsforsikringer, at staten tilsyneladende betaler, uden at ventelisterne bliver nedbragt


 Ifølge en forskningsrapport fra Syddansk Universitet, har de skattefrie private sundhedsforsikringer, som regeringen indførte i 2002, nedbragt forbrug på de offentlige finansierede sundhedsydelser med 385 millioner kr. Til gengæld oplyser sundhedsministeriet, at de private forsikringer koster 700 millioner kroner om året i skatteindtægter, da forsikringerne kan trækkes fra i skat, hvis en arbejdsgiver udbyder dem til sine medarbejdere. Tilsyneladende en underskudsforretning på 315 millioner kr.
Bruger vi de penge godt nok?
»Ja, det mener jeg helt klart. Det er bevist, at de her patienter kommer hurtigere tilbage på arbejdsmarkedet end folk uden forsikring. Der er en besparelse på rundt regnet 300 millioner kr. sygedagpenge, så det ser ud som om, det er rimelig gratis for samfundet at have den sundhedsforsikringer. Samtidig får en række borgere en mulighed for et frit valg. Jeg mener, det er en attraktiv løsning,« siger Bent Wulff Jakobsen.
Lægeforeningens Mads Koch Hansen gik i weekend til angreb på de private sundhedsforsikringer. Han mener, at man kan bruge pengene bedre andre steder i systemet  for eksempel i psykiatrien.
Hvad mener du om Mads Koch Hansens kritik?
»Jeg vil stadigvæk sige, at hvis man tager højde for, at forsikringerne har medført lavere sygedagpenge, så er det en fornuftig model. Deter trist, at så mange borgere i Danmark ikke får en hurtig psykiatrisk behandling. Det har bare ikke noget med hinanden at gøre,« siger Bent Wulff Jakobsen.
Gevinst eller genvordighed?
Et af argumenterne for at indføre skattefrihed for de private forsikringer var, at det ville reducere ventelisterne. Men det konkluderer rapporten fra Syddansk Universitet er umuligt at bestemme, fordi der er en stribe andre faktorer, som spiller ind på ventelisterne. Her i blandt antallet af syge, nye behandlingsmetoder, kapacitet m.m.
Hvis ikke man kan definere om ventelisterne bliver nedbragt af ordningen, hvordan kan I så måle om modellen er en succes?
»Samlet set er det måske svært at bestemme, om ventelisterne er blevet nedbragt, men den enkelte virksomhed kan få sine arbejdere hurtigere tilbage på arbejdet, så det er et gode for den enkelte virksomhed og medarbejder, og dermed en succes.«
Men er det ikke eteksempel på, at forsikringsordningerne er for de få og ikke for alle, hvis det kun er nogle få, der står kortere tid på venteliste?
»Selvfølgelig er der tale om en fordel, når man har en privat sygeforsikring, men der er en samlet gevinst ved, at de private sundhedsordninger betyder, at flere kan få behandling. Og jo flere der fårhurtig behandling og kommer hurtigere tilbage i arbejde, jo større gevinst for samfundet.«


