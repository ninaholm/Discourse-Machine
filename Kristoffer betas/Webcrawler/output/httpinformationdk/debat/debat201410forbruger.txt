Forbrugerne har brug for en kemivagt
EU’s regulering af skadelig kemi går slet ikke hurtigt nok. Men vi kan ikke lade den enkelte forbruger alene om at navigere i junglen af farlige kemicocktails. Derfor får danske forbrugere nu en ny vagthund, KemiWatch, der skal gøre det nemmere at undgå skadelig kemi


Vi møder kemikalier overalt fra det øjeblik, vi bliver undfanget. Fra i fosterstadiet til vores sidste åndedrag bliver vi udsat for produkter, der indeholder kemi. Mange af dem kan de fleste af os slet ikke undvære i vores dagligdag, for hvem kan forestille sig et liv uden computere, sko og shampoo?Men desværre er al kemi ikke uskadelig. De seneste år er vores viden om kemiske stoffers skadelige effekter blevet større, og vi mistænker nu en lang række kemikalier for blandt andet at være hormonforstyrrende, allergifremkaldende, kræftfremkaldende og skadelige for forplantningsevnen. Især børn er ekstra sårbare over for skadelig kemi.Mistanken bunder ikke i ingenting. Vi ser piger, der går tidligere og tidligere i pubertet, og drenge, der bliver født med misdannede kønsorganer. Danske mænds sædkvalitet ligger helt i bund sammenlignet med andre europæiske lande, og sammen med Norge har danske mænd den højeste forekomst af testikelkræft i verden. Endelig skal omkring hvert sjette par i dag have hjælp til at undfange børn.Danmark er i dag et foregangsland i kampen mod skadelig kemi. Og vi ville ønske, at der ikke fandtes varer på hylderne, der indeholder kemi, som kan være skadelig. Men som samfund står vi i en situation, hvor de skadelige effekter er åbenlyse, men hvor vi mangler viden og dokumentation af årsagerne. Og EU&rsquo;s regulering af skadelig kemi gårsletikke hurtigt nok.Derfor er det afgørende, at man som forbruger får reel mulighed for at træffe et valg og undgå kemi, der er mistænkt for at være skadelig. Derfor har regeringen og Enhedslisten netop fremsat forslag om at etablere KemiWatch. En ny vagthund til forbrugerne.En samfundsopgaveVi ville ønske, at det ikke var nødvendigt at udstyre forbrugerne med en ny vagthund. Det er vores opfattelse, at kampen mod den skadelige kemi først og fremmest er en politisk opgave. Derudover har industrien et klart ansvar for at sikre, at de kemikalier, der er på markedet, ikke udgør en risiko, og for at finde alternativer til skadelig kemi. For den enkelte forbruger hverken kan eller skal stå alene med ansvaret for at undgå skadelige kemi.Og lad os slå helt fast, at får vi viden om, at et bestemt stof eller en vare skader mennesker, så bliver det selvfølgelig forbudt eller begrænset.Men det store problem med kemilovgivning er imidlertid den store usikkerhed og den næsten umulige opgave, det er at dokumentere helt specifikt, hvordan et stof påvirker os.Der er tale om et yderst komplekst område, hvor det kan være svært at dokumentere, hvilke stoffer der forårsager negative konsekvenser, og hvordan stofferne i det hele taget spiller sammen. Og mens nogle solcremers UV-stoffer i store mængder kan være skadelige, er det lige så skidt at sende sine børn ubeskyttet ud i solen. Så indtil vi finder et alternativ, er det bedre end ingenting. På samme måde behøver det ikke at være skadeligt for os, hvis mobiltelefonen indeholder skadelige stoffer, så længe de er kapslet ind i plastic.Fælles krav på tværs af landegrænser er nødvendige for at beskytte forbrugerne på længere sigt, for rigtig mange af de varer og produkter, vi bruger hver eneste dag, importerer vi fra andre lande. Og de varer, vi selv laver her i landet, er produceret af kemikalier, vi i vidt omfang køber i udlandet. Men i dag går det alt for langsomt med EU&rsquo;s regulering af skadelig kemi.Farlige cocktailsFra dansk side presser vi på for at få tempoet sat op. Og vi kan se, at det nytter. Efter over 10 års dansk pres er det for eksempel netop blevet besluttet, at industrien fremover skal teste kemiske stoffer for, om de er hormonforstyrrende. Det er en stor sejr, og det bekræfter os i, at vi skal blive ved.En af de helt store udfordringer er de såkaldte cocktaileffekter. Vi bliver hver dag udsat for bittesmå doser af forskellige stoffer, som hver især ikke udgør en risiko. Men forskning viser, at de i kombination med andre kemikalier kan blive sundhedsskadelige. Så selv om stofferne i ungernes flyverdragt i sig selv ikke er farlige, kan de i kombination med solcremen, håndsæben og computeren blive det.Det er relativ ny viden, og den slags effekter bliver der ikke i tilstrækkelig grad taget hensyn til i EU&rsquo;s lovgivning mod kemikalier, som blandt andet ligger i den såkaldte REACH-forordning.REACH-reglerne indeholder totalforbud mod en række af de mest problematiske stoffer. Men andre stoffer kan fortsat bruges i varer, der importeres til EU. Bærbare computere eller tøj, der er produceret i Asien, kan derfor godt være behandlet med f.eks. kræftfremkaldende eller hormonforstyrrende stoffer, som ingen virksomheder i EU har godkendelse til at bruge. De kan stadig fuldt lovligt blive importeret og solgt her i Danmark.Forbrugerpres på industrienSiden valget i 2011 er der kommet flertal for en styrket indsats mod skadelig kemi. Det har medført, at Danmark er i front i kampen mod skadelig kemi. For os er det uhyre vigtigt, at vi fastholder rollen som foregangsland i kampen mod skadelig kemi, så vi lægger pres på både EU-systemet og industrien.Men vi må også erkende, at vi ikke er der, hvor vi burde være. Det skal være nemmere at undgå den skadelige kemi, og vi skal have producenterne til at udfase de farlige stoffer hurtigere. Derfor har forbrugerne brug for en vagthund som KemiWatch.KemiWatch skal klæde forbrugerne bedre på til at kunne gennemskue, hvilke varer der indeholder de stoffer, vi mistænker for at være skadelige. Forbrugerne skal nemt kunne få fat i den viden via hjemmesider, en hotline og en række andre initiativer. KemiWatch bliver en uafhængig vagthund og skal også faktatjekke og udfordre industriens oplysninger. For eksempel ved at lave analyser af, hvilke kemikalier der er i forskellige produkter. KemiWatch skal på den måde bidrage til at lægge pres på industrien. Vi skal derhen, hvor det er indlysende for virksomhederne, at det bedst kan betale sig at producere varer, der ikke skader mennesker og miljø. Og hvor de virksomheder, der reelt gør en indsats for at få den skadelige kemi væk fra hylderne, står stærkere hos forbrugerne.KemiWatch får 17,4 millioner kroner over de næste tre år. Det er en væsentlig større bevilling til uafhængig information til forbrugerne om kemi, end der tidligere har været afsat. For at sikre, at KemiWatch bliver helt uafhængig af økonomiske interesser, bliver det Forbrugerrådet Tænk, der skal drive KemiWatch.Den viden, der bliver opsamlet i KemiWatch, skal også kunne bruges til aktivt at påvirke international regulering af kemi i både i EU og på verdensplan. Især hormonforstyrrende stoffer, cocktaileffekter og nanomaterialer står øverst på vores dagsorden i de kommende år.Derfor er det vigtigt med en stemme, som er uafhængig af producenternes økonomiske interesser. En stemme, der kan fungere som forbrugernes vagthund og bakke den danske indsats mod skadelig kemi op.Kirsten Brosbøl (S) er miljøminister, og Per Clausen er MF&rsquo;er for Enhedslisten
