FOLK



 Jean-Marie Le Pen
Familiedramaet fortsætter på Frankrigs højrefløj: ’Min datter skulle skamme sig. Bare hun ville gifte sig – hun er ikke værdig til mit navn’, udtaler en vred gammelfar. I det ’afdiaboliserede’ parti skal han fremover tie.
DR-fupmager
En falsk nyhed pr. sms om, at der er udskrevet valg, satte i går avisredaktioner over det ganske land på den anden ende. Nu havde vi lige glædet os til at komme i gang. Sikke en lumpen ukollegialitet, øv DR, stram op!
Flemming Balvig
Den afgående juraprofessor og kriminolog ville sikkert se med milde øjne på hændelsen. I sin afgangstale skitserede han i al fald en ultraliberal retspolitik: Drop straffeloven, legaliser hash og tillad eutanasi.
Rasmus Jarlov
Et hjemligt borgerligt håb har vist, hvordan man kan være ’tough on crime’. Den noble mand foretog natten til i går en civil anholdelse ved at vride armen om på en tyv, han selv beskriver som en ’sigøjnertype’.

