Tys tys, lad far
Hvem er det, Lars Bo kaspersen vil beskytte? Sine forskere? Eller instituttets bevillinger?


SIN SKANDALEKVOTE har Københavns Universitet rigeligt opbrugt med Penkowa-sagen. Alligevel kaster universitetet nyt smuds på sit omdømme. Hvad der startede som VKO-skandale, da udviklingsminister Søren Pind  tilheppet af Dansk Folkeparti  mobbede EU-forskeren, professor Marlene Wind, har universitet nu gjort til sin egen affære.Forleden meddelte Lars Bo Kaspersen, der er leder af Marlene Winds arbejdsplads, Institut for Statskundskab, at hun nu »holder en pause fra medierne indtil videre«.»Det var Marlene og jeg, der traf den beslutning i fællesskab,« sagde Kaspersen til Information. Hvorved det jo også er sagt, at beslutningen ikke er Winds ganske egen. Mobningen fra Pind &amp; Dansk Folkeparti fik lukket munden på Wind.EN FADERLIG beskytterrolle for Wind ser Kaspersen tænkeligt sig selv i. Som han udtalte: »Jeg kunne jo godt se, at det var krævende for hende at blive kørt rundt i mediecirkusset med politikere og journalister, der ville have udtalelser hele tiden.«Nu har Information kunnet afsløre, at samme Kaspersen i en mail har pålagt samtlige ansatte på instituttet tavshed om Marlene Winds ytringsret. I mailen skriver han, at han vil »bede jer om at henvise til mig eller dekanen, hvis I kontaktes i denne sag. Nu skal vi have den lukket, og så må vi diskutere det principielle på et senere tidspunkt«.MERE FADERLIG beskyttertrang? Og hvem er det i givet fald, Kaspersen vil beskytte? Instituttets bevillinger?Uanset omsorgens sande genstand, er Kaspersen gået for vidt. Yderligere pinagtigt er det, at universitetets rektor, Ralf Hemmingsen, gennem sin pressemand har ladet meddele, at han ikke vil kommentere de mange pålagte tavsheder på Institut for Statskundskab. Rektor er tænkeligt så optaget af at forsvare sig selv i Penkowa-sagen, at han ikke har kræfter til at forsvare sine forskeres ytringsfrihed. Som videnskabsminister Charlotte Sahl-Madsen (K) tilmed kalder »en ytringspligt«.
