Disneyficeringen er en hul floskel



I enusammenhængende lederden 29. juli tolker Informations Rasmus Elmelund den internationale kritik af grindedrab som et udtryk for menneskers &rsquo;disneyficering&rsquo; af andre dyr. Men disneyficering er imidlertid en billig term.Når mennesker føler empati med eksempelvis hvaler, burde det minde os om, at følelser og bevidsthed ikke alene er forbeholdt mennesket. Denne erkendelse blev gjort allerede af Charles Darwin tilbage i 1800-tallet. Kognitivt og emotionelt er mennesker og andre dyr evolutionært knyttet, hvilket senere er blevet bekræftet af en lang række forskere, eksempelvis den anerkendte neuroforsker Jaak Panksepp. Derfor giver det god mening, at mennesket med udgangspunkt i egne følelser relaterer til andre dyr.Når vi reagerer negativt på, at en hund bliver sparket, er der derfor tale om en meningsfuld identifikation med og anerkendelse af et andet individs følelser.I sit forsøg på at presse ikke-menneskelige dyr tilbage i de rigtige kasser bringer Elmelund også sagen om giraffen Marius på banen og kalder den for &raquo;kongeeksemplet på det moderne menneskes fremmedgørelse over for naturens mekanismer&laquo;. Man undres over, hvilke af naturens mekanismer, der var på spil i forbindelse med drabet på Marius? I hvilken definition af naturen er der plads til zoologiske haver?Det er ikke udtryk for en kulturelt betinget disneyficering at blive indigneret over vold mod bevidste individer. De egentlige kulturelle konstruktioner skabes, når vi reducerer andre dyr til deres funktion for mennesker &ndash; eksempelvis lørdagskylling, malkeko og cirkuselefant.&raquo;Et liv &ndash; uanset om det tilhører et menneske, en kanin, en giraf eller en grindehval &ndash; er dyrebart,&laquo; skriver Elmelund. Vi kunne ikke være mere enige. Men når det på ingen måde er nødvendigt for Elmelund at spise dyr, må konklusionen altså være, at han ikke anser deres liv for mere dyrebare end hans flygtige nydelse ved at spise dem.Så Elmelund, let på antropocentrismens slør og erkend, at menneskets selvbestaltede overherredømme og drab på andre dyr ikke er en selvfølgelighed. Tag ansvar i stedet for at gemme dig bag hule floskler som disneyficering.Marie Leth Espensen, Simon Gerlach, Mathias Elrød Madsen, København
