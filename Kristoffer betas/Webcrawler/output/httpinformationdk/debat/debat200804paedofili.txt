Pædofili og homoseksualitet
Historien om hånd og hanke eller hvordan man indeholdt, udstødte og derefter lagde låg på


 Lad mig starte med at sige, at jeg ikke rigtig synes, man kan diskutere pædofili, men at man kan diskute, hvordan man diskuterer det. Lad mig starte med at sige, at vold, misbrug og overgreb (fysisk som mental) ej heller kan diskuteres, men at man kan diskutere barnets seksualitet. At Foucault før sin død i 1984 forudså kommunismens implosion, og hvad der derefter ville komme for at holde folk i angst ville blive terror og pædofili. 
Da jeg arbejdede i en børnehave i 1996 kunne jeg tage ét barn med i Dyrehaven en hel dag og gennemrende buske og krat og pisse i en grøft, mens barnet kiggede på og sagde, at det da var en stor tissemand, ligesom fars, hvortil jeg kunne sige til ham eller hende, at så stor ville deres altså også blive, når de først blev ældre. Og det var så det. I 1999 arbejdede jeg i den samme børnehave igen og måtte under ingen omstændigheder (fordi jeg var mand) bare gå alene på toilettet i børnehaven med et barn, selv om barnet skreg på, at præcis jeg skulle med; og hvis vi var en gruppe i skoven og jeg skulle pisse, skulle jeg gøre alt for at skjule mig, og hvis nogle af børnene tiltuskede sig et blik, enten af nysgerrighed eller tilfældigt, skulle jeg skynde mig at vende mig og fortælle, at de ikke måtte kigge. Altså skjule og tabubelægge noget, som bare kunne italesættes.
Jeg husker selv som barn at spille kiks med vennerne og opdage Søren sidde på toilettet og spille pik. Vi var alle venner og på omkring samme alder. Jeg husker dufte, voksne overvejelser og alt muligt andet markant og troede egentlig indtil for ikke så længe siden, at jeg var oppe i årene, men på et nyligt fundet foto i gemmerne er jeg altså omkring otte år på daværende tidspunkt. Som voksen kan man have en tendens til at lade barndommen flyde ud i én mudderklump med enkelte nedslag som broer eller tørre håndklæder og kan glemme, hvor meget der egentlig foregår af alt muligt 'voksent' i barnet; at barnet så selv skal og, vil jeg mene, kan definere, hvor voksent, det skal foregå, er lige præcis pointen. Jeg talte med en italiensk ven, der er vokset op på Sicilien, hvor det bare for 15 år siden angiveligt var tabubelagt at være bøsse, hvorfor meget sex var forbundet med magtovergrebsvold. Han husker selv, hvor liderlig han som 10-årig var på alle de ældre fyre, som ikke ville have noget med ham at gøre, da han jo ifølge alderen var mindreårig og kunne føre til fængselsstraf og al offentligt had. Selv om han selv gerne ville alt muligt andet spændende.
I 70'erne, hvor det handlede om seksuel frigørelse for alle, indeholdt de officielle homobevægelser også pædofiliforeninger. Og for at tage et amerikansk eksempel, bare for at understrege at verden er større end Danmark, men dog identisk, kan nævnes NAMBLA (North American Man/Boy Love Association), blandt hvis støtter blandt andet talte Allan Ginsberg. ILGA (International Lesbian and Gay Movement) vedtog en resolution i 1985 som sagde, at unge mennesker har ret til seksuel og social selvbestemmelse, og at den kriminelle lavalder ofte opererer som undertrykkelse og ikke som beskyttelse, hvilket stemmer meget godt overens med NAMBLAs ideer, selv om ILGA ni år i forvejen havde udstødt NAMBLA for blandt andet at kunne opnå konsulentstatus i FN. Dette opnåedes i 2006 (også sammen med LBL) netop ved på det kraftigste at understrege, at der ingen forbindelse er mellem homoseksualitet og pædofili. Men er det da ikke homoseksuelt som mand at være tiltrukket af drenge, ligesom det vel kan betragtes som heteroseksuelt som mand at være tiltrukket af en pige eller som kvinde at være tiltrukket af en dreng? Og endnu engang, hvad med de pædofile lebber? I størstedelen af de tekster, som omhandler pædofili fra 70'erne og 80'erne, handler det om den pædofiles ret og uproblematiserede tilgang dertil, og ikke barnet som barn, hvad jeg vil mene, skulle være næste diskussion. At indeholde, udstøde og lægge låg på er ikke bestemt homoseksuelt. Der kan også drages paralleller til 'psykisk' syge og andet kravl, som markant får låg på hovederne i håbet om forsvinding. Det ville derfor være generøst, hvis de officielle homoforeninger rundt omkring i verden turde gribe fat om rødderne og starte en diskussion i stedet for af egoistiske årsager at tage afstand. Der er jo for eksempel også forskel på en pæderast og en pædofil. 
Baltazar Castor er skribent og børnebogsforfatter

