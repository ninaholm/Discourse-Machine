På mit kadaver kan I bygge jeres slotte
Jeg tilhører en generation, hvis opgave det åbenbart er at dø. Jeg tror egentlig, vi intuitivt forstod det tidligt. Punk, emo, grunge. Vi prøvede at mestre kroppen i et sidste desperat forsøg på kontrol, men min generation er altså den generation, der mister


Nogle gange falder temperaturen. Som en guillotine. Zac.&raquo;Kaosvejr!&laquo; skriver de på forsiden af aviserne (som jeg nu kun ser én gang om ugen, eftersom vi er sneet inde og derfor skal gå op til krydsningen, hvor naboen engang imellem kører forbi)&raquo;Kaosvejr!&laquo; eller &raquo;den russiske dræberkulde!&laquo; &raquo;Her rammer fimbulvinteren hårdest&laquo;, og så et kort over Sverige med røde og gule plamager. Forsiderne af aviserne får mig altid til at tænke på Ingmar Bergman.Termometret gik i stykker på minus 26. Det undrer mig. Termometret har klaret meget værre situationer, men når temperaturen falder som en hammer, står termometret af. Militærnægtertermometer.Nu kan jeg så ikke måle temperaturen længere, men egentlig er det også ligegyldigt. Faktum er, at det er pissekoldt. Så koldt, at alting står stille.Freeze.Ud og hente brænde. Mine støvler mod frosten runger langt ud over dalene og skovsøerne. Luften skærer i min hud som knive, jeg smører ansigtet med salve en gang om dagen. Snefnug daler langsomt, som puslespilsbrikker.Holy mother of god. This is it.Jeg tilhører en generation, hvis opgave det ser ud til at være at dø. Jeg tror egentlig, vi intuitivt forstod det tidligt. Punk, emo, grunge. Vi prøvede at mestre kroppen i et sidste desperat forsøg på kontrol, men min generation er altså den generation, der mister.F.eks. har jeg for nylig mistet velfærdssystemet. Bistandshjælp, invalidepension, førtidspension, lægehjælp, børnepenge og uddannelse er ikke længere noget, vi betragter som en rettighed, en kollektiv beslutning, en kongstanke: Hvis alle har det så godt som muligt, bliver det et bedre samfund for alle. Nu er rettighederne en (hade)gave. Noget vi skal være taknemmelige for, noget vi skal tigge om, noget vi kun må få, når vi har gjort os fortjent til det.Det er en ret stor sorg. Det gør ondt. Måske er jeg stadig i chokfasen. Hvordan kunne det bare forsvinde? Hvordan kan vi bare fortsætte, som om ingenting er sket?Jeg standser et øjeblik, frossen, kigger ud på alt det hvide, hele verden er hvid nu.Og landet. Jorden pløjet, indsnævret, sprøjtet med gift (og kroppene), åerne rettet ud, hele vores land er jo for helvede firkantet!Og fristederne. Nu er der kun stress tilbage, den sidste retræte, ind i os selv. Ungdomshuset blev sprunget i luften og irakerne brutalt slæbt ud af det til alle tider (men ikke vores tid) fredhellige sted. Selv de psykisk syge må ikke engang ryge på afdelingerne længere. Og børnenes fritid. Og kysterne. Og DONG. Og venstrefløjen. Vi så det hele falde fra hinanden ... jo, min generation er generationen, der dør. Den sidste generation af den gamle verden. Den gamle verden ånder tungt som en dinosaur, jeg tænker på den gamle verden, når jeg ser på min egen ånde.Jeg har absolut ikke travlt med at tale om den nye verden.Man kan ikke bare springe sorgprocessen over. Det har jeg lært. Eller, det kan man godt, men så falder hammeren bare senere. Bedre at gå ind i det. Desuden kan den her død ikke løses med etquick fix. Hurtige løsninger og easy money er, hvad der fik alting til at forsvinde, ligesom ilten i Limfjorden, men jeg kan fortælle dig det her:Når temperaturen pludselig falder voldsomt, og det gør den mest om natten, når der er mørkt, gemmer barnet sine små fødder i mit maveflæsk. Vi har boet herude længe nu, det sker ubevidst og i søvne; varmeoptimering. Vi krøller os sammen om hinanden. Rykker tættere på, arme omkring hinanden. Nu er jeg et moderdyr. Nu trækker jeg vejret som en bjørn (nedad, mod maven, mod flæsket, hans fødder).Det kan godt være, at jeg tilhører generation, der skulle dø, men jeg tilhører også generationen, der gav liv til det næste, der skal komme.På mit kadaver kan I bygge jeres slotte.Andrea Hejlskov er forfatter og foredragsholder.Klummen er udtryk for skribentens egen holdning
