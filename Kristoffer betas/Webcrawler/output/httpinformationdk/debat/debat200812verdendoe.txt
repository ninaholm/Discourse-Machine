Verden er døv
I den ene af homo sapiens' to galakser


Universet forbereder sin egen nytårsfest, og to planeter mødes derude i rummet for at sikre, at krudtet holdes tørt til det store hedeslag."Men jeg har det faktisk rigtig dårligt," stønner den ene planet."Hvad fejler du dog?" spørger den anden."Homo sapiens, siger lægen. Jeg har fået noget, han kalder mennesker. De breder sig over det hele. Der er ingen grænser.""Ork, ikke andet? Den sygdom har jeg også haft. Den går hurtigt over. De ødelægger det for sig selv og forsvinder igen."Sådan er der så meget at glæde sig over.Som at nogen eksemplarer af dyrearten homo sapiens trods alt ønskes bevaret. I hvert fald i Danmark. Hvor denne bøn ved overgangen til 2009 cirkulerer blandt de indvandrede og derfor er formuleret på engelsk:"Foreigners, please don't leave us alone with the Danes!"Eller at dele af den menneskelige epidemi ligefrem fryder sig over, at en anden del udryddes. I hvert fald i USA. Hvor en undersøgelse foretaget af CNN Opinion konstaterer, at hele 75 procent af amerikanerne er mere eller mindre henrykte over at slippe af med George W. Bush som deres præsident. Kun 23 procent regner med, at de vil komme til at savne ham.Den ringeste præsidentSådan går det op og ned. Da Bush blev sat ind i 2001, mente mere end 60 procent, at han var en stærk og beslutsom præsident - det mente man også, da han blev genvalgt for blot fire år siden.Nu finder pludselig 68 procent, at han har klaret sit job meget ringe. Af dem mener oven i købet langt over en tredjedel, at Bush er den værste præsident, Amerikas Forenede Stater nogensinde har haft. Hvilket ikke vil sige så lidt. Tænk bare på Nixon og Watergate.For at sætte trumf på har Bush, som en af sine seneste embedshandlinger før han forsvinder fra Det Hvide Hus, besluttet at svække beskyttelsen af truede dyr og planter i USA.En række obligatoriske, uafhængige forskervurderinger, som har eksisteret gennem 35 år, skal simpelt hen sløjfes. Forskernes anbefalinger kan ellers føre til udsættelse eller stop for anlæg af dæmninger, motorveje og andre større anlægsprojekter. Ændringerne betyder desuden, at føderale organer ikke længere må tage stilling til, hvordan et projekts bidrag til den globale opvarmning indvirker på truede arter. De nye regler træder i kraft i løbet af cirka 30 dage.Alt det gør Bush ikke, fordi han er æresmedlem afNaturskadeforeningen eller i det hele taget ikke kan lide børn, blomster og dyr. Og sin kone. Det gør han, for at DØV, Den Økonomiske Vækst, ikke skal hæmmes men tværtimod fremmes.Grådigheden i gangThi uden DØV stiger arbejdsløsheden. Og hvem går det ud over? Til at begynde med og med sikkerhed: De dårligst stillede. I USA og over hele den jordiske planet. Nok er en bank-, forsikrings- og pensionskassedirektør stadig titlen på en berigelsesforbryder, der ikke er opdaget endnu, og nok sluttede 2008 med opdagelsen af ganske mange af dem. Hvilket gav anledning til megen klage og mange veråb over noget, som alle fra det yderste borgerlige højre til det yderste kulturradikale, socialdemokratiske og socialistiske venstre kaldte grådighed. Hensynet til de dårligst stillede tvinger nu alle godlidende til at komme de grådige bank-, forsikrings- og pensionskassedirektører til hjælp, så grådigheden kan komme i gang igen. Og de dårligst stillede i denne, den bedste af alle åbenbart tænkelige verdener, undgår at få det endnu dårligere.Derfor må man være eller gøre sig døv for, hvordan DØV's bidrag til den globale opvarmning indvirker på truede dyre- og plantearter.Nu befinder menneskeheden sig imidlertid også i en hel anden galakse end Mælkevejen. I den hævdes det, at homo sapiens selv er en af de truede arter! På grund af den globale opvarmning!Som arten selv bidrager artigt til med megen formering, meget arbejde og meget naturindgribende arbejdsredskaber.Til daglig i økonomisk, social, erhvervsmæssig og politisk praksis er der ingen forbindelse af afgørende betydning mellem Mælkevejen og den anden galakse. Hvor man til gengæld må give Kenneth Boulding ret i, at "for at tro på grænseløs vækst (DØV) i en begrænset verden, må man enten være skør eller økonom."Teknologisk fixI Mælkevejen er man kun så småt og meget sporadisk begyndt at overveje, hvordan økonomi og finanspolitik, social hjælp til de dårligst stillede, arbejdsmarkeds- og erhvervspolitik, uddannelse, forskning og folkeoplysning indrettes på, at verden er begrænset. Her henholder man sig hellere til det teknologiske fix, der ikke kender til naturens grænser.Hvad en nys hjemvendt plastikkirurg fra en international kongres i USA kan bekræfte. Her fortalte en italiensk kollega, hvordan han havde fået en patient ind med fire totalt smadrede fingre. Nu er han koncert-pianist. Mens en franskmand berettede om manden med begge ben oversavet lige over knæene. Nu har han deltaget i to maratonløb. For ikke at tale om den amerikanske plastikkirurg, hvis patient havde været cowboy, "kørt over af et tog, så der bogstavelig talt kun havde være hat og hestens hale tilbage. Nu har han været præsident i otte år."Godt nytår.
