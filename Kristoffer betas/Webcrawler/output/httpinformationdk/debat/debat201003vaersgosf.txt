Værs'go, her er SF's retspolitik
SF er ikke i tvivl om, at sociale vilkår, opvækstbetingelser, misbrug, stigmatisering, psykisk sygdom, manglende uddannelse og mangel på livsmuligheder er vigtige faktorer i forhold til, om en person kommer ud i en kriminel løbebane. Men når den kriminelle handling er begået, så skal der gribes ind: Både af hensyn til offeret, men også af hensyn til fællesskabet og samfundet
SF vil bl.a. gøre mere ved de positive erfaringer, der er med forskellige former for mægling mellem ofre og gerningsmænd.

Målsætningen for SF's retspolitik er den samme, som den altid har været; nemlig at forhindre og mindske kriminalitet. Den bedste metode til at opnå det mål er en omfattende, effektiv og målrettet forebyggelsesindsats. Det har SF hele tiden ment, og det mener vi stadigvæk.Samtidig arbejder vi bevidst på at få det til at stå lysende klart, at vi naturligvis er lige så oprørte over bandeoptøjer, hjemmerøverier, narkohandel, handel med kvinder osv. som alle andre.Vi har arbejdet hårdt på at få det til at stå klart, at vi i vores retspolitik både rummer forebyggelsen og alle de såkaldt bløde tiltag - samtidig med, at vi er parate til at slå ned på den grove og personfarlige kriminalitet.For SF er det en bunden opgave at få kriminelle ud af deres kriminalitet. I forhold til afstumpet og organiseret vold, skyderier og bandevagter hører det med til opgaven, at de pågældende skal fjernes fra gaderne.I SF mener vi, at kriminalitet er et overgreb, som går udover både offer og fællesskabet ved at medvirke til utryghed og mistillid i samfundet.Derfor skal kriminalitet mødes med en samfundsmæssig sanktion i form af straf. Straffen skal samtidig have det mål, at den kriminelle har ændret sig, når straffen er udstået. Det gælder for alle kriminelle. Men resultatet kan ikke nås uden at have for øje, hvilke kriminelle og hvilke kriminalitetstyper, vi har med at gøre.Retsstaten er grundlagetDet betyder, at vi skal være meget bedre til at tænke i forskellige former for sanktioner og forskellige redskaber i form af uddannelse, behandling og menneskelig støtte til at forhindre folk i at falde tilbage i kriminalitet. I dag lykkes vi - som samfund - slet ikke med at få kriminelle til at gå i gang med en anden tilværelse uden kriminalitet. Derfor har vi foreslået en reform af kriminalforsorgen.Det danske samfund er en retsstat. Det betyder bl.a. uafhængige domstole, hvor retssager føres på en fair og upartisk måde, og at den lovgivende magt sikrer forudsigelighed og gennemskuelighed for den enkelte borger, så alle er lige for loven.En retsstat skal beskytte borgeren mod staten. Samtidig må vi imidlertid være i stand til at møde den udfordring, at retsstatens principper løbende testes af virkeligheden.I disse år er frygten for f.eks. terrorhandlinger og bandekriminalitet med til at udfordre principperne. Her står SF fortsat vagt om retssikkerheden, men uden at vi opgiver forpligtelsen til at finde brugbare svar på de alvorlige kriminalitetsproblemer. Det har vi alle sammen krav på.VK-regeringen har siden 2001 sat retssikkerheden under pres. De seneste eksempler er 'knivloven' og 'lømmelpakken', som rummer uigennemsigtige, uforståelige og uklare regler.Begge håner befolkningens grundlæggende retssikkerhed ved at indføre fængselsstraffe for forhold, som borgerne reelt kan risikere at overtræde helt uforvarende. I sin forhippethed på at udvise handlekraft og slagkraft gennemføres en lovgivning, som er så uklar, at borgerne har svært ved at indrette sig efter den og derfor risikerer at bringe sig i en situation, hvor en fængselsstraf kan ses i horisonten. Sådan noget lægger SF ikke stemmer til.De seneste år har regeringen hævet straffen for en lang række forbrydelser. Enkelte gange har vi stemt for - de fleste gange imod. Men altid ud fra en velovervejet og afbalanceret tilgang.Som eksempler, hvor vi har stemt for, kan nævnes forslagene om strafskærpelse for tortur og straf for medvirken til indgåelse af tvangsægteskab. Når vi har stemt for strafskærpelser har det i stort set alle tilfælde været som del af en samlet opposition. Men uanset hvad har regeringen haft flertal uden vores stemmer.De sociale årsagerMåske mest kontroversielt har SF lagt stemmer til en minimumstraf for skydevåben i det offentlige rum. Når vi risikerer kugler i gaderne, så nytter det ikke at vente. Så må vi have pistolmændene væk. Det kan også være med til at give socialarbejdere mulighed for at komme ind og arbejde forebyggende med fødekæden til banderne.Vi er klar over, at minimumsstraf er et kraftigt tiltag. Som ansvarligt politisk parti er vi imidlertid forpligtet til at få våbnene og farlige kriminelle væk fra gaden. Bagefter må man sørge for en ordentlig plan for den enkelte i fængslerne, så færre vender tilbage til bandekriminalitet. Der har regeringen ingen bud på, for de har ikke forstået helheden i retspolitikken.SF er ikke i tvivl om, at sociale vilkår, opvækstbetingelser, misbrug, stigmatisering, psykisk sygdom, manglende uddannelse og mangel på livsmuligheder er vigtige faktorer i forhold til, om en person kommer ud i en kriminel løbebane. Derfor er en forbedring af sociale vilkår samt adgang til uddannelse og job selvfølgelig vigtige redskaber til at forhindre og bekæmpe årsagerne til kriminalitet.Men når den kriminelle handling er begået, så skal der gribes ind - både af hensyn til offeret, men også af hensyn til fællesskabet - samfundet. Retsforfølgelse og straf skal sikre, at offeret oplever, der tages hånd om krænkelsen, og det skal modvirke selvtægt. Her kan vi som samfund komme meget længere, end hvor vi er i dag. SF arbejder bl.a. for at styrke offerrådgivningen.For de mildere forbrydelser arbejder SF desuden for alternative strafformer og afsoningsmuligheder, så den dømte kan opretholde kontakt med en almindelig hverdag.Forhindre tilbagefaldDer er positive erfaringer med forskellige former for mægling mellem ofre og gerningsmænd, netværksmøder mv. De metoder vil SF indføre bredt i det danske retsvæsen. Det handler ikke om, at gerningsmændene nødvendigvis skal slippe billigere end de gør i dag, men om at indrette straffesystemet, så det både tilgodeser den krænkelse, der har været af offeret, holder gerningsmanden ansvarlig og fremadrettet sigter på at mindske kriminaliteten.Denne form for konfrontation er naturligvis ikke en nem øvelse, men den har i mange tilfælde vist sig at være givende for offeret. Den er også hård for gerningsmanden.Og det vigtigste: Det virker! Tilbagefald til kriminalitet falder, og offerets muligheder for at komme videre forbedres!Regeringen har kun ét svar, når de retspolitiske udfordringer melder sig og kriminaliteten løber løbsk: Hårdere straffe. Virkeligheden har vist, at regeringens retspolitik har slået fejl på de mest afgørende områder: Det største antal skyderier siden Anden Verdenskrig, øget banderekruttering og grovere voldsforbrydelser er vokset frem.Det er konsekvensen af VKO's kurs.SF ønsker et trygt og sikkert samfund - og det er et centralt omdrejningspunkt for vores politik at mindske kriminaliteten og bekæmpe dens årsager. Vi medvirker ikke til en skræmmedagsorden. Tværtimod.Tryghed opstår, når borgerne og almindelige mennesker ved, at der tages hånd om problemerne, når de opstår. Når både politikerne og myndigheder bekymrer sig om borgernes faktiske problemer. Det ansvar er vi i SF parate til at løfte.Karina Lorentzen Dehnhardt og Anne Baastrup er medlem af retspolitisk udvalg for SF
