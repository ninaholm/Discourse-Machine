FOLK



 Anders Samuelsen
»Der er champagne til fejring af FL kl. 14 på Anders kontor,« lød det i går i en intern mail til Liberal Alliances folketingsgruppe. Så ved man bare, at det er en finanslov, der gør ondt rundt omkring i bunden af samfundet.
Sigurd Barrett
Dansk Folkeparti beskrives som den store taber i finanslovsforliget. Velfærdsmasken er blevet revet af, skrev socialdemokraten Peter Hummelgaard. Det lykkedes dog at skaffe 1,5 millioner kroner til Sigurd Barretts danmarkshistorie.
Messerschmidt
Mere dårligt DF-nyt: EU-Parlamentets generalsekretær, Klaus Welle, slog i går fast, at Morten Messerschmidts tur med skonnerten Halmø ikke var berettiget til støtte. Derfor skal partiet skal betale 120.700 kroner tilbage.
Linse Kessler
Det er lykkedes Ekstra Bladet at få nogen til at reagere på deres satsning Jagten – om hundehandleren Frede Mattrup: »Jytte har gigt i hele ryggen, i albuerne, i knæene, i nakken. Og det er, fordi hun er vokset op sådan et sted,« siger Linse Kessler.

