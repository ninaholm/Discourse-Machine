Hvor er trygheden?
De flydende overgange drukner os. Depressioner og stresskonstateringer deles ud i flæng, fordi båsen og vores trygge ståsted langsomt forsvinder under os


I dag sætter vi ikke os selv i bås. Dj&rsquo;en såvel som optikeren lever et liv fyldt med flydende overgange. Flydende overgange er nemlig nøgleordet i de unges hverdag.For os unge skal hverdagen helst bestå af en videregående uddannelse og et relevant studiejob, der også gerne flyder over i noget frivilligt arbejde. Alting glider sammen i vores forsøg på at skabe unikke profiler, der så bliver udstillet på sociale medier som LinkedIn og Instagram og på CV&rsquo;et.Men de flydende overgange drukner os. Depressioner og stresskonstateringer deles ud i flæng, fordi båsen og vores trygge ståsted langsomt forsvinder under os.Vi består af modstridende tangenter &ndash; higen efter anerkendelse og accept og behovet for tryghed. Vi vil have anerkendelse for, at vi udnytter det privilegerede sammensurium af muligheder, som Danmark serverer for os på et sølvfad. Anerkendelse får vi uden for båsen i de flydende overgange. Men hvad med trygheden? For anerkendelsen skaber ikke tryghed. Tværtimod driver den trygheden længere væk. Trygheden må findes andetsteds. Men hvor skal vi lede?Amanda Honoré Højerup, København
