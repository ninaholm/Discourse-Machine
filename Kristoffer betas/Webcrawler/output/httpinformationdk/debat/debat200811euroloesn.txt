Euro er ikke løsningen
Lad kronen flyde, for en fastkurspolitik er hverken hellig eller nødvendig længere


En række journalister i de danske dagblade, herunder Informations Kåre Pedersen (med lederen "Hjælpemiddel: euro" den 31. oktober på bagsiden), argumenterer næsten enstemmigt for tiden, at presset på den danske kroner skyldes, at Danmark står uden for euroen, og derfor må løsningen være, at vi skulle blive medlem. Konklusionen er efter min mening både ulogisk og forkert. Journalisterne skriver, som om der kun er to muligheder, enten at blive medlem af euroen eller stå udenfor med en 'fastkurspolitik' og høj rente. Men der er en tredje mulighed, som vi ikke hører noget om, og som jeg vil anbefale nemlig, stå uden for men at lade kronen flyde over for euroen med en meget lavere rente (ca. 0,25 pct. over eurorenten p.t.).LikviditetsbehovFastkurspolitikken er ikke hellig, og heller ikke nødvendig mere. Udlandets tillid til den dansk krone skyldes ikke fastkurspolitikken, som mange tilsyneladende tror, men at landet fører en ansvarlig økonomisk politik. En såden tillid havde udlandet ikke i 1982, fordi vi ikke gjorde det den gang. Det er ikke på grund af mistillid, at udlændinge sælger kroner for tiden, det er bare en afledt virkning af aktiesalg, der skyldes likviditetsbehov under finanskrisen. Under et sådan scenario bør kronen få lov til at falde lidt midlertidigt i stedet for at kaste milliarder af kroner væk i et unødvendigt forsvar for den nuværende kurs og hæve renten samtidigt. Argumenterne for at beholde den danske krone er ligeså gyldige nu, som de var under euroafstemningen i 2002. Det vigtigste er, at vi beholder en større kontrol over vor egen økonomi. Vi bør ikke være bundet til en Europæisk Centralbank (ECB), der én gang for alle har vedtaget, at prisstabilitet altid er vigtigere end arbejdsløshed eller andre nationale prioriteter, der kunne være relevante en gang i fremtiden.Sæt renten nedI øvrigt er en fastkurspolitik altid en tikkende bombe under en økonomi. Før eller senere vil den føre til en valutakrise, når den danske økonomi begynder at afvige fra eurozonens økonomi, og det kan gå begge veje. Så kommer spekulanterne, hvis de ved, at Nationalbanken og ECB vil forsvare en uforsvarlig kurs. Og de vil vinde hver gang, fordi der er så store - og fordi vi her i landet accepterer fri kapitalbevægelighed (en anden fejl efter min mening, og en af grundene til den globale krise, men det er en anden historie).Nej. Svaret er at fortsætte med en ansvarlig økonomisk politik og ikke bekymre sig om små udsving over for euroen, som i øvrigt vil være selvkorrigerende. Bevares, kronen flyder allerede overfor dollar, yen, pund, norske og svenske kroner. Lad os hellere handle fornuftig denne gang og oven i købet få renten sat ned.Ross Jackson, ph.d., er økonom (operationsanalyse) og har 25 års erfaringer med valutamarkedet som finansrådgiver, og var initiativtager til den første international hedgefond baseret på valutahandel i 1988
