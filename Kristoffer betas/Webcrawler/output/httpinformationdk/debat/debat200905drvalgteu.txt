DR har valgt Europa fra



Det er skandaløst, at DR i den grad har valgt at nedprioritere oplysningsniveauet, når det gælder Europaparlamentsvalget den 7. juni.Europaparlamentet som institution bliver stort set ikke dækket. Vi kommer til at opleve 'folkets dagsorden og korrespondenternes rejse gennem Europa' men praktisk taget ikke et ord om Europa-Parlamentet.I det hele taget er det alt for sent, at DRs' dækning af valget kommer ud af starthullerne. DR's orientering om valget i de andre EU-lande mangler også. Vist præsenterer DR de danske kandidater, men ikke umiddelbart de europæiske partigrupperinger, som de danske politikere tager del i, og hvad de står for. Danskerne sidder jo ikke som en dansk gruppe i Parlamentet- det er som om, at det ikke er gået op for DR, at dette er et europæisk valg. Oven i købet et valg, der har langt større betydningen på befolkningernes dagligdag end de lokale valg efter, at Europa-Parlamentet i realiteten er blevet et andetkammer i EU.DR bærer et stort ansvar for, at befolkningen er uvidenhed om EP-valget og for at mange ikke agter at stemme den 7. juni.DR bør fremover i det daglige vægte EU-stoffet langt stærkere og få EU-vinklen med, når samfundsspørgsmål er på dagsordenen. Risikoen er ellers, at vi ellers forsumper i uvidenhed, og at det er den snævre nationale synsvinkel, der bliver enerådende. Det går ikke i den globaliserede verden, som vi lever i.LigegyldighedDR har en særlig public service forpligtigelse, som er aftalt med Kulturministeriet, hvoraf det fremgår, at DR "skal styrke danskernes viden om og forståelse for den verden, der omgiver Danmark".Med den udlægning af public service-forpligtelsen og den brug af licensmidler og statstilskud, som DR her lægger for dagen i forbindelse med valget til Europa-Parlamentet den 7. juni, er det DR selv, som med sin redaktionelle linje kommer til at 'binde os på mund og hånd'!I sidste ende gælder det kampen for demokratiet og for vores indflydelse på Europas udvikling.Holdes vi i uvidenhed på grund af for ringe mediedækning, udhules vores demokratiske rettigheder. Den danske befolkning lades i stikken og vil reagere med ligegyldighed og sig-selv-nok!Erik Boel er landsformand for Europabevægelsen
