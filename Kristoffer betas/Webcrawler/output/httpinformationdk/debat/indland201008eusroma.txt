Er EU's romadebat fisefornem?
Dansk frimodighed støder sammen med europæisk høflighed i spørgsmålet om romapolitik. EU-parlamentarikeren Jens Rohde (V) har fået en række af sine kolleger på nakken for sine bramfri udtalelser. Kritikerne er fisefornemme, lyder det fra Venstre


Må en politiker sige, at »de romaer, der er blevet udvist, kom ikke for at arbejde, men for at tigge og begå kriminalitet?«Det gjorde Venstres EU-parlamentsmedlem Jens Rohde til Politiken i går, men ikke så snart var han blevet citeret, før talsmanden fra den socialdemokratiske gruppe i EU-parlamentet kaldte udsagnet »ulækkert« og sammenlignede synspunktet med Storbritanniens deportation af kriminelle til Australien fra 1788 til 1868.Selv om Jens Rohde ofte møder kritik for sine udmeldinger, er han ikke alene i romasagen.»Hvis jeg skal være helt ærlig, så kunne jeg også sagtens have sagt det samme,« siger Venstres integrationsordfører, Karsten Lauritzen, der ikke kan se noget særlig »ulækkert« ved Rohdes udmelding.»Den passer fint ind i den almindelige danske debat, og der er ikke noget odiøst i det, han siger. At klandre ham er udtryk for berøringsangst og bedrevidenhed, som ikke forholder sig til problemerne,« siger Lauritzen.KleptomanerBåde svenske, belgiske og polske politikere har også langet ud efter den danske romapolitik, siden der blev udvist 23 romaer fra Danmark. Og de franske romaudvisninger har for alvor fået debatten til at blusse op på europæisk plan.Ser man isoleret på den danske debat, stikker Rohdes udsagn ikke ud fra mængden af politiske udmeldinger. Den konservative folketingskandidat Nikolaj Bang har over en bred kam kaldt romaer for »kleptomaner«, og også Københavns socialdemokratiske overborgmester, Frank Jensen, har udtalt sig kritisk om romaer som samlet gruppe. Frank Jensen konstaterede i sommer, at »vi kan ikke acceptere, at romaerne bor i lejre«, hvorefter han henvendte sig til justistministeren og efterlyste en klarere udvisningsstrategi.Og det skulle han få, lød svaret fra Lars Barfoed (K), der lovede at udvise pengeløse romaer, i så vidt omfang som den europæiske lovgivning overhovedet tillader.»Hvis vi ikke sørger for at sende dem hjem, viser vi, at Danmark er et sted, hvor man bare kan campere rundt omkring i parker og forladte bygninger med den kriminalitet, der er risiko for følger med. Det kan jeg som justitsminister ikke acceptere,« sagde ministeren til TV-Avisen.Og den danske debat er helt fin, mener Karsten Lauritzen, der mener, at det snarere er de europæiske kritikere, der træder ved siden af, når de stejler over Rhodes syn på den konkrete udvisningssag:»Rohdes holdning er sådan set afbalanceret, og jeg forstår ikke den fisefornemme europæiske bedrevidenhed. Det er et faktum, at der er problem her, men i stedet for at forholde sig til substansen i debatten, bruger man kræfter på at pege fingre af dem, der udtaler sig,« siger han.Frimodig med måde»Hvis de farer i flint over, hvad Rohde har sagt, så skulle de bare have hørt de andre danskere,« siger også EU-ekspert fra CBS, Uffe Østergård, der mener, at debatten er udtryk for, at dansk bramfrihed clasher med europæiske korrekthed.»Den danske debat er kendetegnet ved en frimodighed, hvor man kalder en spade for en spade, men med globaliseringen må vi nok vende os til at være mere høflige i omgangen,« siger Østergård og beskriver den offentlige debat på europæisk plan som mere politisk korrekt og til tider »overfladisk høflig«.Muhammed-krisen var også et eksempel på, hvordan den danske tone kan opleves meget upassende uden for Danmarks grænser. Og ligesom dengang er der i romaspørgsmålet en dobbelthed forbundet med problemstillingen, mener Uffe Østergård. Han peger på, at det på den ene side er udmærket, at danske politikere 'tør' forholde sig til kernen af en problemstilling i et direkte sprog, mens det på den anden side er problematisk, hvis tonen kammer over i en generaliserende undertrykkelse, som også risikerer at hæmme muligheden for politisk indflydelse. Ofte udlignes sammenstødet af, at »danske politikere bliver meget friserede, når de kommer i Europa-parlamentet,« beroliger Uffe Østergård.System ikke gearetJens Rohde annoncerer dog, at han »agter at tage bladet fra munden igen«, hvis debatten kommer op i parlamentet.»Vi skal ikke generalisere, og det gør jeg heller ikke. Jeg forholdt mig til den konkrete sag. Men der er en reel problemstilling, og så nytter det ikke, at man sidder i et land, som ikke er belastet af problemerne og gør sig klog på det. Vi er hverken ondskabsfulde eller racister. Det er et spørgsmål om ikke at underminere vores samfundsstruktur,« siger Rohde, der er spændt på, om Socialdemokraternes Dan Jørgensen agter at indtage samme standpunkt, som gruppefællerne i parlamentet, når debatten skal tages op.Dan Jørgensen ønsker slet ikke, at forholde sig til den konkrete kritik af Rohde:»Det kommer hurtigt til at handle om fnidder, og i virkeligheden burde spørgsmålet ikke være så vanskeligt,« siger han og påpeger, at der allerede findes klare regler, som skal overholdes, hvad enten det drejer sig om tyskere eller romaer.Helt så let bliver det dog ikke, vurderer Uffe Østergård:»Romaerne er det helt store europæiske problem. Der er formodentlig 10 millioner mennesker, som ikke rigtig er til at integrere, og alle strides om, hvis problem og skyld det er. Vores traditioner og markeder og myndigheder er klædt meget dårligt på til at håndtere de spørgsmål.«
