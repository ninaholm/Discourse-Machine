Krigen mod den levende verden
På 40 år har verden mistet over 50 procent af sine vildtlevende hvirveldyr – findes der noget klarere fingerpeg om, at vores livsform er fundamentalt afsporet?


I denne måned kunne Verdensnaturfonden fortælle os, at verden på 40 år har mistet over 50 procent af sine vildtlevende hvirveldyr (pattedyr, fugle, krybdyr, padder og fisk).For så vidt forlænger den moderne æra en to millioner år gammel megatrend: Tabet af en stor del af den afrikanske megafauna &ndash; sabeltigre, kæmpehyæner og amphicyonider (&rsquo;bjørnehunde&rsquo;) &ndash; faldt sammen med urmenneskets skifte til en kødholdig kost.Efterhånden som mennesket spredte sig til andre verdensdele, kollapsede megafaunaen også her. Faktisk kan den mest pålidelige indikator for den første ankomst af mennesker overalt siges at være det pludselige tab af store dyr. Levesteder, som vi i dag opfatter som uberørte &ndash; Amazonregnskoven eller koralrev for eksempel &ndash; er i virkeligheden mærket af tabet af de fleste af de store dyr, som førhen beboede dem og spillede vigtige roller i deres naturlige processer.Siden har vi arbejdet os længere ned gennem fødekæden og tyndet ud i også de mindre rovdyrs og de mellemstore planteæderes rækker. Der synes at være en eller anden disposition i menneskehjernen, der forhindrer os i at holde inde og driver os til at blive ved med at kappes med hinanden og ødelægge vores omverden.Hvad vi ser nu, er ikke desto mindre en radikal eskalation: En hastighed i udryddelse og ødelæggelse af levesteder, der overstiger selv den udvikling, der skete under de første bosættelser i Nord- og Sydamerika for 14.000 år siden, da en hel halvkugles økologi blev forvandlet gennem en ildstorm af udslettelse, der stod på i blot et dusin generationer, og hvor det store flertal af kæmpe hvirveldyr forsvandt for altid.Mange mennesker henviser til overbefolkning, og ingen tvivl om at det er en væsentlig faktor. Men to andre tendenser har udviklet sig endnu hurtigere. Den første er stigningen i forbruget; den anden den teknologiske naturudnyttelse. Hvert år bliver nye pesticider, nye fisketeknikker, nye minedriftsmetoder, nye teknikker til industriel behandling af træer udviklet. Vi udkæmper en stadig mere asymmetrisk krig imod den levende verden.Mister mere end vi fårHvorfor fører vi denne krig? I de rige lande, som foranlediger meget af denne ødelæggelse ved sin umættelige appetit på importvarer, har det meste af vores forbrug intet at gøre med opfyldelse af menneskelige behov.Dette slår mig hårdere end noget andet: Misforholdet mellem, hvad vi mister, og hvad vi får. Den økonomiske vækst i et land, hvis primære og sekundære behov er dækket, går ud på at udvikle stadig mere ubrugelige ting for at imødekomme et stadig svagere begær.F.eks. har et ønske om underholdning medført en eksplosiv vækst i forbruget af tusindvis af ton metal og plast, ofte blandet sammen i komplekse elektroniske nymodens anordninger: legetøj til børn og voksne. Og underholde kan de vel for en stund, men derpå bliver de gemt af vejen i et skab, og før eller siden finder de, stort set ubrugte, vej til lossepladsen.I et samfund, der tæppebombes med reklamer og drives frem af vækstimperativer, bliver nydelse reduceret til hedonisme og hedonisme til forbrug. Vi dyrker forbruget som en kur mod kedsomhed og for at udfylde det tomrum, som en følelsesløs, atomiseret kultur skaber.Vi bekymrer os stadig mindre om de ejendele, vi køber, og skiller os stadig hurtigere af med dem. Alligevel er udvindingen af de råmaterialer, der er nødvendige for at producere dem; forureningen, der indgår i deres produktion; den infrastruktur, støj og afbrænding af brændstof, der skal til for at transportere dem, ved at smadre en naturlig verden, der er uendeligt mere fascinerende og kompleks end de ting, vi producerer.Flertallet taberEt af de mest bemærkelsesværdige kendetegn ved de seneste årtiers vækst i den rige verden er, hvor få mennesker der har nydt godt af den. Ifølge en undersøgelse fra 2012 har USA&rsquo;s rigeste 1 procent fået andel i ikke mindre en 93 procent af den indkomststigning, som væksten har leveret. (Se Striking it Richer af Emmanuel Saez, Berkeley University). Selv med vækstrater på to procent eller mere oplever flertallet en forringelse af deres arbejdsvilkår, mere beskæftig-else på kortvarige kontrakter, udhuling af lønmodtagerrettigheder og en gradvis afvikling af det sociale sikkerhedsnet, som vores forældre nød godt af.Arbejdstiden stiger, lønningerne stagnerer eller falder, arbejdsopgaverne bliver mindre meningsfulde, mere stressende og sværere at løse. Digitale kommunikationsstrømme fylder vores hoveder og blokerer for al eftertanke. Hvad og hvem skal denne vækst tjene?Den skal tjene de mennesker, der leder eller ejer banker, hedgefonde, mineselskaber, reklamebureauer, lobbyvirksomheder, våbenproducenter osv. Den skal tjene børshajerne og de skattelyeksilerede velhavere med deres offshore-konti. Alt imens alle vi andre bliver bildt ind, at denne ordning er både nødvendig og ønskelig gennem et system af markedsføring så intensivt og altgennemtrængende, at det svarer til hjernevask.Et system, der gør os mindre lykkelige, mindre sikre, og som indsnævrer og forarmer vores liv, men alligevel præsenteres som eneste mulige svar på vores problemer. &rsquo;Der er intet alternativ&rsquo; &ndash; til at fortsætte ud over afgrunden.Forbruget hos de spektakulært rige er tusindvis af gange større, end hvad de fleste mennesker kommer i nærheden af at opnå. Meget af den naturlige verden ødelægges, for at de superrige kan udstyre deres yacht-er med mahognidæk, spise frisk tunsushi, drysse pulveriseret næsehornshorn over deres mad, lande deres private jetfly på flyvepladser hugget fra sjældne græsarealer og afbrænde lige så meget fossilt brændstof på en dag, som den globale gennemsnitsborger gør på ét år.Har vi ikke nået punktet, hvor vi må bryde endegyldigt med endeløs vækst på en planet med begrænsede ressourcer? Hvis ikke nu, hvornår så?&copy; The Guardian og Information Oversat af Niels Ivar Larsen
