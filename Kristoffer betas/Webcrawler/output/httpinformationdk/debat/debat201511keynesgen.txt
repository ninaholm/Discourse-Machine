Keynes er genopstået
Rundt omkring i verden er vi vidne til en markant politisk drejning mod venstre. Spørgsmålet er nu, hvor længe Nordens socialdemokratier vil forblive urokkelige i deres tro på nyliberalismen
Justin Trudeau vandt det canadiske valg på et løfte om at føre socialdemokratisk politik og føjer sig dermed til den drejning mod venstre, der også er set i en række europæiske lande.

Med Justin Trudeau i spidsen vandt Det Liberale Parti det canadiske valg i sidste måned på et løfte om at føre socialdemokratisk politik. Partiet fremhæver statens betydning som grundlag for at genrejse velfærdsstaten. I USA fremstår den erklærede socialist, senator Bernard &rsquo;Bernie&rsquo; Sanders som en populær demokratisk modkandidat til Hillary Clinton og påberåber sig inspiration fra Skandinaviens socialdemokratiske velfærdsstater. I Storbritannien viser valget af socialisten Jeremy Corbyn som ny Labour-leder også en ny drejning mod venstre, som vi også ser i Spanien, Portugal, Italien og Grækenland med valgsejre i Grækenland til det venstresocialistiske Syriza og i Portugal til venstreblokken, Bloco de Esquerda.De nordiske socialdemokratiske partier afholder sig dog indtil videre fra at tage del i denne politiske trend mod venstre og søger fortsat støtte i det højreliberale politiske magtcentrum.Er dette, måske fordi de nordiske højrepartier er mere imødekommende? Næppe. Eller skal der først en dybere krise til, før de socialdemokratiske partier går i samme retning?Hvorom alting er, har de nordiske socialdemokratier indtil videre forsømt at udvikle et selvstændigt politisk-økonomisk alternativ til markedsliberalismen og den neoklassiske økonomiske teori, som højresiden søger fremmet.International variantAlternativet findes imidlertid i den teori og politiske tilgang, som kendes som nykeynesianisme. Denne tilgang, som Canadas Trudeau har tilsluttet sig, understreger &ndash; ganske som den originale keynesianisme, som John Manyard Keynes udfoldede i sin The General Theory of Employment, Interest and Money &ndash; behovet for øget statslig institutionel og økonomisk intervention over for stigende arbejdsløshed og økonomisk afmatning. Men hvor den oprindelige keynesianske variant er designet til en national politik, er nykeynesianismen også indrettet på international investerings- og finansieringspolitik i f.eks. EU-regi. Nykeynesiansk økonomi tager også større hensyn til kortsigtede svingninger i økonomien. Det kan dreje sig om kortsigtet statslig investering i jobskabelse og uddannelse.Stramnings- og sparepolitikker under lavkonjunkturer afvises af nykeynesianerne. Stadige sænkninger af renter og skat for at sætte gang i økonomien er heller ikke et virkemiddel med effekt under en konjunkturnedgang, hævder de.De to amerikanske nobelprisvindere i økonomi, Joseph Stiglitz og Paul Krugman, er vor tids bedst kendte eksponenter for denne makroøkonomiske teori. De repræsenterer faglig prestige på højt niveau. De læses, og der refereres til dem, men de er indtil videre blevet afvist af den politiske magt i Europa. Afvisningen har vist sig tydeligt i forbindelse med de stramningstiltag, som EU og IMF har pålagt kriseramte lande som Grækenland. Stiglitz&rsquo; og Krugmans modargumenter er konsekvent blevet overset.Men i kølvandet på flygtninge- og migrationskrisen ser EU&rsquo;s syn på betydningen af statslige redskaber og interventioner ud til være under forandring. Genkomsten for keynesiansk politik, med et statsvenligt og internationalt solidaritetsperspektiv, kræver åbenbart finanskrise, eurokrise og flygtningekrise.Drastiske konsekvenserSer vi økonomerne Stiglitz og Krugman under ét, indtager de i dag samme centrale rolle som økonomen John Maynard Keynes i mellemkrigsårene. Hans teori skabte grundlaget for en politisk vej ud af den dybe internationale økonomiske depression, der bredte sig fra 1929. Hans teorier blev samlet op af de nordiske socialdemokratier og realiseret som vellykket politik i de første årtier efter Anden Verdenskrig.Den nordiske model og politik bygger på en aktiv stat, på statslige institutionelle og økonomiske interventioner, fagforeningsmagt, social udjævning og forøgede offentlige udgifter. For Keynes var dette nødvendigt i en kapitalistisk økonomi i krise for at genoprette og bevare en samlet effektiv efterspørgsel og købekraft med fuld beskæftigelse som mål. På den måde kunne både arbejdsledighed og inflation etableres på et lavt og stabilt niveau.Udbygningen af den nordiske keynesianske velfærdsstat i efterkrigsårene med omfordeling og universelle rettigheder, politisk ledet af socialdemokratiske partier, blev et vigtigt element for at opretholde stabil efterspørgsel i disse landes samfundsøkonomier. Samtidig med at socialdemokraterne kunne realisere deres store ideer om social og økonomisk udjævning og retfærdighed.Før Keynes&rsquo; generelle teori udkom i 1936, rådede en klassisk liberal økonomisk politik. Denne var kendetegnet ved markedstro, offentlige stramninger, sparepolitikker og privatiseringer. Dette var de politiske elementer, som skulle kurere Mellemkrigstidens økonomiske depression. I vor tid hersker også stramnings-, spare- og privateriseringspolitikker som svar på finanskrise og eurozonens gældskrise. Tydeligst ser vi de negative udslag af den såkaldte austerity-politik i det kriseramte Grækenland, men i de nordiske lande ser vi lignende svar på lignende problemer &ndash; regeringen ønsker mindre stat, offentlige stramninger og privatisering: De styres af liberal nyklassisk økonomisk teori.Afvikling af privatiseringDe praktiske reformer, som logisk følger af Stiglitz&rsquo; og Krugmans nykeynesianske ideer og teorier, vil i en nyliberal optik få drastiske konsekvenser. De vil betyde afvikling af privatiseringsprogrammer og tilbageføring af privatiseret fysisk infrastruktur som jernbaner, vandforsyning, telekommunikation og social infrastruktur som børnehaver, skoler og omsorgstjenester til staten som ejer og operatør. De vil betyde en omfattende regulering af erhvervslivet, skattereformer og økonomisk omfordeling med sigte på social retfærdighed og udjævning, øget købekraft og med en potentiel forøgelse af de offentlige udgifter som konsekvens.Den primære uenighed mellem nyklassiske og nykeynesianske økonomer drejer sig om, hvor hurtigt pris og indtægt (købekraft) justerer sig på markedet. De nyklassiske økonomer forudsætter, at dette sker på en fleksibel måde, at tilbud og efterspørgsel afbalancerer sig selv (&rsquo;den usynlige hånd&rsquo;), uden at der opstår ledighed og inflation.Nykeynesianske økonomer som Stiglitz og Krugman afviser den forudsætning og hævder, at markedet ikke magter at tilvejebringe balance alene. Der må statslige interventioner og reguleringer til for at sikre købekraft og effektiv efterspørgsel. Uden dette vil prisstigninger skabe inflation parallelt med svigtende købekraft i form af ledighed og fattigdom. Der opstår så en negativ, nedadgående spiral. Konsekvensen bliver en socioøkonomisk krise som den, vi ser i Europa i dag, med svigtende investeringer, høj ledighed og social nød i mange lande.Men det er ikke let for de nordiske socialdemokratier i opposition at gennemtrænge den nyliberale ortodoksi. Siden det feudale system med centraliseret statsmagt i form af kongemagt, kirke og adel blev tvunget i knæ i Europa for 250 år siden, har antistatslig liberalisme spredt sig i alle retninger. Samme ideologi er også trængt ind i den nordiske model, hvor den har rokket ved den grundlæggende idé om en aktiv og stor stat, der skal sigte på stabilitet og udbygning af velfærdsstaten.Dagens nordiske samlingsregeringer er urokkelige i deres tro på nyliberalismen og fører aktivt og ensidigt en politik for deregulering, frie markeder og markedsgørelse af offentlige velfærdstjenester. De beskærer velfærdsstaten og giver skattelettelser til de rigeste, helt i modstrid med keynesianske principper om social og økonomisk udjævning som begrundelse for bl.a. bevarelse af købekraft, effektiv efterspørgsel og fuld beskæftigelse.I nykeynesiansk økonomisk teori og politik kan den nordiske socialdemokratiske bevægelse genfinde et teoretisk fundament, ganske som den gjorde i klassisk keynesianisme i årene efter Anden Verdenskrig.Noralv Veggeland er professor i offentlig politik ved Høyskolen i Lillehammer.&copy; Noralv Veggeland og InformationOversat af Niels Ivar Larsen
