FOLK



 Boko Haram
Det går hårdt til i Nigeria, hvor denne gruppe nu overgår IS i årets blodsudgydelser. Snesevis er dræbt siden 13, november. Senest tog to kvindelige selvmordsbombere 11 tilfældige mennesker med sig i døden torsdag.
Onlinesolidarisk
Det fortsatte blodbad afkaster dog nul registrerbare onlinesolidaritetstilkendegivelser. Her var der lige en gylden chance for de selvgode, der skosede frankofile for selektiv medfølelse, men når ikke engang de gider, hvor er vi så?
Dominique Revert
Spilletstedet Bataclan drejer ikke nøglen om, selv om 89 koncertgæster blev terrorofre 13 november. ’Vi vil være tunge om hjertet i lang tid’, siger Bataclans bestyrer, men ’vi åbner helt sikkert igen’. Vive Bataclan!
Phuc Dat Bich
En australier af vietnamesisk oprindelse klager i dagbladet The Independent sin nød over alle de blokeringer, han oplever på sociale medier på grund af sit navn, som han insisterer på er autentisk asiatisk.

