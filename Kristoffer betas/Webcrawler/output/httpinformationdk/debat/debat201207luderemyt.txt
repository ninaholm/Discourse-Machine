Ludere, myter og politik



Det er ufint, når Information 28. juli giver Pro-Sentret i Norge skylden for den misforståelse, at der skulle være dokumenteret en øget forekomst af vold mod sexarbejdere efter kriminaliseringen i 2009. Fejlen er skabt i medierne. Pro-Sentret skriver klart i sin rapport, at det statistiske materiale ikke giver belæg for nogen fast konklusion:»Om sexkøbsloven har ført til ændringer i voldsforekomsten, blandt de, som sælger sex i Norge, vil vi formentlig aldrig få svar på,« hedder det blandt andet.Hele sagen stiller også Informations leder 24. juli i relief. Anna Von Sperling argumenterer her for, at der bør være mere fokus på ideologiske og principielle spørgsmål i forbindelse med køb og salg af seksuelle tjenester og mindre på, om sexarbejderne nu har det godt eller skidt. Men det er mildt sagt ikke mere politik, vi står og mangler i den debat. Politiske ønsker om, hvordan virkeligheden skal være, har for længst undermineret danskernes — herunder politikernes — viden om, hvad der faktuelt foregår.Derfor kan Center Mod Menneskehandel og deres samarbejdspartnere tale vidt og bredt om alle de handlede kvinder, de møder — uden at de har været i stand til at identificere mere end ganske få ofre for menneskehandel om nogen overhovedet.Derfor kan politikere og andet godtfolk tale om rockere og mafiaer, der styrer branchen — uden at man nogensinde rent faktisk har fundet bordeller organiseret af kriminelle. Og derfor taler man stadig om tvangsprostitution, som om dets eksistens var en kendsgerning — uden at man nogensinde har fundet et tilfælde, hvor en person er tvunget til sexarbejde.Unikt statistisk materialePro-Sentret i Norge er stærkt politisk engageret i debatten, og de er imod kriminalisering. Det har skaffet dem mange fjender i Norge, og der falder da sikkert også engang imellem en finke af panden for dem.Men centret er — som i denne sag — overordnet blandt de mest saglige kilder. Deres statistiske materiale om sexarbejdere på gaden burde få langt mere opmærksomhed fra medier og politikere i Danmark, hvor det er umuligt at få de relevante organisationer – primært Center Mod Menneskehandel og KFUK’s Sociale Arbejde — til at sige noget konkret om deres erfaringer.Steen Thorup Kristensen, journalist og blogger
