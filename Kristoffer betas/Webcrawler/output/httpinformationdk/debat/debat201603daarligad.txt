Dårlig administration er SKAT’s mindste problem
Den globale magtbalance mellem stater og virksomheder er blevet forrykket fundamentalt, og det udfordrer hele grundlaget for den danske model. Vi er gået fra skattestat til gældsstat
Skattely som her på Gibraltar udgør et langt større problem for SKAT end de aktuelle administrative skandaler, mener dagens kronikør.Arkiv

SKAT har aldrig været den mest populære del af den offentlige administration. Derfor har en række danske regeringer uden de store protester udsultet SKAT økonomisk og eksperimenteret med en lang række mislykkede forsøg på effektiviseringer og nye managementmodeller. Det har ført til det administrative rod, som nu har kostet staten milliarder.Men selv hvis det administrative niveau havde været i topform, ville de danske skattemyndigheder være pressede. For de seneste år er der sket massive forskydninger på skatteområdet på globalt plan. Finansiel liberalisering har skabt et globalt skattesystem, hvor det er nemmere end nogensinde at undgå beskatning. Det skaber stigende problemer for finansieringen af velfærdsstaten og er med til at forøge den stigende økonomiske ulighed.Den europæiske velfærdsstat har med den tyske sociolog Wolfgang Streecks ord udviklet sig fra enskattestattil engældsstat, hvilket jeg vender tilbage til. Det altoverskyggende problem er, at vores politikere har manglet viljen og modet til at konfrontere de massive finansielle interesser, som nyder godt af den udvikling, som jeg vil skitsere i denne kronik.Det mest åbenlyse problem handler om de store formuer gemt i skattely. I sagens natur er disse formuer skjult for både myndigheder og forskere, og det er derfor svært at give et klart billede af problemets omfang.Toppen slipperI løbet af de seneste år er blandt andre den franske Berkeley-økonom Gabriel Zucman dog begyndt at kaste lys på området. Zucman, der har arbejdet med Thomas Piketty i forsøget på at kortlægge fordelingen af formuer og indkomster blandt de allerrigeste, anslår, at otte procent af den globale velstand er gemt i skattely. I 2014 er der tale om 7,6 billioner dollar&ndash; dette enorme tal omfatter f.eks. ikke penge på almindelige bankkonti og udgør derfor et mindstemål for problemets omfang.Problemet med de skjulte formuer er ikke blot, at statskasserne bliver snydt for milliarder. Problemet er også, at det stort set kun er store firmaer og de allerrigeste, der har ressourcerne til at gemme deres penge for skattemyndighederne. Dermed får vi reelt en situation, hvor toppen af samfundet bliver fritaget for skattebyrden, som bliver overladt til middel- og arbejderklassen. Samtidig med at de ikke betaler for statens udgifter, nyder rigmænd og firmaer altså stadig godt af den fysiske og juridiske beskyttelse fra staten samt adgang til gratis adgang til infrastruktur og uddannet arbejdskraft.Zucmans løsning på det stigende problem med skattely er en global database over ejerskab over alle formuer. Dette kan danne baggrund for en mere effektiv beskatning samt åbne for en global formueskat. Teknisk er dette ikke svært, idet enkelte stater allerede registrerer ejerskab &ndash; her bakkes Zucman op af blandt andre den engelske skatteekspert Richard Murphy &ndash; problemet er snarere, at lande som Schweiz, Luxembourg og Singapore nægter at registrere dette af politiske grunde.Stigende skattebyrdeProblemerne med SKAT kan dog langtfra begrænses til spørgsmålet om skattely. Sociologen Wolfgang Streeck fra Max Planck-instituttet i Køln taler om, at den skattefinansierede velfærdsstat har været i en langvarig krise, der har sine rødder i den økonomiske krise i 1970&rsquo;erne.I løbet af 1950&rsquo;erne og 1960&rsquo;erne voksede staterne i Vesten i økonomisk omfang via udvidelsen af en lang række velfærdsservicer såsom sundhed, pension og arbejdsløshedsunderstøttelse. Disse ekstremt populære velfærdsordninger blev finansieret ved en stigende skattebyrde på middel- og arbejderklassen samt af selskabs- og formueskatter. Da de første årtier efter krigen samtidig var præget af høje vækstrater, betød disse skattestigninger ikke noget væsentligt indgreb i lønninger eller profitter.Det ændrede sig imidlertid med 1970&rsquo;ernes krise og faldende vækstrater, som betød pres på både lønninger og profitter og villigheden til at betale regningen for det stigende niveau af velfærdsgoder. Samtidig så vi opkomsten af en politisk højrebølge med skattelettelser som politisk hovedkrav. Jeg tænker på Fremskridtpartiet herhjemme og Reagans højrefløj hos republikanerne i USA.Deres program begyndte at slå igennem politisk i løbet af 1980&rsquo;erne og 1990&rsquo;erne. Ikke bare det nye højre, men politikere fra de fleste partier så nu ikke længere nye skatter som en legitim måde at skaffe penge til yderligere udgifter. Der var imidlertid stadig en lang række sociale problemer, som staterne samtidig var nødt til at bekæmpe. Ikke mindst i forbindelse med den massearbejdsløshed, som ramte de vestlige lande i 1980&rsquo;erne.Udhuling af skattegrundlagetFlere og flere politikere vendte sig i stedet mod at udstede statsobligationer. Yderligere blev statens indkomst udhulet af en bølge af skattelettelser. Skatterne på selskaber, formuer og de højeste indkomster blev sænket markant i de fleste lande, men skatten på almindelige indkomster forblev faktisk relativ stabil.Den udvikling har langsomt udhulet en betydelig del af skattegrundlaget. Dermed har Danmark og de moderne vestlige stater altså ifølge Streeck bevæget sig fra en skattestat til en gældsstat. Statens udgifter er i højere og højere grad baseret på udstedelse af statsobligationer.Og disse statsobligationer bliver i høj grad købt af de samme grupper, som har sparet store beløb i skat. Dermed skaffer staterne midler til sociale programmer fra de samme grupper. Men fordi det er via gæld, har staten nu store udgifter til rentebetalinger på disse penge. Denne udvikling er kun blevet værre efter den finansielle krise i 2008, hvor de store bankpakker betød, at statsgælden voksede kraftigt i de fleste europæiske lande.Selvforstærkende problemerProblemerne med den manglende skattebetaling er på lange stræk selvforstærkende. Den stigende koncentration af formuer betyder, at de rigmænd og virksomheder, som nyder godt af hullerne i det globale skattesystem, har rigelige ressourcer til at beskytte deres interesser. De kan bruges på kampagnebidrag eller til at mobilisere lobbyister og tænketanke imod tiltagene til en mere effektiv beskatning.Samtidig betyder den stigende gældsbelastning, at staterne i dag er langt mere afhængige af de internationale finansmarkeder og på den måde mindre villige til at lægge sig ud med nogle af de store finansielle spillere, som nyder godt af skattely. Statens salg af DONG til Goldmas Sachs via et skattely i Luxembourg er et klart eksempel på den tættere integration mellem stat og finansmarked.Det hullede skattesystem er et af de største problemer for finansieringen af velfærdsstaterne i årene fremover. Og de mange huller betyder, at skatteregningen bliver skubbet fra multinationale selskaber og kapitalejere og over til almindelige lønmodtagere, der ikke har midlerne til at udnytte de legale og illegale måder at undgå beskatning.Udfordringerne for skattemyndighederne er ikke så meget tekniske og administrative, men snarere en mangel på politisk vilje til at konfrontere de massive finansielle interesser, som nyder godt af status quo. Det er svært at se den vilje komme fra det nuværende politiske system. Hvis der skal rettes op på de seneste årtiers skævvridning af skattebyrden, kommer det til at kræve et folkeligt pres på det politiske system.Rune Møller Stahl er ph.d.-studerende på Institut for Statskundskab på Københavns Universitet
