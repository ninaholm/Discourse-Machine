Radikal realpolitik
LEDER


Tænkte vi det ikke nok: Martin Lidegaard (R) er realpolitiker. Søndag begrundede udenrigsministeren i Berlingske, hvorfor han har forsonet sig med den tyrkiske regerings arrogance over for kravet om en forklaring på, hvorfor den mistænkte for drabsforsøget på Lars Hedegaard blev løsladt fra et tyrkisk fængsel midtvejs i en aftalt udleveringsprocedure:&raquo;Når vi ikke tager mere alvorlige diplomatiske skridt, er det selvfølgelig, fordi vi er stærkt afhængige af at have et godt samarbejde med Tyrkiet og omvendt, både i forhold til at bekæmpeforeign fightersog danske krigere, og fordi Tyrkiet har været meget hjælpsom med at få danske gidsler ud af Syrien. Og vi kan jo desværre ikke udelukke, at vi kan komme til at stå i samme situation igen. Derfor er der mange interesser på spil, og derfor skal vi selvfølgelig også sørge for, at de skridt, vi tager, har de rigtige proportioner.&laquo;Lars Hedegaards krav på beskyttelse mod manden, der sigtes for forsøg på at slå ham ihjel, ofres altså på den diplomatiske kynismes alter. Efter at statsministeren lige som justitsministeren skruede sig op i det skingre felt, konstaterer Lidegaard udiplomatisk de faktiske forhold i jihad-industrien: At det stedse mere sinistre og totalitære Tyrkiets militære samarbejde med Islamisk Stat (som Danmark er i krig med!), eksempelvis skildret af frafaldne IS-krigere til Newsweek i august, gør det nødvendigt at undvige misstemning med yderligere pres. Ministerens figenblad er, at sagen bringes op i Europarådet, der ikke har indflydelse på noget som helst. Det blad er vissent.Det kan ikke udelukkes, at der er truffet en lokumsaftale med de tyrkiske myndigheder om, at hvis de skulle støde på den løsladte, sender de ham fluks til Danmark. Men det har ministeren ikke sagt højt. Han har kun sagt, at en dansk statsborgers retskrav reelt tilsidesættes i en mulig højere sags tjeneste. Velkommen til den virkelige verden.
