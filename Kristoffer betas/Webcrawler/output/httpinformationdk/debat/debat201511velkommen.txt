Velkommen i min boble
Det er 20 grader i november i Washington D.C., og det skal forstås i mere end én forstand. USA er både ved at koge over og gå fra hinanden på samme tid


Berigtigelse&raquo;Klummen &raquo;Velkommen i min boble&laquo;, som Information bragte 2. november 2015, indeholdt denne passage:&nbsp;&raquo;Før 1960&rsquo;erne deltog amerikanere på tværs af alle klasser i en traditionel fælles kultur baseret på et borgerligt, socialt engagement, der værdsatte dyder som ægteskab, flid, ærlighed og religiøsitet &ndash; krediteret somAmerican Exceptionalismaf Alexis de Tocqueville i klassikerenDemokrati i Amerika.&laquo;Information er blevet bekendt med, at samme formulering optræder 12. februar 2012 i L.A. Times anmeldelse af en bog af forfatteren Charles Murray, &rsquo;Coming Apart: The State of White America, 1960-2010&rsquo;.Pointen er Murrays, formuleringen efter alt at dømme L.A. Times&rsquo;, hvilket burde være nævnt.&nbsp;Information beklager fejlen.&laquo;---&nbsp;Vi er i november. Det burde blive koldere snart. Jeg savner en sprød, klar vinterhimmel og lune sweatre. Der er tre uger til thanksgiving, kalkuner ogpecan pie, men her i den amerikanske hovedstad kørte jeg så sent som i sidste uge rundt med taget nede på min bil, og mine børn spillede bordtennis iført shorts på terrassen. Termometret står på 28 grader i solen &ndash; 21 i skyggen.&raquo;Det føles, som om vi bor i en regnskov,&laquo; sagde min 10-årige drømmende forleden. &raquo;Hvis ikke det var, fordi der er mange farlige dyr i denrigtigeregnskov, så ville jeg rigtig gerne flytte til Australien.&laquo;Australiens regnskov er dog noget mindre farlig end de fattigere og kriminelle dele af Washington, som han aldrig har hørt om. Det eneste, han kender til, er her, hvor han har boet, siden han var ganske lille: en velstående middelklasseboble, hvor haverne er velpassede og husene store, ryddelige og rene. Hos os bor de to procent (har min 13-årige regnet ud for mig).Vi er et tidstypisk eksempel på en familie i et USA, der ikke længere hænger sammen som samfund, og hvor forskellige gruppers kulturelle referencepunkter er galakser fra hinanden.Heroverfor vil eksperter indvende, at supermagten altid har været en ret løs føderation og historisk har haft klassesamfundet i sit dna. Det er sandt, men i de seneste år har opsplitningen for alvor taget fart.Før 1960&rsquo;erne deltog amerikanere på tværs af alle klasser i en traditionel fælles kultur baseret på et borgerligt, socialt engagement, der værdsatte dyder som ægteskab, flid, ærlighed og religiøsitet &ndash; krediteret somAmerican exceptionalismaf Alexis de Tocqueville i klassikerenDemokrati i Amerika.Rige og fattige giftede sig stort set samtidig, manden arbejdede, og kvinden gik oftest hjemme. Det er klart, at det gjorde en voldsom forskel, om lønnen var 12.000 eller 120.000 dollar om året, men på tværs af klasseskel så folk det samme i tv, gik i kirke samme steder, familiestrukturen var intakt og den amerikanske drøm blev delt af flertallet.Sådan er det langtfra nu. Flere undersøgelser har dokumenteret, at demokrater og republikanere i højere og højere grad lever i to radikalt divergerende forestillinger om deres hjemland.De forskellige socioøkonomiske grupperinger deler heller ikke længere kultur, normer og levevis. Tværtimod burer borgerne sig inde i mediebårne &rsquo;meningssiloer&rsquo;, hvor de udelukkende udveksler holdninger med ligesindede, uanset om de er til højre eller venstre, om de er optaget af miljø, indvandring, familiepolitik eller religion. Resultatet er ikke bare, at de forskellige grupperinger har hver deres holdninger &ndash; de har også adgang til forskellige fakta.Og hvis man vil have et synligt bevis, skal man blot tune ind på kabel-tv. Det ville være umuligt at overbevise en marsmand om, at konservative Fox og venstreorienterede MSNBC talte om det samme land.I den konservative dystopi er alle traditionelle værdier i skred. USA er på vej mod en status som et spansktalende bøssefeministland uden kristne værdier. Præsident Obama er en skabskommunist, der er ved at sælge USA&rsquo;s supermagtsstatus til Rusland, mens han serverer a-våben til iranerne på et sølvfad.På MSNBC forholder det sig modsat: En grådig finanselite udsulter den amerikanske middelklasse på bedste kasinokapitalistiske vis. Her styrer racistiske politibetjente; her trives overvågning og dødbringende droner, mens USA driver verden mod dommedag ved at ignorere klimaforandringerne.Faldgruberne ved så radikal en polarisering af samfundet er åbenlyse. Hvis alle kun taler med dem, de er enige med, kan vi ikke forstå de andre længere, for vi er kun vant til at høre på os selv. Velkommen til livet i mit ekkokammer.Annegrethe Rasmussen er udenrigskorrespondent i Washington D.C.Klummen er udtryk for skribentens egen holdning
