Tror de, vi er idioter, eller hvad?
Hvorfor skulle moderne kritiske og rationelle mennesker, herunder årets konfirmander, dog interessere sig for Gud, når de derved bevæger sig ud i et område for ufornuft og overtro? Forårets kirkelige højtider kan blive en prøvelse for den intellektuelle redelighed, medmindre præsterne respekterer udfordringen fra moderniteten og viser, at modernitet og kristendom ikke behøver at være uforenelige
Påskens store fortælling er Jesu sidste dage blandt os dødelige inden korsfæstelsen, der sikrede ham evigt eftermæle.Illustration: Gustave Doré/Scanpix

Kan moderne mennesker med fornuften og den intellektuelle selvrespekt i behold tro på Gud? Kan man tage en religion alvorligt, der opererer med mytologiske forestillinger om Gud &rsquo;deroppe&rsquo; i sin himmel, opstandelse, Jesus, der farer til himmels osv. uden at havne i uærlighed og selvbedrag? Er de forestillinger, man tillægger Gud, ikke projektioner af menneskeskabte ønskedrømme om f.eks. en beskytter &rsquo;deroppe&rsquo;? Så hvorfor skal man dog interessere sig for Gud?Kristendom er i dag nødt til at tage udfordringen fra disse modernitetens spørgsmål alvorligt. Ellers havner den i overtro og intellektuel uredelighed; man kan ikke overtage et forældet verdensbillede uden selv at blive forældet og utroværdig. Eller som Henrik Nordbrandt tænkte om de voksne, da han som barn skulle lytte til noget, han opfattede som det rene vås: &raquo;Tror de, vi er idioter, eller hvad?&laquo; Nok en tanke, som adskillige af forårets konfirmander også vil tænke, mens de er til præst.Forårets magiOg med rette kan de spørge: Hvad med påsken som er en af de højtider, der er allermest ladet med overnaturlige begivenheder? For at svare på det kan man gå en omvej omkring det, der snart er lige for øjnene af os: foråret.Foråret, som det f.eks. findes hos den færøske digter William Heinesen (1900-1991), der har anbragt følgende strofe af en gammel kinesisk digter som motto i sin erindringsbogTårnet ved verdens ende(1976):Venner se, græsset grønnestræt er min fodhårløs min skaltandløs min mundsløret mit bliksnart farer jeg heden,men mit hjerte blomstrerog dyb, dyb er i aften min grønne lykke.Der er magi i foråret; det kan beruse enhver: den unge konfirmand på vej ind i livet og den aldrende digter på vej ud af livet. Heinesen finder overskud i at indgå i en større sammenhæng, i at livet er større end hans liv, i at livet fortsætter efter ham. Græsset grønnes uafhængigt af ham. Der er en slags evighedsdimension i livet.Den oplever Heinesen som grøn lykke, den kan man fornemme og lade sig beruse af, når foråret udsender bølger af lyd, farver og bevægelse. Men hvorfor ikke blive stående ved forårserfaringen i sig selv &ndash; stærk som den er? Hvad kan en religiøs tolkning tilføre og gøre godt for? Kan forårserfaringen tolkes i moderne kristendom og tilføres en ny og væsentlig dimension uden at sætte fornuften over styr?Ja, det er i hvert fald bestræbelsen i moderne tolkninger af påskebudskabet om Jesu opstandelse: Fortællingen om, at Jesus ikke bare dør, men opstår igen, forstås så ikke bogstaveligt, men som et billede.Sagt religiøst: Budskabet om opstandelsen er budskabet om, at Jesu liv ikke kun var hans individuelle præstation, der forsvandt i graven med ham. Men budskabets påstand er, at hans liv var fyldt af guddommeligt liv, der derfor også er i menneskenes liv nu.Sagt ikkereligiøst: Der er et kraftfyldt potentiale i menneskelivet for overskridelse af frygt og selvbeskyttelse.Forskellen mellem opstandelsesbudskabet og Heinesens budskab er ikke den tilgrundliggende erfaring, men tydningen af denne erfaring. Heinesen erfarer en livskraft, der ikke beror på ham selv, men er ham givet. Opstandelsesbudskabet strider ikke imod Heinesens grønne lykke, men det udvider den ved at guddommeliggøre denne livskraft.Gud som mere end et enten-ellerForholdet mellem erfaring, forståelse og religion var ikke mindst religionsfilosoffen og teologen K.E. Løgstrup (1905-1981) optaget af. Han mente simpelthen, at der er vigtige fænomener i denne verden, man bedst forstår, når man tolker dem religiøst.Han repræsenterer en modernitetsteologi, der tager det alvorligt, at de mytologiske forestillinger hører et svundet verdensbillede til. Men den teologi mener samtidig, at forestillingerne kan tolkes, så de kan sige det moderne menneske noget vigtigt. Alternativet er for denne teologi ikke, at enten kasserer man Gud &ndash; og læser det måske som en række gode historier i en spændende eventyrsamling &ndash; eller også tror man på Gud og må så tage det hele med: Gud i fuld mytologisk skrud, omgivet af himmelske engle og overjordisk musik med mulighed for at herske i denne verden, udkaste moralske direktiver og f.eks. stå bag jordskælv eller sygdom.Man tvinges ikke til at vælge mellem sin erfaringsverden og springet ud på det dybe vand og troen på et svundet verdensbillede. I modernitetsteologien fastholder man, at f.eks. udtrykket &rsquo;Gud Fader&rsquo; er et billede, der ikke skal forstås bogstaveligt. Gud er ikke bogstavelig talt en person &rsquo;derude&rsquo;. Men det betyder ikke nødvendigvis, at så er &rsquo;Gud selv&rsquo; også kun et billede. Selv om man ikke opfatter billederne om Gud som troværdige, kan man godt opfatte Gud som troværdig.En frisætning af livetOg der kan så oven i købet, mener K.E. Løgstrup, peges på erfaringer, som gør tanken om Gud nærliggende, f.eks. erfaringer af kærlighed som en magt, som den enkelte ikke selv kan skabe. Det er muligt at gøre sig tanker om Gud uden blindt og tankeløst at overtage Biblens eller traditionens forestillinger. F.eks. tyder Løgstrup magten i kærlighed som Guds magt, der holder livet oppe. Løgstrup har dermed en form for svar til danske digtere, der i Det Moderne Gennembrud forholdt sig afvisende til kristendom. F.eks. J.P. Jacobsen, der lader romanpersonen Niels Lyhne drømme om &raquo;den dag, menneskeheden fri kan juble: Der er ingen Gud &hellip; Først da bliver himlen det fri, uendelige rum, i stedet for et truende spejderøje. Først da bliver jorden vor &hellip; Og hvilken intensitet vil det ikke give livet, når alt skal rummes i det, og intet er lagt hen udenfor&laquo;.For kristendom behøver ikke at være ensbetydende med ufrihed, ufornuft og overtro. Moderniteten er religionskritisk, som den er kritisk over for al udefra kommende autoritet; imidlertid er den ikke nødvendigvis ateistisk.Blot ligger det i moderniteten, at religion skal være selvbestemt. Det er det enkelte individ, der antager religiøse holdninger, fordi det vil det og har gode grunde til at antage en religiøs holdning. Det skal ikke suspendere fornuften. Det er det krav, en modernitetsteologi som Løgstrups opfylder. I Løgstrups tolkning er kristendom ikke ensbetydende med gold dogmatik og overtro, som Niels Lyhne oplever det, men nærmest det modsatte: frisætning af livet. Den dybde i tilværelsen, der forbinder kærlighed, livfuldhed og glæde ved at være til &ndash; det er fra påske til pinse, hvad kristendom kan siges at handle om.Fornuft og troFor det moderne menneske er det et uopgiveligt krav at tænke selv, at tænke forfra og at vriste sig fri af en afhængighed af traditionerne; en grundlæggende kritisk holdning og en skepsis over for alle sandheder er uopgivelig. Og altså også mulig over for de kirkelige højtider og tilknyttede gudsbilleder.Det interessante ved modernitetsteologien er, at den kan diskuteres, og at den kan diskuteres ud fra erfaringer. Ifølge Løgstrup kan alt, hvad der kan tydes religiøst, også tydes irreligiøst &ndash; bare ikke så godt. Han mener, at der er en dybde, der forsvinder i den irreligiøse tolkning. Og det er vel at mærke noget, man kan diskutere i et intellektuelt rum: Med andre ord behøver konfirmanden altså ikke at parkere sin fornuft og intellektuelle redelighed uden for kirkedøren.&nbsp;Preben Brock Jacobsen er forfatter til essaysamlingen &rsquo;Modernitet, kristendom og etik&rsquo;, der udkommer på Forlaget Systime den 1. maj. Han er pensioneret gymnasielærer i religion og dansk
