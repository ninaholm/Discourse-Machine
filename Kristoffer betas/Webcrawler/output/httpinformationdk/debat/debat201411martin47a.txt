Martin, 47 år: Undervisningsparate børn er forældres ansvar
»Samarbejdet mellem skole og hjem må bygge på det helt grundlæggende princip, at forældrene gør deres børn klar til at modtage undervisning.«


 At pålægge den enkelte lærer det fulde ansvar for, at de børn, der møder op i skolen er undervisningsparate, er ren galimatias. Samarbejdet mellem skole og hjem må bygge på det helt grundlæggende princip, at forældrene gør deres børn klar til at modtage undervisning. Det vil i praksis sige, at de sikrer, at børnene er klar til at sidde stille, til at modtage beskeder, til at følge direktiver og til at deltage aktivt i undervisningen. Hvis dette er på plads, kan læreren nøjes med at bruge sin autoritet til at formidle læring.Alt for ofte ved børn ikke, hvordan man opfører sig. Som ikke kan indordne sig i et fællesskab, og som derfor tvinger læreren til at bruge sin autoritet på et område, hvor han slet ikke har noget at gøre: opdragelse.
I min bog bør skolen og hjemmet indgå en kontrakt, der siger, at når børnene starter i skole, er de klar til at modtage undervisning i et klassefællesskab. Er de ikke det, skal de ikke komme på skolen. Så må forældrene hente deres børn, tage en snak med dem og fikse det, som skal fikses for, at barnet igen kan passe sin skole, uden at ødelægge det for andre elever og de lærere, som arbejder hårdt for at lave den bedst mulige undervisning.

