Forældet idé om statsborgerskab



Debatprogrammet ’Ordet er dit’ på P1 havde den 22. maj spørgsmålet om dobbeltstatsborgerskab på dagsordenen, som blev diskuteret i forhold til nationalitet, identitet og loyalitet. Jeg kan godt forstå, at statsborgerskab indikerer nationalitet og rusker i ens forestillinger om tilhørsforhold og rødder, men det er på tide, at man indser, at mange af disse forestillinger er baseret på forældede ideer om, at der til et land hører en nationalitet, et sprog og en kultur.Det er ikke en hemmelighed, at vi lever i en tid, som er præget af deterritorialisering, globalisering og transnationale forbindelser. Forskningenbåde i udlandet og nationalt har i mange år vist, hvordan mennesker i stigende grad skaber multiple tilhørsforhold og på denne måde navigerer i et komplekst landskab af mere eller mindre lokale eller transnationale ’her’ og ’der’.Forskningen viser desuden, at multiple tilhørsforhold ikke er det samme, som at man er splittet eller rodløs – det skaber tværtimod potentiale for øget refleksion og udvikling af sociale ressourcer. At høre til er ikke kun et spørgsmål om et rødbedefarvet pas. Det er forbundet med følelsen af at være hjemme, og denne følelse kan være decentraliseret i mange lokationer og kontekster.Forhandler tilhørsforholdI mit ph.d.-studie af unge muslimer i religiøse fællesskaber blev det tydeligt i de unges fortællinger, hvordan de konstant forhandler spørgsmålene om, ’hvor’ man kommer fra, i forhold til ’hvem’ man er.Svarene på disse spørgsmål viser, atbelongingskabes på mange måder. Det er for eksempel muligt at føle sig hjemme på Amager, hvor man altid har boet, og samtidig forstå sig selv som en, der hører til Irak. De to italesættelser er ikke modsætninger, men udtryk for, at dét at skabe tilhørsforhold er en flerstrenget proces.Pointen er, at man ikke bliver mindre ’dansk’ af følelsen af at være forbundet til et andet sted end Danmark, hvis man vel og mærke udvider sin forståelse af tilhørsforhold.For begreber som hjem og hjemland, identitet og nationalitet og loyalitet og danskhed behøver ikke at være en og samme størrelse.Iram Khawaja, ph.d.ved Aarhus Universitet (DPU)
