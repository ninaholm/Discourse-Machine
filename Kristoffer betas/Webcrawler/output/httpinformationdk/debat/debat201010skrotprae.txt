Skrotpræmie skal kombineres med hyppigere bilsyn

I øjeblikket er over 43 procent af vores biler over ti år gamle. Med et årligt syn i stedet for et syn hvert andet år bliver det muligt at finde de biler, der er gået op i limningen på grund af alder og slid og sørge for, at de ikke forurener alt for meget, mener Arne Willerslev-Legrand, der altså er direktør for Applus+ Bilsyn.

Dansk Folkepartis forslag i forbindelse med finanslovsforhandlingerne om at forhøje skrotpræmien til 15.000 kr. er et vigtigt skridt i den rigtige retning for at reducere antallet af gamle stærkt forurenende biler. Men regeringen og oppositionen bør af hensyn til danskernes sundhed lukke et forlig, der også inkluderer hyppigere bilsyn på biler over otte år.Kræftens Bekæmpelse oplyser, at luftforureningen i Danmark øger risikoen for lungekræft med 30 procent. Samtidig viser tal fra Danske Regioner, at der hvert år dør ca. 400 danskere som følge af luftforureningen fra vejtrafikken. En stor del af den forurening stammer fra ældre biler, der stiger eksplosivt i øjeblikket.Fra 2004 til 2010 er bestanden af personbiler over ti år vokset fra ca. 675.000 til over 900.000. Samtidig er gennemsnitsalderen på de danske biler i løbet af de seneste 10 år steget med ét år til 9,3 år  den højeste alder, som Danmarks Statistik har registreret siden 1993. Udviklingen forventes at fortsætte, fordi gennemsnitsalderen på de 50.000-60.000 brugtbiler, som årligt importeres, er mere end 11 år.En højere skrotpræmie giver på den ene side mange bilkøbere et økonomisk incitament til at skifte den gamle bil ud med en ny, der forurener markant mindre.Intet trylleslagMen en forhøjet skrotpræmie fjerner på den anden side ikke alle brugte biler med et trylleslag. På grund af de høje bilafgifter vil det relativt set stadig være meget dyrt at købe en ny bil i Danmark. Derfor vil mange andre danskere i de kommende fem til ti år beholde den gamle bil i garagen  og måske erhverve sig endnu en brugt bil, når det er tid til udskiftning.Derfor skal vi også skærpe vores opsyn med de stadig flere, stadig ældre og stadig mere forurenende biler.Hvert år syner Applus+ Bilsyn over 500.000 biler, og vores statistikker viser, at forekomsten af forureningsfejl  og i øvrigt fejl på sikkerheden  på brugte biler stiger stærkt med alderen. F.eks. har brugte biler over 10 år fem gange så mange fejl på de dele, der bestemmer, hvor meget en bil forurener, sammenlignet med en bil under fem år. Biler over 15 år har 20 gange så mange forureningsfejl.I øjeblikket er over 43 procent af vores biler over ti år gamle. Med et årligt syn i stedet for et syn hvert andet år bliver det muligt at finde de biler, der bogstavelig talt er gået op i limningen på grund af alder og slid og sørge for, at de ikke forurener alt for meget.
