Løn som fortjent



Over hele Europa appellerer politikerne til folkets ansvarlighed: Forlang ikke lønstigninger i krisetider!Politikerne og deres embedsmænd har ret i, at det holder konkurrenceevnen nede, når lønninger og offentlige udgifter holdes oppe. Derfor burde det forekomme naturligt for politikere og embedsmænd, at de selv som de første lever op til den ansvarlighed, de efterfølgende forventer af befolkningerne.Derfor er det fornuftigt, at Danmark sammen med Storbritannien og seks andre EU-lande i et brev til EU-Kommissionen opfordrer til en kritisk gennemgang af løn- og pensionsvilkårene i EU’s egne institutioner. Det manglede bare.Men skrig og skrål lyder i disse dage, fordi finansminister Bjarne Corydon (S) stilfærdigt i Politiken onsdag ytrede en klar forventning om, at de ansatte i EU’s institutioner tager deres egen medicin ved at ’vise tilbageholdenhed’ med egne løn- og pensionsvilkår.Niks, det kan ikke komme på tale, lyder automatreaktionen fra Sylvie Jacobs, præsident for den største faglige organisation for EU-ansatte: »Vi koster småører. Set i den store sammenhæng giver det ikke mening af spare i personaleomkostningerne,« udtalte hun til Politiken.Rene håndører er der dog ikke tale om. Vi taler om månedlige lønrammer på op til137.000 kroner for embedsmænd, der i øvrigt betaler mellem otte og 45 procent i skat.I weekenden opgjorde den britiske avis, The Sunday Times, at hele 3.000 ansatte i EU tjener mere end Storbritanniens premierminister David Cameron.Bjarne Corydon gør derfor ret, når han gør den danske position klar: Selvfølgelig må EU’s ansatte gå forrest i den løntilbageholdenhed, de forlanger af andre.Det kan selvsagt ikke redde EU’s kollapsede budgetforhandlinger, men det kan yde et nyttigt bidrag til projektets politiske legitimitet. Teknokraterne i Bruxelles har bedre råd til at gå ned i løn end til at miste yderligere folkelig opbakning.&nbsp;
