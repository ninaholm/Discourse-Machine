FOLK



 Esben Lunde
Miljøministeren har fået kritik for sin opdatering om Auken-familien. Hvad få har bemærket er det totale fravær af punktummer i ministerens sprog, f.eks. er der 126 ord uden et punktum, men det kan i hvert fald ikke være plagieret, for sådan skriver ingen.
Svend Auken
Ministeren har dummet sig, fordi han skriver »endnu en Auken er kørt ud på et sidespor«. Det mener ekspert i sociale medier, Benjamin Rud Elberth: »Han går jo reelt også efter en død mand – Svend Auken ... og det kan folk bestemt ikke forstå,« siger han.
Margrethe Auken
Margrethe Auken virker heller ikke videre forstående: »Hvis man for alvor skulle til at tæske ham, så er han nem at krølle sammen. Han skal ikke ønske sig en familie-vendetta, hvis det er det, han vil i gang med,« siger hun til eb.dk. Don’t mess with the Aukens!
Flittige danskere
Ministeren bruger ordet »Produktionsdanmark« i sin opdatering. Det er et fint ord for Udkantsdanmark, som mange i provinsen finder stødende. Men hey, vi er altså også nogle her i storbyen, som producerer noget. Og vi føler os ekstremt krænkede, at I ved det!

