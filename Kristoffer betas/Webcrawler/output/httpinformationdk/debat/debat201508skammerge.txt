Skammer Georg Metz sig?
Pia Kjærsgaard spørger, om der blandt de kulturradikale og på venstrefløjen findes den mindste selvransagelse over, at tingene har udviklet sig, som de har? At man glemte at lytte til befolkningen? At man ikke tog deres bekymringer alvorligt?


Godt gemt af vejen i Informations spalterhygger Georg Metz sig hver fredag i sin klumme Intermetzo, som vel efterhånden er ligeså gammel som selve avisen. Der er noget støvet og forældet, men også charmerende og nostalgisk, over klummen. Det er røsten fra 1970&rsquo;ernes og 80&rsquo;ernes venstrefløj, tilsat sproglig skabagtighed.En fast bestanddel hos Georg Metz er en tantet forargelse over verdens foranderlighed, og siden 1995 har Dansk Folkeparti været et fast indslag i forargelsen. Og er med tiden blevet mere rasende og desperat &ndash; specielt da Georg Metz måtte sluge et regeringsskifte i 2001 og nu igen 2015. Ja, tænk, at danskerne kan være så dumme og hensynsløse. Sådan forgår verdens storhed.Alt var lettere i monopoldagene, da Danmarks Radio formidlede sandheden om livet og verdens gang. I dag lever Georg Metz i en forvirret verden, han ikke længere forstår. I Intermetzo den 21. augustbeskæftiger Metz sig en del med min person. Det skræmmer ham, at jeg i en radioudsendelse har udtalt, at jeg sådan set ikke skammer mig over noget, når jeg ser tilbage på mit politiske liv. Underforstået: Jeg er enten bindegal eller komplet uden moral.Men jeg skal da gerne gentage, at jeg ikke skammer mig over noget som helst.Uden at sige det direkte antyder Georg Metz, at min udnævnelse til Folketingets formand mest af alt må sammenlignes med &rsquo;Konen i muddergrøften&rsquo;. Uden tvivl med Roald Als&rsquo; Politiken-tegninger af min person for den indre nethinde. Men det er en præst, der taler til sin lille menighed af sidste dages hellige.Skammer Georg Metz sig? Findes der blandt de kulturradikale og på venstrefløjen den mindste selvransagelse over, at tingene har udviklet sig, som de har? At man glemte at lytte til befolkningen? At man ikke tog deres bekymringer alvorligt? At man ødelagde fagligheden i folkeskolen? Naturligvis ikke, og hvorfor skulle de skamme sig? Vi må jo alle kæmpe for vores synspunkter.Det forunderlige ved et fungerende demokrati er, at det sådan set ophæver skammen.Danskerne vælger selv, hvem der skal repræsentere dem. I Georg Metz&rsquo; verden er befolkningen en uvidende masse, som skal ledes i den rigtige retning af &rsquo;sagkyndige&rsquo; personer.I min verden er danskerne i stand til at skelne ret fra vrang og træffe de beslutninger, de anser for rigtige, når Folketinget skal sammensættes. Den tillid til danskerne har Georg Metz aldrig haft.Pia Kjærsgaard, MF, formand for Folketinget
