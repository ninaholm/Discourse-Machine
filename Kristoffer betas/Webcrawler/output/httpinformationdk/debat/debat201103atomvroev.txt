Atomvrøvl

George Monbiot regner galt, når han opregner kosnekvenserne ved ulykken på Tjernobyl-værket.

I en international kommentar i Information 19. marts forfægter miljødebattør George Monbiot synspunktet, at atomkraft nødvendigvis må være en del af en fremtidig energiforsyning, fordi vi ellers ikke har muligheden for at udfase brugen af især kul, som skaber klimaforandringer.Monbiot er øjensynlig ikke bekendt med det globale energiscenarie fra 2010 udarbejdet af European Renewable Energy Council og Greenpeace. Det bygger på IEAs forudsætninger om f.eks. økonomisk vækst og brændselspriser og viser, at det globale CO2udslip fra energisektoren i løbet af 40 år kan reduceres med 84 procent i forhold til 1990 gennem massiv satsning på energieffektivisering og udbygning med vedvarende energi. Og scenariet viser også, at atomkraften samtidig kan udfases helt i løbet af 30 år og kulkraften 10 år senere.I et forsøg på at undgå prædikatet nuklear jubeltosse opstiller Monbiot dog fem betingelser, som skal være opfyldt, for at han vil acceptere atomkraft. En af dem er, at vi præcis ved, hvordan og hvor det atomare affald skal deponeres. Man må gå ud fra, at han mener slutdeponeres på sikker vis uden risici for de fremtidige generationer, der skal leve med affaldet. I så fald ser det sort ud for opfyldelsen af den betingelse.På trods af 40 års ihærdige anstrengelser i stort set alle lande med atomkraft for at løse dette nukleare affaldsproblem, så er der ikke fundet et eneste sted, hvor man kan slutdeponere det højaktive affald på sikkerhedsmæssigt acceptabel vis i de 100.000 år, det skal holdes totalt adskilt fra biosfæren.Flere risiciHans omgang med sundhedsrisici forbundet med atomkraft begrænser sig til, at det officielle dødstal for Tjernobyl-ulykken i 1986 er 45 mennesker frem til 2005. Men han glemmer, at de mere langsigtede konsekvenser er tusindvis af kræfttilfælde og kræftdødsfald.Chernobyl  Forumopgør antal døde fra Tjernobyl-ulykken frem til 2005 i tusinder. Og i 2009 offentliggjorde Yablokov med flere en rapport, der sammenfattede 5000 studier, hvor man anslår, at der op til 2004 var tale om 985.000 kræftdødsfald som følge af ulykken.Endelig har Monbiot inspireret af den pågående atomkraftulykke, tilføjet en ny - femte - betingelse for at acceptere teknologien. Kort fortalt handler den om, at atomkraftværker ikke skal opføres på fra naturens hånd særlig risikofyldte steder. Ifølge oplysninger fra World Nuclear Association, som omtalt i Information 21. marts, er 20 procent af verdens fungerende atomreaktorer placeret i områder med signifikant seismisk aktivitet.Hvis Monbiot dermed mener, at det alle andre steder er acceptabelt at placere atomkraftværker, så glemmer han, at det ikke kun er jordskælv og tsunamier, der kan føre til ulykker på atomkraftværker  det kan også terrorangreb, strømafbrud og manglende nødkøling samt ikke mindst menneskelige fejl.
