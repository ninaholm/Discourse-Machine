Om at se rødt



Man bør vel starte med at ønske Mads Brügger til lykke medden prestigefyldte pris på Sundance Film Festival i USAfor hans film om Nordkorea,Det Røde Kapel. Det nævnes i Information 1. februar, at filmen var kontroversiel og ledsaget af voldsom debat i Danmark.Mads Brügger udtaler: »Jeg vil lave en film, hvor den bevidste brug af løgn er moralsk forsvarlig«. »Humor er diktaturets værste fjende. Alle diktatorer er grinagtige, og dem, der griner af en diktator, har alle sammen vundet over ham.«Man ser for sig Charles Chaplins filmDiktatorenom Hitler. Den er fiktiv, meget morsom, men også moraliserende til sidst. Brüggers film er moraliserende, men er den morsom? Er den overvægtige dansk-sydkoreanske skue-spiller morsom, hvor han ligner en forvokset karikatur på Kim Il Sung og Kim Jong Il og sætter sig på en pruttepude eller spiller falsk på et musikinstrument?Falsk er det i hvert fald. Er det afslørende, at den anden dansk-sydkoreanske deltager, der sidder skævt i sin kørestol, uopfordret men af høflighed bliver rettet i sin stilling af en venlig kvindelig nordkoreansk hjælper, der bliver mødt med bemærkninger om, at den handikappede mand har sin frie vilje til at sidde, som han vil?Nordkorea er et diktatur, det er selvklart, men menneskene dér er ikke ringere end andre, og de fortjener respekt, selvom systemet også er fuld af løgn, men det er det jo ikke alene om. Nordkorea har en tilbøjelighed til at projicere alle misforhold og ulykker over på USA, men det er også gensidigt. Det fritager ikke landet for kritik. Systemet er ved at kvæles af iltmangel og ved det også godt selv, men søger dog anerkendelse og hjælp, hvor det kan fås. De har nok håbet på lidt positiv pr, som det lykkedes Cuba at få med Wim Wenders filmBuena Vista Social Club. Men det skulle det ikke være. Der var en skjult dagsorden, som titlen også indikerer, hentet fra den antinazistiske kommunistiske spionagecelle under Den Anden Verdenskrig Rote Kapelle.Det Røde Kapeler et oppumpet tyndbenet hastværksarbejde, der ikke fortæller meget om koreanerne, men mere om fordomme  og ingen afsløringer. Det nås heller ikke på fjorten dage. Da vi, det vil sige min samlever og jeg, var udsendt af en ngo som eneste danskere i Nordkorea i et år fra 2004-2005, mener vi at vide mere om landet end Mads Brügger og Co. Det er der ikke kommet en prisbelønnet film ud af, men kun dagbøger. Jeg skal røbe en enkelt insider-viden: Den koreanske leder af den lokale Røde Kors nødhjælpsafdeling vidste ikke noget om tsunamien i 2004, en uge efter det skete anden juledag, før jeg fortalte ham det. Det siger lidt om informationsniveauet i et lukket land. Om det er morsomt, skal jeg derimod ikke kunne sige.
