Cuba fortjener ophævelse af USA's blokade
Fra ebola til jordskælv: I solidaritet med nogle af klodens fattigste har cubanske lægehold reddet menneskeliv i hundredtusindvis


Fire måneder inde i Vestafrikas ebolakrise er Cubas globale førerstilling i indsatsen for at bekæmpe epidemien for længst blevet uafviselig. Nok har USA og andre lande indsat et tusindtal soldater, der hjælper logistisk og bygger behandlingscentre, men WHO insisterer på, at der først og fremmest er brug for sundhedsfagligt kvalificerede hjælpearbejdere. Og her mangler flere vestlige lande endnu at leve op til deres afgivne tilsagn.Den caribiske ø med en befolkning på 11 millioner og en pr. capita-indkomst på beskedne 6.000 dollar var først fremme ved ebolas frontlinje. Cuba har sendt det største kontingent af læger og sygeplejersker: 256 er allerede i marken, hundredvis af flere frivillige er på vej.Og der er god brug for dem. Over 6.000 mennesker er allerede bukket under for sygdommen. Så beskæmmende for de ressourcestærkere, men mindre handlekraftige lande, er Cubas operation, at vestlige politikere har set sig forpligtet til at udtrykke beundring. John Kerry har således betegnet bidraget fra det regime, som USA har forsøgt at vælte i et halvt århundrede, som &raquo;&rsaquo;bemærkelsesværdigt&laquo;, og den første cubanske læge, som blev smittet med ebola, behandles nu af britiske læger, mens amerikanske regeringsembedsmænd lover, at USA vil &raquo;samarbejde&laquo; med Cuba om at bekæmpe ebola.Medicinsk solidaritetsprojektDet er ikke første gang, at Cuba tegner sig for at yde broderparten af hjælpeindsatsen efter en humanitær katastrofe. For fire år siden, da det forarmede Haiti blev ramt af et ødelæggende jordskælv, sendte Cuba også det største medicinske kontingent. Cubanerne stod for at pleje 40 procent af ofrene. Efter Kashmir-jordskælvet i 2005 sendte Cuba 2.400 sundhedsarbejdere til Pakistan, og over 70 procent af de ramte blev behandlet af disse. De efterlod 32 felthospitaler og gav desuden stipendier til 1.000 lokale lægestuderende.Cubas tradition for nødhjælp går tilbage til de første år af landets revolution, men er kun del af en større ekstraordinær global medicinsk interventionisme. Der findes i dag 50.000 cubanske læger og sygeplejersker, som arbejder i 60 udviklingslande. Som John Kirk, canadisk professor i latinamerikastudier, udtrykker det:&raquo;Cubas medicinske internationalisme har reddet millioner af liv.&laquo;I vestlige medier er denne enestående solidaritet imidlertid gået ret upåagtet hen.Cubanske læger har gennemført tre millioner gratis øjenoperationer i 33 lande, fortrinsvis i Latinamerika og Caribien, primært finansieret af Venezuela. Endog Mario Teran, den bolivianske sergent, der dræbte Che Guevara på ordre fra CIA i 1967, fik sit syn genoprettet af cubanske læger i 2007. Selv om Cuba finansierer noget af den nødhjælp, landet yder, er det som oftest modtagerlandet, som betaler. Netop lægehjælp er derfor blevet Cubas største eksport&shy;artikel. Cubas rolle som humanitær stormagt afspejler landets satsning på offentlig sundhed og uddannelse. Denne omfatter ikke bare opbygning af en omkostningslav biotekindustri og en medicinsk infrastruktur, men også alfabetiseringsprogrammer i de udviklingslande, hvori Cuba opererer.Internationalismen er indbygget i Cubas dna. Som Guevaras datter, Aleida, der også selv er læge og har arbejdet i Afrika, siger:&raquo;Vi er afrolatinamerikanere, og vi vil gerne udbrede vores solidaritet til børn af denne verdensdel.&laquo;Men hvad der begyndte som et forsøg på at udbrede Cubas revolution i 1960&rsquo;erne og blev til en militær intervention til støtte for Angolas kommunistiske guerillabevægelser, er nu muteret til verdens mest ambitiøse medicinske solidaritetsprojekt.Blokadens lænkerDenne indsats foregår med lænker om benene: Cuba søges stadig kvalt under den handels&shy;embargo, som USA har opretholdt i snart 55 år. Hvis Barack Obama vil udrette en stor velgerning i de sidste to år af sin præsidenttid, kunne han passende bruge Cubas rolle i ebolakrisen som en åbning til at afvikle denne blokade, der har alvorlige økonomiske konsekvenser for landet.Der er tegn på politisk pres i den retning. New York Times bragte i oktober og november hele fem lederartikler, hvor Cubas globale humanitære indsats roses, embargoen kræves ophævet, og amerikanske bestræbelser på at lokke cubanske læger til at hoppe af kritiseres.Avisens kampagne var foranlediget af, at FN&rsquo;s Generalforsamling for 23. gang skulle stemme om et krav om ophævelse af USA&rsquo;s blokade &ndash; ved denne lejlighed stemte 188 for og to imod (USA og Israel). Blokaden blev oprindeligt indført som repressalier for nationaliseringen af amerikansk ejede virksomheder og siden begrundet med Cubas menneskeretsovergreb. Sidstnævnte hensyn forekommer hyklerisk i lyset af, at USA selv tæller nogle af verdens mest undertrykkende regimer blandt sine allierede.Embargoen kan kun ophæves af Kongressen, der stadig er under indflydelse af arvtagerne efter det korrupte, USA-støttede diktatur, som Fidel Castro og Guevara væltede. Men den amerikanske præsident har ikke desto mindre beføjelser til at opbløde dem væsentligt og genoprette de diplomatiske forbindelser.En anledning for Obama kan komme til april på næste interamerikanske topmøde, Summit of the Americas, som flere latinamerikanske regeringer har truet med at boykotte, medmindre Cuba er inviteret.Hvis blokaden virkelig skulle blive ophævet, vil det ikke blot være et passende udtryk for anerkendelse af Cubas bemærkelsesværdige bidrag til solidaritet i udlandet. Det ville også være en hjælpende gestus over for de hundredtusindvis af nødlidende verden over, der vil kunne drage fordel af et stærkere Cuba, som er befriet for blokadens lænker. Foruden en demonstration af, hvor meget der kan opnås, når solidaritet med mennesker i nød sættes over hensyn til store selskabers profit.Seumas Milne er journalist.&copy; The Guardian og Information Oversat af Niels Ivar Larsen
