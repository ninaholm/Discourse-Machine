Højt spil i Teheran



LEDER:LENIN TILLÆGGES ofte citatet, men det var vistnok Bismarck, der sagde: »Tillid er godt, men kontrol er bedre«. I dag kan det relateres til de to (hver især) regionale stormagter Tyrkiet og Brasilien, der mandag underskrev en aftale med Iran, hvis første punkt knæsætter Irans ret til at udvikle civil atomkraft som medlem af ikke-spredningsaftalen for kernevåben fra 1968, kaldet NTP (Non Proliferation Treaty).Den tekniske side af sagen er irriterende indviklet i avisregi, men groft sagt går arrangementet ud på at opbevare 1.200 kilo lavt beriget uran (tre pct.) i Tyrkiet i den periode, det tager russere og franskmænd at berige og producere 20 pct. uran-brændselsstokke til en bedaget forskningsreaktor i Teheran. I substansen handler aftalen om, at kontrol er bedre end tillid, for Iran har hidtil pure afvist at sende sin lavt berigede uran til Vesten af frygt for, at de ikke ville få den retur.Vesten - eller rettere: USA og EU's sværvægtere - har omvendt insisteret på, at Iran skulle pantsætte sit uran- lager udenlands til gengæld for fransk produceret atombrændsel - man ville forhindre, at iranerne lå inde med mængder, der muliggjorde opgradering til en bombe. Heller ikke her var tillid et kurant alternativ til kontrol. Washington, New York og Bruxelles stoler ikke på iranernes forsikring om, at deres atom-program alene har civile formål.DET GØR VI heller ikke, men lad det nu ligge et øjeblik. Essensen af den indgåede aftale er af vidtrækkende betydning for USA's og EU's politiske fremtid, ikke kun i Mellemøsten, men globalt. For hvad skulle der til, før Iran gik med til det Wien-'tilbud', der blev fremsat af Rusland, Frankrig, USA og IAEA, FN's atom-vagthund, i februar sidste år?To ting: At Iran i mellemtiden har produceret så meget lavt beriget uran, at de 1.200 kilo kun er omkring halvdelen af deres lager, hvor det i oktober var 80-85 procent. Det er altså gratis for iranerne at pantsætte dele af lageret.Og at de to mæglere, Brasilien og Tyrkiet, har begge parters tillid. Tyrkiet er NATO-medlem, Brasilien er leder af klodens 118 ikke-allierede stater  - desuden er begge lande midlertidige medlemmer af FN's Sikkerhedsråd. De har musklerne til at satse højt uden at 'klappe aftalen af', som diplomaterne siger, med amerikanerne. Men Tyrkiets Recep Tayyip Erdogan orienterede Hillary Clinton, før han tog flyet til Teheran og svingede fyldepennen, så hun ikke skulle høre om aftalen i fjern- synet.SVARET FRA WASHINGTON kom i går med Clintons melding om, at Kina og Rusland er med på 'stærke sanktioner'. Hvor stærke, sagde hun ikke, og det er troligt, at de næppe har cigar- styrke. Kina og Rusland har hilst aftalen velkommen, hvilket reelt betyder, at sanktioner vil være virkningsløse. Og det interessante er selvfølgelig, om USA og konsorter vil blokere levering af det opgraderede brændsel, der kun kan produceres i Frankrig, da USA  ikke kan levere som følge af Kongressens sanktionslovgivning.Det ved vi ikke i skrivende stund  - hvad vi ved er, at Iran udadtil har vist god vilje og indadtil skaffet et års respit, hvor de kan tumle med alt det atomhejs, de har lyst til, da aftalen udtrykkeligt knæsætter Irans ret til at opgradere uran, hvilket tre FN-resolutioner har søgt at forhindre. Og som var en klar forudsætning i Wien-'tilbuddet'.Men vigtigst: Aftalen betyder, at Iran nu har den halve verden på sin side, hvor de indtil for en måned siden stod isoleret i atomstriden. Uanset at amerikanerne siger nej - Clinton gav angiveligt Erdogan et 'diplomatisk svar', hvilket betød: 'Vi kan leve med det' - får aftalen konsekvenser i det store format.USA er nødt til udadtil at sige nej for ikke at torpedere den mellemøstlige fredsproces, som Barack Obama har investeret prestige i, og som Israel  givet vil bakke ud af ved en de facto amerikansk forsoning med Iran. Men har USA råd til at tabe Brasilien og Tyrkiet? Det er spørgsmålet i dag, hvor det i søndags var et spørgsmål, om Iran skulle nakkes eller ej.VI VED IKKE, om mullah'erne i Teheran pønser på at fremstille en bombe. Der er ingen håndfaste beviser for militære hensigter, kun løse indicier af samme bonitet som 'beviserne' mod Saddams Irak op til angrebet i 2003.Men banalt ræsonnement tilsiger, at det ikke er så mærkeligt, hvis Iran pønser på det. Iran er omringet af amerikansk militær i alle verdenshjørner  - fra Irak, Afghanistan, Golfen og Centralasien. Israel truer jævnligt med at bombe landet. Men iranerne ved, at har de en bombe, har de ro i lejren.Israel er således også med på bundlinjen - det ville være både nemmere og uden dobbeltmoral at kræve gennemsigtighed med Irans atom- program, hvis Israel var underlagt de samme krav fra det internationale samfund. Men Israel nyder det særlige privilegium, at tillid er bedre end kontrol.Hvorfor mon? e
