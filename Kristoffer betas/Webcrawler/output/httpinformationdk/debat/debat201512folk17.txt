FOLK



 AGF-folk
Det evigt kriseramte super­ligahold AGF ser ud til omsider at møde medgang. Den aarhusianske klub fejrer i disse dage ny træner, sejr i lokal­derby og en nyrig angriber, og som en slags ode vier FOLK sin spalte til den stolte klub.
Glen Riddersholm
I går kom det frem, at Glen Riddersholm afløser Morten Wieghorst som cheftræner. Og en mand, der – efter han sidste sæson vandt ligaen med FC Midtjylland – lod sig fotografere i guldjakkesæt og cigar, bliver et hit i Aarhus.
Kim Aabech
Som bekendt kommer en god nyhed sjældent alene, og i weekenden vandt ’de hvide fra Fredensvang’ over netop FC Midtjylland. AGF’s topscorer, Kim Aabech, lavede det afgørende mål til 2-1 og var af flere grunde glad.
Kim Aabech II
Aabech har nemlig vundet 1,9 mio. kr. ’Jeg sad lidt på nettet, og jeg kan godt sidde og hygge mig på rouletten. Så havde jeg lige 3.000, og jeg ville give den en chance,’ siger han til BT. ’Jeg var bare heldig, det var ’once in a lifetime’.’

