Grønland kan selv
I landets hidtil største demonstration deltog over 600 mennesker, svarende til, at hele Randers dukkede op foran Christiansborg


Nye tiderhedder åbningsnumret på det grønlandske band Sumés debutalbum fra 1973. Og med den nye dokumentarSumé &ndash; Lyden af en revolutionhar multikunstneren Inuk Silis Høegh igen etableret bandet som et værdigt minde. Men filmanmelderen fra den grønlandske avis AG den 10. september savnede dog en kritisk vurdering af, hvad det Grønlanske selvstyre, &raquo;en konsekvens af blandt andet Sumés musik&laquo;, har præsteret eller ikke præsteret, og antyder foruden, at der er gåetKammerat Napoleoni grønlandsk politik.Kammerat Napoleon, en hovedperson i en af Orwells romaner, er tit blevet fortolket som en allegori for politiske bevægelser, der vælter koloniale regimer for blot at fortsætte undertrykkelsen. Et land som Zimbabwe kunne man bruge som eksempel.Ganske vist er Aleqa Hammond, formanden for Grønlands Landsstyre, blevet betegnet som en grønlandsk Pia Kjærsgaard, på grund af sin hang til nationalisme, og som en grønlandsk Lars Løkke, på grund af rodet i bilagene. Men en grønlandsk Robert Mugabe? Det har vi godt nok aldrig hørt før.Ikke en bananrepublikDe grønlandske medier er for svage, skrev Information den 1. oktober. Og &raquo;Bananrepublikken Grønland&laquo;, blev det kaldt i Børsen den 1. oktober. Så alt er ved det gamle? Nej, tværtimod. Nu er der udskrevet valg, og alt tyder på en jordskredssejr til oppositionen.Aleqa Hammonds ministre måtte indrømme, at de ikke længere havde tillid deres formand. Især regeringspartiet Atassut blev stærkt presset af dets ungdomsforening. De unge grønlændere holder ikke længere med magten blot for magtens skyld. I landets hidtil største demonstration deltog over 600 mennesker, svarende til, at hele Randers dukkede op foran Christiansborg.Grønlænderne har taget bladet fra munden; de har udviklet et stærkt og selvbevidst civilsamfund. &raquo;Lyt til Sumé og lær, hvordan man gennemfører en civiliseret revolution,&laquo; skrev folketingsmedlem Lars Emil Johansen i AG, den 10. september. Det har grønlænderne lært. De nye tider, som Sumé sang om, er for alvor begyndt. Grønlænderne kan selv. Også vælte en regering.
