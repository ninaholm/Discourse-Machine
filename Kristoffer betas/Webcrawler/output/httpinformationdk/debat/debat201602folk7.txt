FOLK



 Miljøfagfolk
Det vælter ind med faglig kritik af regeringens såkaldte ’landbrugspakke’. Tre forskere fra Biologisk Institut ved Københavns Universitet bruger ord som »negative miljøeffekter« og »merbelastning af grundvand, søer, fjorde og kystnære farvande«.
Gennempressere
Regeringen søger at presse landbrugspakken igennem over stok og sten. De kritiske høringssvar, der nu er indkom-met, har folketingsudvalget ikke haft mulighed for at se, inden det skrev endelig betænk-ning. »Meget problematisk« kalder udvalget det.
Spinnere
Landbrugspakkens talgrundlag er spundet så udspekuleret sammen, at det indregner en mindre kvælstofbelastning som følge af en øget økologisk produktion. Det vil sige, at folk, der køber økologisk, dermed skaber en ekstra kvote til forurening.
Øko-forbrugere
Hvis man med sit økologiske indkøb er med til at give de forurenende landbrug lov til at forurene mere, gør det økologiske indkøb ikke nogen forskel for miljøet. Det er faktisk lige meget. Mon det generer miljø- og fødevareminister Eva Kjer Hansen?

