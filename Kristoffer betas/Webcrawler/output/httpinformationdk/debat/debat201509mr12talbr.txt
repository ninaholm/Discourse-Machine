Mr. 12-tal har brug for afvænning
Forestillingen om, at 12-talsdrengene altid er superstudenter, der har kurs mod stjernerne og det fede liv, er en forældet kønsslutning. Den testosterone del af klasseværelset kan også sagtens lide af karakterafhængighed og præstationsangst, der skyldes andet end længden på deres penisser og størrelsen på deres muskler


11,7 var mit gennemsnit, da jeg forlod gymnasiet i sommer. Et snit, jeg kæmpede hårdt for igennem tre år &ndash; ikke fordi jeg havde lyst, men fordi jeg ikke kunne lade være. 12-taller var insulinen, der fixede mit ringe teenageselvværd og mindskede ensomheden. I karakterdebatten har 12-talspigerne længe haft patent på at være karakterforstyrrede. Men hvorfor egentlig? Jeg tror på, at selvværd og social status fylder mindst lige så meget hos drenge som hos piger.Jeg har altid været engageret i skolen. Og dog. Tilbage i folkeskolens små klasser var jeg ikke noget orakel. Jeg var, som børn er flest. Glad, smilende og egentlig ikke særlig interesseret i at lære bogstaverne at kende.Omkring 5.-6. klasse ændrede det sig. Lærernes gunst blev mere og mere interessant, og jeg blev hurtig afhængig af ros. Da vi begyndte at få karakterer, blev det værre. Jeg sammenlignede karakterer med mine ligesindede, engagerede skolekammerater og fik en varm følelse i maven, når karakteren bag på min matematikaflevering var højere end deres. Lige så varm og dejlig lykkerusen var, lige så forfærdelig var følelsen, når nogen blev honoreret bedre end mig.Karakterernes indflydelse betød ikke, at jeg ikke tog del i klassens sociale liv. Jeg havde masser af venner, og jeg bidrog til det høje humør i klasseværelset såvel som uden for klasseværelset. Karaktererne definerede mig på ingen måde som person &ndash; endnu.Mit konkurrenceforhold til karakterer kan mange sikkert nikke genkendende til. Emnet er tabuiseret, og mange vil ikke indrømme det &ndash; men det er trods alt de færreste, der ikke kan lide at være &rsquo;bedst&rsquo;. Til en vis grad tror jeg egentlig også, at konkurrence i klasselokalet er sundt. Men der er en grænse.Lykken er kortDa jeg nåede gymnasiet, udviklede mit forhold til karakterer sig til et usundt misbrug. Min gymnasiestart var svær. Jeg savnede de vante rammer tilbage i folkeskolen. Smalltalk var ikke min stærkeste side, og med en generelt sky personlighed oveni hatten blev mødet med nye venner hårdere, end jeg havde forventet. Der gik ikke længe, før jeg fandt ud af, at min berettigelse i klassen skulle findes gennem hårdt skolearbejde. Anerkendelse og lykke gennem karakterer var lettere opnåelig end den, man får gennem gode venskaber og social tilfredsstillelse. Det blev hurtigt et problem.Jeg var nu typen, der satsede 100 procent på skolen, og jeg tjekkede vores skolewebsite hver time for at undersøge, om karakterer for nyligt afleverede skoleopgaver var blevet offentliggjort. Hver gang jeg skulle logge ind på karaktersiden, blev mine håndflader fugtige, som hos en narkoman, der er spændt på kvaliteten af sit næste fix. Var opgaverne ikke blevet bedømt, kunne jeg trippe spændt videre. Nogle gange kiggede jeg på gamle bedømmelser &ndash; men det var aldrig det samme.12. Sådan stod der oftest ud for opgavetitlen, når de rettede opgaver (endelig) blev genuploadet på skolesitet. Arbejdet for et 12-tal var ofte langt og hårdt, og den følgende lykkerus var altid kort. Jeg vidste, at der var en ny opgave i næste uge &ndash; og jeg følte altid, at det var den senest afleverede opgave, der definerede mig.7 på armenSom mit snit bevidner, fik jeg ikke 12 altid. Specielt én karakter satte spor i mig. Jeg formåede kun at præstere et 7-tal til min skriftlige engelskeksamen i 2.g. Den karakter havde nær kostet mig min sommerferie, som min samfundsfagslærer jokede med. Utroligt nok havde han ret. Der gik ikke en dag i sommeren 2014, hvor jeg ikke tænkte på det 7-tal. I en periode overvejede jeg endda at få 7-tallet tatoveret på min underarm, så jeg kunne pine og psyke mig selv til altid at ville præstere fremover.Endnu et tegn på, at min 12-talsbesættelse udviklede sig til en afhængighed i gymnasiet, var at jeg ikke længere sammenlignede mig med andre. I folkeskolen kunne et 10-tal være lige så godt som et 12-tal, såfremt ingen af mine klassekammerater havde fået 12. Sådan var det ikke i gymnasietiden. Her var den eneste modstander mig selv og min besættelse. Jeg ville ikke acceptere andet end 12, da 12-tallerne var mit image. Det image, som jeg levede på, og som gjorde, at jeg følte mig speciel.Hvor får hun det fra?Det såkaldte 12-talsimage &ndash; som er et meget stigmatiserende prædikat &ndash; kender jeg mange, der levede med i deres gymnasietid &ndash; piger som drenge. Jeg har talt med mange gamle venner, der alle fremhæver ulemper og negative sider ved at væremr. 12-tal. Man bliver sat i bås, og man skal kæmpe hårdt, hvis man ikke vil ligge under for titlen.Og hvad gør man så, når gymnasiet endelig er overstået? Det er svært. Man kan fortsætte ræset eller tage tyren ved hornene. Jeg har valgt det sidste og er gået på afvænning. Jeg har påbegyndt et sabbatår helt uden 12-taller og hold nu op, hvor er det tomt. Længslen efter de små, umiddelbare lykkefølelser, som karaktererne gav mig, er erstattet med en lad og deprimeret indstilling til tilværelsen. Jeg er overbevidst om, at det er 12-talsbesættelsen, der har slukket min indre gnist. Den gnist, som gerne skulle gøre mig nysgerrig på verden og på min egen fremtid. Jeg kan ikke vente på, at 12-talsbesættelsen virkelig forlader mit system, så jeg kan finde lykke i mere givende ting end bare tal.Jeg ved godt, at det ikke er alle, der søger tilflugt i karaktererne, som jeg gjorde. Heldigvis, for jeg vil ikke råde andre til følge mit eksempel. Man bliver ikke noget komplet menneske af at have et snit, der sprænger 12-skalaen. Medierne har over flere år bragt historier om ulykkelige 12-talspiger, der bliver usikre på sig selv på grund af deres perfektionisme.12-talssyndromet er på overfladen den perfekte lidelse &ndash; en lidelse, som forældre nærmest kan finde på at prale med på Facebook med uskyldige statusser som: &raquo;Min datter afslutter sin studentereksamen med endnu et 12-tal. Hvor har hun det fra? &laquo;Fagligt stærke, mentalt svageSom samfund har vi et problem. Et problem, som altså også omfatter drenge som mig. Jeg kan skrive under på, at 12-talsbesættelsen er en lidelse, der æder én op indefra. Vi skal huske på, at de fagligt stærke sagtens kan være de mentalt og socialt svageste &ndash; og dem skal vi også huske at hjælpe. Karakterentusiasmen er tit og ofte en usund kompensationsmani, der har rod i personlige problemer. Jeg ved, at jeg træder nogle over tæerne, når jeg skriver sådan. Og ja, man hører om superstudenter, hvis skolegang har været en dans på roser, men når jeg tænker over det, er der noget meget unaturligt i at have 30 12-taller på eksamensbeviset.Jeg beundrer ikke de superstudenter, som forlod gymnasiet med snit over 12. Jeg beundrer de studenter, som forlod gymnasiet med livslange venskaber og drømme, de vil jagte resten af deres liv.Mikkel Toftemann Haagerup er 19 år gammel
