Når systemet snyder
LEDER


Politibetjente skal ikke skrive det i politirapporten, når de har brugt GPS-overvågning i forbindelse med efterforskningen. Det fremgår af en hemmelig instruks fra Rigsadvokaten, som Information beskrev i weekenden.Læs også:&nbsp;Politiet tilbageholder systematisk oplysninger i overvågningssagerInstruksen kan kun læses som ét langt forsøg på at tilbageholde GPS-oplysninger for forsvarer og tiltalte i forbindelse med retssager. Dertil kommer, at politiet blot skriver, at der er foretaget &rsquo;observation&rsquo;, også når der er brugt GPS. Ved ordet observation forstår de fleste formentlig, at det er en politibetjent, der har observeret, men det kan man altså ikke være sikker på.Dermed skjuler politiet bevidst oplysninger om, hvilken type observation der er foretaget &ndash; oplysninger som kan være helt centrale for en sag.Det var også den konklusion, Retten i Randers kom frem til, da en forsvarsadvokat var kvik nok til at gennemskue, at der måtte være brugt GPS-udstyr i en sag om bankbokstyverier. Politiet blev bedt om at udlevere materialet &ndash; det samme skete i en sag i Aalborg.Læs også:&nbsp;&raquo;Det virker ikke særligt betryggende&laquo;Selv hævder Rigsadvokaten, at man har lavet instruksen af hensyn til politiets efterforskningsmetoder. Det virker som et helt tosset argument, for alle ved, at teknikken findes og bruges, og politiet har for otte år siden sågar selv fortalt, at man bruger det i terrorbekæmpelse.I sagen i Randers talte GPS-oplysningerne til politiets fordel. Det ændrer imidlertid ikke på, at det er en grundlæggende rettighed, at man kan få aktindsigt i det materiale, politiet har indsamlet om én i forbindelse med en straffesag.Det er som udgangspunkt forsvareren og den tiltalte, der skal vurdere, hvad der er relevant for den tiltaltes forsvar. I helt særlige tilfælde kan politiet tilbageholde oplysninger for forsvareren ved hjælp af retsplejelovens paragraf 729 c. Men i så fald er det en dommer, der skal vurdere, om det er rimeligt eller ej. Det må naturligvis ikke være politi og anklager, der foretager denne vurdering. Alligevel har man lavet en instruks, som systematisk tilbageholder oplysningerne. &rsquo;Går den, så går den&rsquo;, er tankegangen tilsyneladende.I forbindelse med Tibet-sagen har vi her i avisen kritiseret politiet for at lyve og tilbageholde oplysninger. Der er en syg kultur i politiet, lød det.Rigsadvokaten er den øverste chef for anklagemyndigheden, og instruksen viser desværre, at den syge kultur strækker sig helt op i toppen af systemet. Hvis nogen stadig skulle være i tvivl.
