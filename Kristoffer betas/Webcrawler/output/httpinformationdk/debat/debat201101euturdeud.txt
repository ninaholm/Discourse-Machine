EU skal turde udpege transportsektorens vindere
I en ny rapport foreslår Europa-kommissionens eksperter, at alle grønne transportteknologier skal begunstiges med et ensartet støtteniveau, uanset om der er tale om biobrændsler eller elbiler. Dermed taber de teknologier, der kræver store opstartsinvesteringer, men som i længden udløser større gevinster i form af olieuafhængighed og lavere CO2-udledning
Hvis EU-landene ikke er parate til at give elbilerne s©°rbe°©handling, kommer de n©°ppe til at pr©°ge gadebilledet.

Et ekspertudvalg under Europa-Kommissionen har netop offentliggjort en rapport om transportsektorens fremtidige drivmidler (Future Transport Fuels, FTF). Den skal danne grundlag for unionens videre arbejde med at sikre en transportsektor med høj forsyningssikkerhed og lavt CO2-udslip.Det bør hilses velkomment - med mindre man vælger den mindre høflige formulering: Det var på høje tid. Siden Kommissionen for mere end 10 år siden offentliggjorde sin første grønbog om energipolitikken i EU, hvor man foreslog en 20 pct. substitution af diesel og benzin i vejtransporten, er der ikke sket det store på området. Bio-brændstoflovgivningen er det eneste konkrete skridt i retning af at substituere traditionelle drivmidler, og her er ambitionsniveauet endda reduceret, så substitutionen højst når op på 10 pct., afhængig af hvilke konkrete alternativer, man benytter sig af. Det harmonerer skidt med den stigende erkendelse af, at vi måske allerede inden for de næste 10 år vil befinde os i en meget problematisk olieforsyningssituation.Med det scenarie in mente kunne man have ønsket sig, at rapporten var gået længere i retning af at udarbejde forslag til en egentlig strategi. Ideen er, at en sådan vil følge senere på året efter en offentlig debat af det foreliggende materiale. Det kan man så håbe på.Det meste af FTF-rapporten er en solid, men relativt uinspirerende gennemgang af forskellige transportdrivmidler. Ekspertgruppen har dog vovet pelsen med to korte afsnit om henholdsvisRoad map 2010-2050ogActions 2010-2020. I og med atroadmappenikke foreslår noget konkret, men alene omtaler en række muligheder, er der ikke meget at være uenig i. Anderledes med de foreslåede 2010-2020 Actions. Gruppen foreslår nemlig, at lovgivning og regulering skal være teknologineutral. Det vil sige, at der skal anvendes samme niveau af afgifter eller subsidier på tværs af de forskellige teknologier. Det lyder måske fornuftigt, men holder ikke til en nærmere analyse.For det første er det tæt på umuligt at forestille sig, hvordan 27 medlemslande skulle kunne blive enige om afvejningen af de forskellige elementer (CO2-reduktion, oliefortrængning, innovation osv.), der bør lægges til grund for incitamenterne. Men endnu mere afgørende er det, at ensartede incitamenter fremmer de 'lette' løsninger som f.eks. biobrændstoffer, der hverken slås med høje nicheproduktionsomkostninger eller infrastrukturinvesteringer. Taberne bliver de teknologier som starter op ad bakke (el-biler, biogas), men som på lang sigt har betydelig større - og mere bæredygtigt - potentiale for at levere det ønskede.Vinderen skal kåres'Don't pick the winner' er blevet et mantra i megen økonomisk politik. Som ingeniør er man snarere opdraget til at undgå 'pick the loser' - et imperativ, der indebærer en satsning på noget frem for noget andet. Det er overordentlig vigtigt, at den kommende debat om FTF tager skyldigt hensyn til begge.Samme afgifts- eller tilskudsniveau på tværs af teknologier er den naturlige forlængelse af 'don't pick the winner'-filosofien og begrundes sædvanligvis med højere økonomisk effektivitet elle mindre velfærdstab. Omkostningseffektivitet bør anerkendes af alle, men også at den rene markedsmekanisme har sine begrænsninger. I Klimakommissionen måtte vi forholde os til dette skisma. Derfor anerkendte vi behovet for meget betydelige subsidier til elbiler i opstartsfasen, langt mere, end hvad CO2-besparelsen kan begrunde. Men vi påpegede også, at disse subsidier bør aftrappes i takt med, at et kommercielt marked etableres, så teknologien får lært at køre på egne hjul.EU-ekspertgruppens forslag om teknologineutralitet bliver ikke bedre af, at det bindes op på et krav om at skulle baseres på livscyklusanalyser af de enkelte brændstoffers drivhusgasemissioner. Ikke et ondt ord om livscyklusanalyser. Problemet er imidlertid, at det overser, at argumentet for alternative motorbrændstoffer i langt højere grad er forsyningssikkerhed snarere end CO2-emissionen. Det er netop her transportsektoren adskiller sig skarpt fra f.eks. el-sektoren. Hvis målet alene var at nedbringe CO2-emissionen, er det langt billigere at lave omlægninger i el-sektoren, industrien og bygningsopvarmningen end at satse på biobrændstoffer og elbiler. Men det tilfredsstiller ikke vores behov for at sænke transportsektorens høje olieafhængighed, og det dæmmer heller ikke op for vores stigende økonomiske afhængighed af de lande, der allerede nu akkumulerer store olieformuer, der med tiden vil blive brugt til at opkøbe stadig mere af vores produktionsbasis.I Klimakommissionen var vi blevet bedt om at komme med et bud på, hvordan Danmark med tiden vil kunne frigøre sig fra brug af fossile brændsler som sådan. Det har vi gjort. Der var imidlertid ikke megen stemning i Kommissionen for at gå dybere i spørgsmålet om de enkelte fossile energikilders (kul, olie og naturgas) profil. En sådan analyse ville have vist, at det er olieforsyningssituationen, langt mere end kul eller naturgas, der kan begrunde skridtet fra CO2-reduktion til uafhængighed af fossile brændsler. Det betyder ikke alene, at de vedvarende energikilder må vurderes anderledes i transportsektoren end i f.eks. el-sektoren. Det betyder også, at naturgas som transportenergi bør indgå som et seriøst alternativ, også selv om den er lige så fossil som olie.Markedet er ikke nokStore virksomheder sikrer deres fremtid ved en kombination af økonomisk og strategisk planlægning. Stater - eller EU - har ikke mindre grund til at fastholde det strategiske perspektiv parallelt med det snævert økonomiske, når det kommer til de langsigtede problemer. Det betyder, som et minimum, at vi skal have mod til'pick the potential winners'blandt de mulige transportenergikilder, ligesom vi skal sikre, at de får en chance over for de bekvemme eller interesseorganisationsstøttede teknologier.Uanset om man mener, at vores politikere er valgt for at beslutte eller for at beslutte at lade andre beslutte, er ét sikkert: De energiformer, der på sigt kan reducere transportsektorens olieafhængighed, kommer kun på banen, hvis det besluttes på et højere niveau. Ren og forholdsvis kortsigtet markedsøkonomi er ikke tilstrækkeligt.Som nævnt er ekspertgruppens rapport første trin i en proces, der efter planen skal resultere i et forslag til en egentlig strategi mod slutningen af 2011. Det betyder, at strategien skal drøftes og forhåbentlig besluttes under det danske formandskab i begyndelsen af 2012. Uanset hvem der sidder bag rattet til den tid, er det vigtigt, at regeringen allerede nu engagerer sig i dette vigtige spørgsmål. Det har ligget i hi alt for lnge, både i de enkelte EU-lande og i Bruxelles.PS Umiddelbart som jeg rundede denne kronik af, tikkede der en pressemeddelelse fra Energi- og olieforum ind i mailboksen. Ikke overraskende - og heller ikke forkert - argumenterer Energi- og olieforum for, at elbiler er en urimelig dyr måde at nedbringe transportens CO2-udslip på. Begrundelsen er, at det nordiske el-system i de kommende år vil have et så stort CO2-udslip, at der praktisk taget ingen CO2-fordel er ved elbiler i forhold til energieffektive dieselbiler.Denne argumentation overser, at øget el-produktion frem til 2020 i realiteten ikke medfører øget samlet CO2-udslip pga. loftet over CO2-udslip inden for EU's kvotehandelssystem. Men vigtigere er det, at pressemeddelelsen til fulde viser, hvor hurtigt debatten om fremtidens transportsektor kan blive snæver. For elbilerne bør ikke kun diskuteres i CO2-øjemed. De er også helt nødvendige i kampen for at begrænse olieefterspørgsel og -afhængighed. Hvis alle bare venter, til elbilerne er kommet igennem den omkostningstunge startfase, sker det selvfølgelig aldrig, og oliepriserne bliver derefter. Den omkostningsfaktor glemmes ofte i beregningerne.Jørgen Henningsen er medlem af regeringens klimakommission. Han er tidligere direktør for Europa-Kommissionens Generaldirektorat for Miljø. Han var Kommissionens chefforhandler i FN-processen, der førte til Kyoto-aftalen i 1997
