Svingdør-Turunen
LEDER


 Jovist, politik kan føre til alt, bare man forlader det i tide. Den nu 30-årige Emilie Turunen blev i 2009 valgt for SF til EU-Parlamentet med flotte 35.ooo personlige stemmer. Hun blev næstformand for parlamentets Grønne Gruppe. Da SF slog revner under byrden af sin regeringsdeltagelse, skiftede Turunen i 2013 til Socialdemokraterne. Hun blev tilbudt en S-opstilling, men takkede nej, fordi hun hellere vil have en erhvervskarriere. Og i onsdags blev det meddelt, at Emilie Turunen skal være chef for ’public affairs’ i finanskoncernen Nykredit. Hun skal altså fremover pynte på koncernens ry – og nok også kunne trække på sit hidtidige netværk.Javel så. Som politiker gjorde Turunen det til sin mærkesag at tale harsk om finanssektoren: »Overdrevne lønstigninger og bonusordninger«, »usund kultur«, »skummer selv fløden«, »indirekte statstilskud, fordi de har statens pengetank i ryggen«. I en kronik skrev hun om »de syv banksynder«: »Tyvagtighed, griskhed, storhedsvanvid, fråseri, uansvarlighed, kammerateri og bedrag.«Til Finanswatch siger Emilie Turunen nu om sin karriere: »Jeg arbejder med ting, som jeg kan stå inde for, og sådan er det stadig.«Nykredits kommunikationsdirektør, Trine Ahrenkiel, siger: »Emilie har en meget stor viden om den finansielle sektor og en viden om både Christiansborg og EU-systemet, og det er en kombination, som er svær at slå.«Svingdøren hedder det på amerikansk, når politikere går til erhvervslivet og retur. Døren er også begyndt at svinge på dansk: F.eks. er de fhv. ministre Søren Gade (V), Jacob Axel Nielsen (K) og Gitte Lillelund Bech (V) nu rykket over som lobbyister – dog i fortsættelse af deres politiske sympatier. Med Turunen er det absurd modsat.Nogle lande har en karenstid, før offentlige toppersoner kan blive private interessevaretagere. Men det kan være problematisk at lovgive om folkevalgtes handlefrihed efter deres embedsperiode. Det er nok mere effektivt med lovpålagt åbenhed om forbindelser mellem aktive politikere og lobbyister. Plus at le ad Turunen, hvis hun grinagtigt begynder at modsige sit unge jeg.er forarget over at eks-kommissærer scorer kassen som lobbyister for store banker og virksomheder! Vær med til at... http://fb.me/IoklSYxL— Emilie Turunen (@ETurunen) September 29, 2010
 
