Terror eller kurdernes Al Jazeera?
Jeg er overbevist om, at en lukning af ROJ-TV vil have mange negative konsekvenser for millioner af kurdere. Tv-kanalen er ofte det eneste frie medie i de respektive lande. Mange overgreb på menneskerettighederne ville aldrig komme for dagens lys uden ROJ-TV i luften
Er ROJ-TV talerør for terrororganisationen PKK, eller er det blot en kommunikationskanal for kurderne?

Det arabiske forår, betegnelsen på folkelige protester i en række arabiske lande, har i høj grad fået næring fra frie arabiske tv-kanaler, med al-Jazeera som den mest kendte. Debat og information uden snærende statslig kontrol har sat et nødvendigt lys på magthaveres udygtighed.En knap så kendt tv-kanal erROJ-TVen overvejende kurdisksproget kanal, der anvendes som en meget vigtig nyhedskilde og kulturbærer for de kurdiske mindretal i Tyrkiet, Iran, Irak og Syrien, i alt over 25 millioner mennesker, som lever som etniske og sproglige mindretal i de respektive lande. ROJ-TV er for kurderne, hvad DR var for danskerne, før æteren blev givet fri. Alligevel er ROJ-TV fra i dag på anklagebænken i Københavns Byret.Hvor den danske regering formentligt ser meget positivt på al-Jazeeras rolle, er situationen helt modsat for ROJ-TV. Her har anklagemyndigheden i Danmark rejst en sag med påstand om, at ROJ-TV på forskellig vis har forbindelse til terrorisme, nærmere bestemt til PKK, en militant kurdisk organisation. Det er en offentlig hemmelighed, at sagen er rejst efter pres fra den tyrkiske regering.Anklagerne går primært på, at ROJ-TV gennem sine udsendelser støtter PKK og fungerer som et talerør for organisationen. Der har allerede været retssag med påstand om beslaglæggelse af tv-stationens penge (en sag anklagemyndigheden tabte), og nu skal ROJ-TV så for retten anklaget for støtte til terror. Anklageren ønsker bl.a., at Byretten fratager kanalen retten til at sende fra Danmark.Øget censurJeg kender ikke nærmere til, hvad anklagemyndigheden baserer sin sag på, men jeg er overbevist om, at en lukning af ROJ-TV vil have mange negative konsekvenser for millioner af kurdere. Tv-kanalen er ofte det eneste frie medie i de respektive lande. Mange overgreb på menneskerettighederne ville aldrig komme for dagens lys uden ROJ-TV i luften.Eksempelvis er Tyrkiet et ufrit land for journalister. Der er fængslet så mange, at Tyrkiet ligger helt nede på en 138-plads i pressefrihed, iflg. Journalister Uden Grænser. På et nyligt møde i FN-forbundet bekræftede formanden for den tyrkiske menneskeretsorganisation IHD, at myndighederne nøje overvåger pressen og jævnligt lukker medier, som regeringen ikke er tilfreds med. Jeg har ikke nøjere indblik i pressefriheden i Iran, Syrien og Irak, men mon ikke det står skidt til?Begivenhederne, senest i den arabiske verden, har vist, at verden har brug for en fri presse og ytringsfrihed, hvis der skal ske forandringer i retning af (mere) demokrati og bedre menneskerettigheder. I den forbindelse må der nødvendigvis være brede rammer for, hvad der må formidles. Det er jo er selve meningen med en fri presse. Censur er aldrig en vej frem læs blot den danske grundlov.
