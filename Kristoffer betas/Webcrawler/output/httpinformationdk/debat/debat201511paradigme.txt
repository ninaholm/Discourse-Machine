Et paradigmeskift i patientbehandlingen er undervejs
Hvis det danske sundhedssystem skal overkomme sine massive udfordringer, er vi nødt til at skæve til udlandet. Her har man for længst fået øjnene op for nye behandlingsformer, der kan komplementere de konventionelle


De vestlige landes sundhedssystemer er tynget af omkostningerne til patientbehandling, og adskillige demografiske og økonomiske faktorer tegner et dystert billede. Faktorerne inkluderer a) en meget høj grad af livsstilssygdomme, b) en aldrende befolkning (flere mennesker over 65 end nogen sinde før), c) en sen indgriben i sygdomsforløbet og d) for få forebyggende tiltag.Med den nuværende kurs er der altså ikke meget, der tyder på, at serviceniveauet i sundhedssektoren kan bevares. Og vores sundhedssystem har det vel at mærke ikke for godt i forvejen. I en sammenligning med 15 OECD-lande har Sundhedsstyrelsen rapporteret, at Danmark har et &raquo;over gennemsnittet&laquo; dyrt sundhedssystem, ligger i bund med hensyn til behandling af kroniske sygdomme, forventet levetid, og antal af læger pr. indbygger, mens vi har den højeste kræftdødelighed. Ikke en karakterbog man kan prale af.Konklusionen er tydelig: Den eksisterende symptomorienterede behandlingsform kan ikke alene klare problemerne med økonomien og kvaliteten. Der er behov for nytænkning.Den gode nyhed er, at der inden for det sidste årti har været et paradigmeskift undervejs inden for patientbehandling i USA, Australien og enkelte lande i Europa. Det drejer sig om såkaldt &rsquo;Integreret medicin&rsquo;.Detaljerede spørgsmålSom navnet siger, er der her tale om en integration af moderne, vestlig medicin med tusind år gamle, østlige helbredelsesmetoder, hvor fokus flyttes fra behandlingen af symptomer til patientens totale arbejds-, familie- og omgivelsesmæssige situation (mål, ønsker, værdier, tro, kultur, livsførelse, og relationer til familie). Et eksempel belyser denne forskel: Vi genkender alle situationen, hvor en ældre kvinde falder og brækker armen. På hospitalet får hun armen i gips og bliver sendt hjem umiddelbart derefter med smertestillende medicin og en besked om at tage det roligt.Hvis kvinden derimod går til et center for &rsquo;integreret medicin&rsquo; og bliver behandlet, afdækker lægen samtidig gennem detaljerede spørgsmål, at kvinden måske også føler sig alene og socialt isoleret, har haft balanceproblemer i nogen tid og ofte bliver svimmel, og at hun tre gange i de sidste to år er faldet og haft knoglebrud.Udover medicin til forstærkning af hendes knogler, vil en ernæringsspecialist måske anbefale en calcium- og mineralrig, urtebaseret kostplan, og en terapeut vil udarbejde et yogaprogram tilpasset kvindens behov. Måske vil hun også blive opfordret til at deltage i korsang i en ældregruppe. Og et år efter viser prøver, at kvinden har stærkere knogler, har genvundet balancen og ikke er faldet i det forløbne år. Hun har også fået nye venner og socialt engagement gennem korsangen.Lovende resultaterDet lyder paradoksalt, at et sådant paradigmeskift i patientbehandlingen kan være billigere end traditionel behandling. Men det er faktisk tilfældet.I de sidste 10-15 år har &rsquo;integreret medicin&rsquo; demonstreret lovende resultater, og behandlingsformens samfundsøkonomiske fordele er belyst og beskrevet i hundredvis af rapporter i bl.a. USA og England.Det ansete engelske tidsskrift The Lancet fremhæver i en undersøgelse fra 2004 af 30.000 mænd og kvinder seks steder i verden, at livsstilsændringer &ndash; det centrale koncept i integreret medicin &ndash; kunne forhindre 90 procent af alle hjertesygdomme. Tilsvarende rapporterede Preventive Medical Research Institute fra otte hospitaler, at 80 procent af deltagerne på forsvarlig vis helt kunne undgå hjerte- og karoperationer ved at ændre livsstil. Angina Pectoris-patienter havde en 80 procent forbedring ved at gå fra en konventionel til IM behandling.Andre store, kroniske sygdomsområder har set tilsvarende besparelser. Ifølge Journal of Internal Medicine faldt de direkte og indirekte omkostninger til behandling af diabetikere (alle aldre) med 70 procent ved at gå fra medicinsk behandling til behandling ved hjælp af livsstilsændringer.Integreret medicin går desuden hånd i hånd med den medicinske behandling af stress og depressioner, som i dag koster det danske samfund 14-15 mia. kr. &ndash; 70 procent heraf i tabt arbejdsfortjeneste og produktivitet. En stor del heraf kan spares ved færre ambulante lægebesøg og hospitalsindlæggelser, nedsat forbrug af medicin og lavere forsikringsydelser.Konservatisme og træghedMen hvorfor hører vi ikke meget mere om integreret medicin i Danmark, når resultaterne er så overbevisende både i økonomisk forstand og, lige så vigtigt, i livskvalitet for patienterne?En del af forklaringen er, at forandring tager tid. Det tog to årtier, før akupunktur blev almindelig anerkendt blandt læger. Her halter meditation, yoga, &rsquo;mindfulness&rsquo;, musikterapi og kost- og livsstilsændringer stadig bagefter &ndash; og det er til trods for, at 70-80 procent af den voksne befolkning anvender komplementære behandlingsformer som supplement til konventionel behandling.Vi har (heldigvis) et velreguleret sundhedssystem i Danmark, som sikrer, at patienter behandles med effektive, sikre og gennemtestede produkter og terapier. Det er derfor naturligt, at sundhedsmyndigheder og læger efterlyser klar dokumentation for virkningen af integreret medicin.Problemet er, at den dokumentation, som de mange undersøgelser af integreret medicin har frembragt, er forskellig fra den videnskabelige dokumentation, som læger er vant til at studere; den er mere kvalitativ, end den er kvantitativ. Den er mere orienteret i retning af, hvordan patienten rent faktisk oplever forbedringer i sin sundhedssituation over et længere tidsrum efter endt behandling, og den beskæftiger sig mindre med, om resultatet kan måles med et instrument og sammenstilles i en tabel eller en kurve efter en relativ kort periode.Når det er sagt, er der ingen tvivl om, at konservatisme og træghed i systemet sammen med forbeholdenhed over for det ukendte alle er væsentlige faktorer. Vi savner det mod og den nytænkning, som et samarbejde mellem konventionel og integreret medicin kan bringe.Etableringen af Skandinaviens første behandlings- og forskningscenter for integreret medicin, Nordic Integrative Medicin (NIM) i København, tager direkte sigte på at ændre denne situation.Shelley Noble-Letort er ph.d. og stifter af og adm. direktør for Nordic Integrative Medicine (NIM). Torben Riise er medlem af NIM&rsquo;s bestyrelse
