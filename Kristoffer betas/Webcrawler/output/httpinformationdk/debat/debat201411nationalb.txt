Nationalbanken lader hjertens gerne bankerne skabe samfundets penge
Banker formidler ikke penge fra opsparer til låntager. De skaber dem gennem udlåning. Nationalbanken forklarer hvordan – men ser bort fra, at det bidrager til bobler, der springer


Hvis man fortæller sin nabo, at de fleste af Danmarks penge bliver skabt af private banker, vil hun nok tvivle. For tilkommer dét ikke Nationalbanken?Og hun vil bestemt tro, at man er gal, hvis man påstår, at når man går ned i banken for at få et lån, tager banken ikke pengene fra en anden konto og låner dem til en. Nej, den skriver bare beløbet ind på ens konto &ndash; uden at tage dem noget sted fra. Når banken yder lån, skaber den penge, der ikke fandtes før.At det forholder sig sådan, bekræfter Nationalbanken i artiklen &raquo;Penge, kredit og bankvæsen&laquo; fraKvartalsoversigt, 3. kvartal 2014.Når &raquo;en husholdning eller en virksomhed optager et lån i en bank, [vil det] ofte i første omgang føre til, at indlånet i banken og dermed pengemængden stiger&laquo;, lyder det på side 63.Det skal vi lige have oversat fra banksprog. Hvad er pengemængden? Forfatterne Jens Bang-Andersen, Lars Risbjerg og Morten Spange fra Økonomisk Afdeling forklarer, at ud over kontanter, altså sedler og mønter, inkluderer pengemængden indskud i bankerne, det vil sige de penge, der står på vores konti.Når forfatterne siger, at optagelse af et lån fører til, at pengemængden stiger, er det ikke, fordi banken trykker pengesedler. Den skaber derimod kontopenge gennem selve udlåningsprocessen. Det er ganske lovligt. Men lad os &ndash; i modsætning til Nationalbanken &ndash; bemærke, at det er noget pjat, når bankfolk kalder det et &rsquo;lån&rsquo;. Banken låner ikke noget ud.Her er Nationalbankens beskrivelse af processen: &raquo;Som bankvæsnet er indrettet, vil det ofte være sådan, at udlån skaber indlån.&laquo; Sagt med andre ord skaber banken kontopenge. Nationalbanken fortsætter:&raquo;Når en bank yder et lån til en husholdning eller en virksomhed, vil provenuet [pengene] fra lånet i første omgang blive krediteret [godskrevet] låntagerens bankkonto&laquo;. Bemærk, at der ikke står, at pengene &rsquo;overføres&rsquo;; de &rsquo;krediteres&rsquo; derimod, hvilket vil sige, at de lægges til.Intet trylleri, bare bankvæsenHvad betyder det? Hvis jeg låner 800.000 kroner til en andelslejlighed i banken, overføres beløbet ikke fra en anden konto i banken. Det skrives bare ind på min konto, når jeg underskriver lånedokumentet, og bankrådgiveren trykker på en tast. Ingen anden konto fratrækkes de 800.000 kroner, ingen bliver 800.000 kroner fattigere. Nye penge er blevet skabt, og derfor stiger pengemængden.Keine Hexerei, nurbankvæsen. En bank formidler ikke penge, som bankfolk ynder at sige &ndash; altså tager dem fra Olsens opsparingskonto og låner dem til iværksætter Iversen. Banken låner ikke allerede eksisterende penge ud; den skaber dem. Det er svært at fatte, for vi har aldrig hørt andet end formidlingshistorien.Udlån skaber indlån, altså i ndskud, penge på min lønkonto. Som forfatterne til Nationalbankens artikel anfører: &raquo;Et udlån vil derfor ofte i første omgang blive modsvaret af et tilsvarende indlån og dermed af en stigning i pengemængden&laquo;. Havde jeg oprindeligt 12.000 kroner stående på min lønkonto, står der efter lånet 812.000 kroner. Pengemængden i samfundet er øget med 800.000 kroner. En bank er således ikke en almindelig pengeudlåner. Hvis man vil låne 10.000 kroner til kokain på gaden, skal pengeudlåneren have 10 tusindkronesedler i hånden, før han kan låne dem ud. Det behøver en bank ikke. Den er meget smartere. Den laver pengene selv; den &rsquo;udsteder&rsquo; dem. Det er helt lovligt og tilmed reguleret, og de kloge i branchen ved det, bl.a. Nationalbankens artikelskribenter: &raquo;Den pengeudstedende sektor omfatter ... penge- og realkreditinstitutterne samt Nationalbanken&laquo; (s. 66). Pengeinstitut er et andet ord for bank.Hober alle de skabte penge sig ikke op? Nej, ikke normalt, for når et lån tilbagebetales, sker det modsatte. Hvis man vil &raquo; &hellip; indfri egen bankgæld &hellip; reduceres pengemængden igen&laquo;, skriver Nationalbanken. Pengene tilintetgøres, kunne man sige. Men hvis der et år ydes flere lån end der indfris, øges samfundets pengemængde.Fremad i taktNår banken har skabt de 800.000 kroner til mig, ønsker jeg at overføre beløbet til Louise, hvis lejlighed jeg vil købe. Så nu skal banken hoste op med pengene, ikke? Hvor får den dem fra? Nationalbanken nævner i forbifarten, at &raquo;bankerne [kan] finansiere deres udlån via indlån, men også ved at låne på penge- og kapitalmarkederne&laquo;. Det er en halvkvædet vise. Ordet &raquo;finansiere&laquo; lader den ukyndige læser tro, at banken skal skaffe 800.000 gode kroner.Men nej. &raquo;Finansiere&laquo; betyder pseudo-skaffe. For når banken overfører mine 800.000 kroner til Louises bank, sker det som en ordinær betaling, der lægges oven i alle de andre betalinger, som min bank og Danmarks ca. 90 andre banker gennemfører med hinanden dagligt. Det er millioner af betalinger, og der afregnes hver nat for mange milliarder kroner. I mange andre banker ydes der også lån, der samme nat sendes ud i systemet, deriblandt også betalinger fra Louises bank til min.Alle disse betalinger udlignes eller cleares mellem alle bankerne af Nets. Kun de små skæve restbeløb afvikles. De overføres ikke engang, for alle bankerne har en såkaldt foliokonto i Nationalbanken, hvor deres mellemværender afvikles ved én enkelt, natlig op- eller nedskrivning af hver banks saldo.Det er uhyre snildt system. Men clearingens rolle i pengeskabelsen har vi endnu til gode at høre Nationalbankens udlægning af. Clearingen betyder nemlig, at bankerne blot skal skaffe småpenge for at kunne låne ud til højre og venstre, som de gjorde før 2008. Så længe de andre banker øger deres udlån tilsvarende, forbliver marginalerne i clearingen mellem dem små, og de skal ikke skaffe specielt mange penge. Som Keynes skriver i en berømt passage iThe Pure Theory of Money, er der, under visse forudsætninger &raquo; ... ingen grænser for den mængde bankpenge [dvs. kontopenge], bankerne trygt kan skabe, forudsat de bevæger sig fremad i takt&laquo;, det vil sige øger udlånet år efter år lige ambitiøst.Banker skaber boblerDet gik strålende for bankerne i 00&rsquo;erne, lige indtil 2008. Finansboblen sprang, og krise og arbejdsløshed fulgte. Rutsjebanen mellem bobler og kriser forstår økonomer kun dårligt. Med få undtagelser: Den tyske økonomiprofessor Richard A. Werner har i sin bogNew Paradigm in Macroeconomicspåvist, at de private bankers pengeskabelse er en nøgleårsag til boblernes stadige genkomst.F.eks. steg Danmarks pengemængde fra ca. 200 milliarder kroner i 1991 til 800 milliarder kroner i 2008, en firedobling. En stor del af stigningen skyldes formentlig de heftige udlån, som bankerne og deres realkreditforeninger foretog, stærkt hjulpet af flekslån og afdragsfrie lån. Bankerne skabte nye penge, og vi boligkøbere blæste gladeligt boblen op med dem. Det har ifølge Rangvid-udvalget kostet Danmark 400 milliarder kroner samt vedvarende krise og arbejdsløshed.Det er et politisk spørgsmål, om bankerne skal beholde dette privilegium til at skabe næsten alle Danmarks betalingsmidler, givet at de udlåner dem med egen fortjeneste for øje og aldeles uden samfundsansvar. Men at forstå, at det forholder sig sådan, er et demokratisk anliggende, hinsides partipolitik. Uden denne viden kan vi og vores folkevalgte ikke træffe informerede beslutninger. Til denne oplysning har Nationalbanken ydet et vigtigt bidrag.Ib Ravn er lektor ved Aarhus Universitet og bestyrelsesmedlem i foreningen Gode Penge
