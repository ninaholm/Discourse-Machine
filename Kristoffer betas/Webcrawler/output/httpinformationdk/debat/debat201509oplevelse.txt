Hvor skal oplevelsesøkonomen skide den dag, den sidste vvs’er dør?
Det er vel den kreative klasses forbandelse såvel som privilegium at sidde ved hæve-sænke-bordet efter 18 års skolegang og tænke: ’Måske jeg hellere ville have været gartner. Gartnere, de er fandeme autentiske, ikke?’


Jeg skulle nok aldrig have gået på universitetet, sagde en af mine medstuderende for nylig. Jeg spurgte ham, om han hellere ville lave film, det er han jo så dygtig til. Næh, svarede han. Han ville nok have været gartner. Sådan noget med at se tingene gro.Det er langtfra første gang, jeg har haft den samtale med en medstuderende eller en kollega. Måske man skulle have lavet noget med sine hænder. Men det lå aldrig rigtig i kortene for os. Meget tidligt lærte vi, at hvis man havde hovedet ordentligt skruet på, hænderne uanset, så tog man sig en boglig uddannelse. Alt andet var synd. Underforstået: Gode hoveder skal ikke spildes på erhvervsuddannelserne. De skal læse jura, medicin eller oplevelsesøkonomi. Det er jo dem, Danmark skal overleve på.Profession og uddannelse har altid været tæt forbundet med social status. Også for min årgang. Teknisk skole var et sted, man endte, hvis man var uegnet til gymnasiet. Ofte gik man på teknisk, hvis man kørte knallert. Man røg som regel en del hash, men på den dér problematiske underklassefacon; ikke på den kreative bohemefacon, som var forbeholdt de ressourcestærke unge på gymnasierne.Vi skulle da for fanden ikke være elektrikere. Vi skulle være djøf&rsquo;ere, ingeniører og magistre. Eller rockmusikere. Enten tilhørte man i forvejen den akademiske klasse, og så kunne det naturligvis ikke komme på tale at uddanne sig under sin stand. Eller også tilhørte man arbejderklassen, hvor det er god tone at kæmpe med næb og kløer for at bevæge sig op ad den sociale rangstige. Få sig en uddannelse, ikke? En rigtig uddannelse. Måske var det ikke så eksplicit formuleret, men vi forstod det udmærket.Ligesom vi fint forstod budskabet, da Berlingske for nylig bragteen artikel om mønsterbrydere, hvori de brugte ikkeakademiske og uddannelsesfremmede synonymt. Sikkert ikke i ond mening. Mønsterbryder, det er jo et plusord. Mønsterbryderne er vores generations bedste hjerner, som gennem mange års internaliseret klasseforagt, terpen af fremmedord og afluring af sociale koder akkurat er undsluppet en dyster skæbne som flyttemænd eller sosu-assistenter.Hvor skal oplevelsesøkonomen monstro skide den dag, den sidste vvs&rsquo;er dør? Prognoserne har længe vist, at Danmark kommer til at mangle faglært arbejdskraft i fremtiden. Forhåbentlig kan de importeres. Vvs&rsquo;erne, altså. Hvad enten vi vil være ved det eller ej, har vi i Danmark en stolt tradition for at lade indvandrere løfte de job, vi ikke selv gider. Mine oldeforældre var polske roeplukkere. Mormor og morfar var arbejdere. Deres børn blev lærere og kontoruddannede. Nu er det sidste barnebarn netop begyndt på universitetet. Hvem skal plukke vores roer?Den kreative klasse mærker intet til håndværkernes løndumping, udover en klækkelig rabat, når vi skal have istandsat vores køkkener. Indtil den dag, vores egne arbejdspladser pludselig outsources til Asien. Så mærker vi løkken stramme. Men det er en anden historie.Nu står så vi her, os der gik i gymnasiet og sidenhen på universitetet, hvor vi givetvis alle har læst noget med kommunikation. Det har man som regel, når man ikke aner, hvad man vil med sit liv, udover at det helst skal indebære en universitetsuddannelse. Der er jo ingen, der brænder for kommunikation. Der er heller ikke brug for alle de kommunikatorer. Eller djøf&rsquo;ere for den sags skyld.Men det er vel den kreative klasses forbandelse såvel som privilegium at sidde ved hæve-sænke-bordet efter 18 års skolegang og tænke: &raquo;Måske jeg hellere ville have været gartner. Gartnere, de er fandeme autentiske, ikke?&laquo;I virkeligheden er det ikke os, man skal bekymre sig for. Snarere er det alle dem, der ikke bare skøjtede gennem den boglige uddannelse og ud i et meningsløst kontorjob, men droppede ud af tre-fire gymnasier, kom ud med et ubrugeligt snit eller begyndte på en erhvervsuddannelse, efter de havde brugt tre år og en ordentlig sæk skattekroner på at få huen. Det er da for alvor spild.Mikka Tecza er studerende ved IT-Universitetet og medredaktør påDenFri.dk. Klummen er udtryk for skribentens egen holdning
