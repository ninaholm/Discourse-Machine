Død over nørderne
I en ny og endnu mere folkelig udgave af 2001-opgøret med smagsdommere og ekspertvælde er Løkke-regeringen i fuld gang med at fremsætte lovforslag, der strider åbenlyst mod fakta – og dét skaber indtryk af politisk handlekraft


Chokstarten for Løkke-regeringen handler ikke kun om indholdet i de nye lovforslag og budgetforvridninger. Det mest opsigtsvækkende ved den nye regering er, at ministrene udviser dumstolt vovemod til at fremsætte stærkt ideologiske lovforslag &ndash; stik mod bedre vidende.Ikke siden Anders Fogh Rasmussens ouverture i 2001 har et nyt ministerhold turdet trodse sagkundskaben og embedsmands-logikken så demonstrativt. Og dét synes øjeblikkeligt at give politisk gennemslagskraft.I ruinerne fra det nedlagte Miljøministerium har fødevareminister Eva Kjer Hansen (V) været hurtigst ude og sætte fuld turbo på gyllesprederne: &raquo;Vi tager med det samme fat på at fjerne det obligatoriske krav om randzoner. Vi vil også se på gødskningsrestriktionerne,&laquo; lyder hendes prosaiske krigserklæring mod økofreaks, kratluskere og andre vildmænd.Nørderne kan bare komme an. Udlændingeminister Inger Støjberg (V) virker også til at vide, at forskningen klart påviser, at lavere ydelser til flygtninge ikke i sig selv påvirker antallet af asylansøgere. Men dét påvirker ikke hende. Tværtimod: &raquo;Lad os nu se. Jeg har en meget klar overbevisning om, at det har en betydning,&laquo; lyder hendes nye udgave af det jyske folketingsmedlem Søren Kjærs berømte udbrud fra slutningen af 1800-tallet: &raquo;Hvis dét skal kaldes Fakta, saa benægter a&rsquo; Fakta.&laquo;Samme snusfornuft lyder fra Venstres menige folketingsmedlemmer. I debatten om Danmarks forestående flercifrede milliard-indkøb af nye krigsfly afviser Venstres nyudnævnte forsvarsordfører Peter Juel Jensen enhver kritik af typevalget &ndash; som uafhængige fagspecialister ellers advarer om risikerer at ende som en ny IC4-skandale &ndash; med ordene: &raquo;Jamen, jeg er uddannet folkeskolelærer, jeg er ikke uddannet til at købe kampfly.&laquo;Den jævne attitude er overrumplende. Efter små fire år med en regering &ndash; der konstant lod sig køre rundt i manegen af embedsværket og droppede deres egne mærkesager ved blot det mindste tegn på modstand &ndash; virker det befriende, provokerende og spektakulært ideologisk, at et nyt politisk hold pludseligt træder frem og åbenlyst lader sig styre af egne mavefornemmelser og kultiske åbenbaringer. Den nye videnskabsminister Esben Lunde Larsen (V) har allerede bekendtgjort, at Gud skabte jorden.Uanset om det gælder forurenet drikkevand, desperate flygtninge, dysfunktionelle krigsfly eller videnskabelig rationalitet står Venstre-folkene således klar med en uhøjtidelig rygmarvsreaktion &ndash; og udlever dermed i praksis den mere abstrakte og intellektuelle kulturkrig, som netop Anders Fogh Rasmussen lancerede med sin definerende nytårstale mod smagsdommerne.Dengang lød den nyeraison d&rsquo;étatsom om den selv var udtænkt i et elfenbenstårn. Dengang belærte Anders Fogh Rasmussen den måbende befolkning: &raquo;Der er tendenser til et eksperttyranni, som risikerer at undertrykke den frie folkelige debat. Befolkningen skal ikke finde sig i løftede pegefingre fra såkaldte eksperter, der mener at vide bedst.&laquo;I dag udleves idealet. Simpelt og uden dikkedarer. Vi behøver ikke længere eksperter og smagsdommere til at bestemme på vores vegne. Det nye ministerhold udnytter effektivt, at en stor gruppe vælgere er lede og kede af de senere års kustodepolitikere, som ikke tør sige deres oprigtige mening af frygt for at blive underkendt af embedsværket. Når de nye ministre skal træffe valg, er de selv eksperterne.Biologer, socialarbejdere, flyingeniører og andre nørder kan og vil himle op i de kommende måneder. Ja, det er faktisk en del af koreografien. Men det kan ikke benægtes, at Danmark har fået en ny regering, der tør bruge deres få mandater til at gøre en forskel. I tilbageblik er det tilsvarende svært at få øje på de skelsættende beslutninger, som den afgåede SR-regering har efterladt sig af blivende betydning.Lars Trier Mogensen er politisk kommentator. Klummen er udtryk for skribentens egen holdning
