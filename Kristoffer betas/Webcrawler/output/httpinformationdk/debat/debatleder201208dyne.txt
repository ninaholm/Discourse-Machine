Dyneløft og magtmisbrug



Om statsminister Helle Thorning-Schmidts (S) ægteskab ved vi nu, hvad der ikke rager nogen.Vi ved, at parret siger, at Stephen Kinnock hverken er homoseksuel eller biseksuel.Vi ved, at Helle Thorning-Schmidt selv har følt det nødvendigt at fortælle det til offentligheden.Vi ved, at Helle Thorning-Schmidts egen revisor paradoksalt nok er den direkte årsag til, at hun lørdag i Politiken bevægede sig langt ind på sin mands intimsfære.Vi ved også, at statsministerparrets revisor, Frode Holm, under et møde med en skattedirektør fra Skat København den 26. august 2010 bliver refereret for følgende:»SK (Stephen Kinnock, red.) er biseksuel/homoseksuel.«Vi ved dog fortsat ikke, hvordan Frode Holm i dag vil forklare oplysningernes ægthed og relevans for spørgsmålet om, hvorvidt Kinnock skal betale skat i Danmark eller Schweiz, hvor han arbejder. Ifølge Thorning-Schmidts eget udsagn er revisorens »udtalelser blevet misforstået«.Men vi ved til gengæld, at oplysningerne om Stephen Kinnocks seksuelle præferencer intet betyder i forhold til Skat Københavns afgørelse: Det er fortsat helt efter bogen, at Stephen Kinnock har betalt skat i Schweiz.Hvorfor dementerer statsministeren overhovedet rygter, stort set ingen kendte eksistensen af? Og hvorfor lige nu?Det hænger nøje sammen med, at Skattesagskommissionen i morgen indleder sit to år lange arbejde for at komme til bunds i det, der kan ende med at blive en af den nyere danmarkshistories største politiske skandaler.Under ledelse af landsdommer Lars E. Andersen vil kommissionen gennemføre flere end 40 afhøringer af centrale ministre, embedsmænd og pressefolk.Når Helle Thorning-Schmidt ikke kunne holde rygterne tilbage for offentligheden, skyldes det, at kommissionsformanden på forhånd har advaret hende om, at Frode Holms udsagn vil blive omtalt. Det vil senest ske, når revisoren selv skal afgive forklaring.Det faktum er værd at huske på, når pressen de seneste dage er blevet mødt med massiv kritik for at have viderebragt de private oplysninger, statsministeren og hendes nærmeste rådgivere selv ønskede at lægge frem, før andre gjorde det for dem.Man kan med rette kritisere pressen for meget – også i denne sag – men i weekenden gjorde Helle Thorning-Schmidt selv Politiken til sit nyttige redskab for en ubehagelig, men nødvendig meddelelse.Statsministerens privatliv vil forhåbentlig træde i baggrunden, så snart Skattesagskommissionen går i gang med sit arbejde. Her vil til gengæld især fhv. skatteminister Troels Lund Poulsen (V) og hans særlige rådgiver Peter Arnfeldt være under anklage. De to vil sammen med en række centrale embedsmænd blive konfronteret med de to hovedspørgsmål:Forsøgte Troels Lund Poulsen at påvirke sine egne embedsmænd og Skat København?Hvem lækkede statsministerparrets private skatteoplysninger samt et udkast til Skat Københavns afgørelse til pressen?Hævet over enhver tvivl er det, at Troels Lund Poulsen har fulgt sagen endog særdeles tæt, og direktøren for Skat København, Erling Andersen, har tidligere beskyldt ministeren for forsøg på politisk indblanding.Af en mailudveksling, Information 22. juni i år kunne fremlægge, fremgår det desuden, at Troels Lund Poulsen efter sine egne topembedsmænds opfattelse anfægtede grundlaget for Skat Københavns frifindelse af Stephen Kinnock.Mailudvekslingen fandt sted få dage efter afgørelsen, og deltagerne var departementschefPeter Loft, den juridiske direktør Birgitte Christensen og direktør for international skat Ivar&nbsp;Nordland.De tre topembedsmænd skal nu alle forklare sig til kommissionen. Hvorvidt Troels Lund Poulsen har overtrådt skatteforvaltningslovens bestemmelser om, at ministre ikke må blande sig i skatteregionernes afgørelse, er det i sidste ende op til kommissionen at afgøre. Men ikke meget tyder på, at Troels Lund Poulsen holder sig til sandheden, når han tidligere har udtalt, at sagen blev behandlet»som enhver anden skattesag«.Efter en weekend præget af Thorning-Schmidts dementier af rygter angående hendes privatliv, er det vigtigt at holde fast i, at sagens kerne altså ikke handler om, hvorvidt statsministerens mand er homoseksuel eller ej. Sagens kerne handler om lækager og magtmisbrug, og det står det nu tilbage at få afdækket. cjcj
