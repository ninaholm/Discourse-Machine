Folketinget bør have et ligestillingsudvalg
En ligestillingsminister uden ligestillingsudvalg er som en fodboldtræner uden hold
Ligestilling


I Folketinget er vi vidne til, at diskussioner om pension, barsel og uddannelse ofte ender i ligestillingsministerens skraldespand, fordi partiernes ligestillingsordfører, ministeren og dennes embedsmænd ikke har et sted at mødes.Lad mig her give fem eksempler på, hvorfor det er på høje tid, at vi får et ligestillingsudvalg i Folketinget.For det første er vi mange gange ikke fulgt med – for eksempel når det gælder pasningsordninger, barsel og vilkårene for nybagte forældre. Vi hænger fast i forældede samfundsstrukturer, der ikke passer til den moderne familie, hvor både kvinder og mænd arbejder, og hvor mange familier ikke længere består af mor, far og to børn.I et ligestillingsudvalg kan vi få diskuteret mænds ret og muligheder for barsel, kvinders mulighed for karriere kombineret med familieliv, og vi kan ikke mindst forsøge at finde løsninger for de enlige forældre, der i mange tilfælde må leve med pasningstilbud og andre samfundsstrukturer, der er indrettet til, at man er to forældre. Løsninger for de moderne familier er mange. F.eks. kunne man genindføre hjemmeserviceordningen, give flere penge til reservebedsteforældreordningen eller sløjfe lukkedagene. Når der ikke er et bord som ligestillingsordførerne kan mødes om, er det svært at diskutere og nå til enighed om.ArbejdsmiljøFor det andet bør et ligestillingsudvalg se på det dårlige arbejdsmiljø og det høje sygefravær, der rammer hårdt i mange kvindefag. Konflikten på arbejdsmarkedet var ikke bare en konflikt om løn. Det var en konflikt om arbejdsforhold i det offentlige.Det offentlige skal være et attraktivt sted at arbejde, og vi skal have sat fokus på de mange gode kvinder, der hver dag gør en stor indsats for andre mennesker. Stressede medarbejdere på grund af underbemanding og manglende tid til faglighed er en typisk kritik, ligesom flere påpeger, at alt for meget tid går med at måle og rapportere om et arbejde, der ikke er tid til at udføre. Et ligestillingsudvalg kan være med til at arbejde for at få enderne mellem arbejdsmarkeds-, kommunal- og sundhedspolitik til at nå bedre sammen. Det kan også sikre, at lønkommissionen ikke bliver en syltekrukke.Flere kvinder i frontFor det tredje halter vi stadig håbløst bagefter med at give kvinderne de samme karrieremuligheder som mændene. Mange kvinder udfordrer i dag de fag, som traditionelt har været mændenes. Problemet er bare, at mange af dem stadig ikke har de samme muligheder for at gøre karriere som de mandlige kolleger, og skellet sker ofte, når kvinderne bliver gravide.En del af forklaringen ligger muligvis i vores familiemønstre – en anden kan ligge i den kultur, der er i erhvervslivet, hvor man desværre ikke i alle tilfælde er i gear til at satse på de dygtige kvinder. Vi mangler et ligestillingsudvalg, hvor vi netop kan kombinere erhvervs- og arbejdsmarkedspolitikken med uddannelsespolitikken og finde gode løsninger for, hvordan vi får flere kvinder i front.HomorettighederSom det fjerde vil jeg foreslå, at et ligestillingsudvalg ser på, hvorfor der er et ekstremt lavt antal af kvinder i forsvaret og i politiet. Hvorfor er det så svært at få kvinder disse steder? En politimand (mand!) eller soldat behøver ikke længere være to meter bred over skuldrene og kunne tage 200 kilo i bænkpres. Der er mange forskellige funktioner i nutidens forsvar og politi, som ikke kræver muskelmasse. Og hvis man går ud fra, at kvinder og mænd i gennemsnit er lige intelligente, er der jo en masse kloge kvindehjerner, som disse vigtige samfundsinstitutioner går glip af.Som det femte og sidste bør et ligestillingsudvalg se på homoseksuelles rettigheder. Homoseksuelle kæmper stadig med at blive accepteret i samfundet, og de kæmper med rettigheder i forhold til at få børn og blive gift. Flere folketingspolitikere har forsøgt at tale de homoseksuelles sag, men ligestillingsministeren vender bare det døve øre til. Det ville hun ikke kunne, hvis vi fik et ligestillingsudvalg i Folketinget, hvor de homoseksuelle kan henvende sig med deres ønsker om lovændringer.Moderne ligestilling handler ikke om, at mænd og kvinder skal være ens. Ligestilling er en fælles kamp for lige vilkår. For mænd og kvinder. For hinduer og kristne. For par og enlige. For homoseksuelle og heteroseksuelle. Det er på høje tid, at vi får et ligestillingsudvalg, hvor vi kan stille spørgsmål og søge løsninger til de mange udfordringer, vi står overfor.Julie Rademacher er ligestillingsordfører for Socialdemokraterne
