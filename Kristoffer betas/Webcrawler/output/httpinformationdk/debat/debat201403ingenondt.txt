Ingen skal have ondt af den onde stedmor
Kære stedmor: Drop rollen som bollebagende martyr. Drop forestillingen om dig selv i familiens hovedrolle. Og tag så dit voksenansvar på dig og skab en fornuftig relation til dit bonusbarn


Den onde stedmor eksisterer, men hun er ikke pr. definition ond, blot fordi hun sætter personlige intimgrænser og ikke ønsker at dele håndklæde med det barn, der ikke er hendes eget biologiske.LÆS:Stedmor er stadig ondHun er heller ikke ond, fordi hun ikke elsker barnet som sit eget. Det er der ingen, der forventer af hende, for hvordan skulle man kunne det? Moderkærlighed er biologisk betinget og fungerer som sikkerhed for, at vi ikke æder afkommet i det sekund, det er født.Almindelig mellemmenneskelig kærlighed opstår gennem relationer, der er bygget op over tid og funderet i respekt og anerkendelse af et andet væsen.Den onde stedmor er heller ikke ond, fordi hun synes, at det er svært at rumme et barn med alt, hvad det indebærer af konflikter, krav, tid og opmærksomhed. Hun er heller ikke ond, fordi hun nogle gange tænker, at det ville være meget lettere uden det der barn. Tro mig, den tanke får selv vi biologiske mødre af og til om vores afkom.Nej, den onde stedmor er først ond i det øjeblik, hun nægter at rumme situationen og lader sine egne frustrationer gå ud over barnet i stedet for at tage voksenansvaret på sig.Jo, du vidste udmærket, at han havde et barn, med en mor og en familie. Det er ikke synd for dig. Det var dit eget valg.Gæst i fars hjemAt agere mor eller far kræver helt banalt evnen til at sætte sig ud over sig selv og sine egne behov samt evner udi vidtrækkende empati i børnehøjde. Sikkert et ordentligt kunstgreb for nutidens forkælede generation af teenagere i 30’erne.Når man skal bygge et familiefællesskab op, må det handle om følelsen af at være inkluderet. Vi er fælles om det her projekt, og sammen skaber vi nogle rammer, der kommer til at lægge grunden for vores familiefølelse.Min egen stedmor gjorde sig stor umage med på alle tænkelige måder at fortælle mig, at jeg ikke måtte være en del af den nye familie, hun havde planer om at skabe med min far.Hun lavede f.eks. en scene, hvis jeg brugte deres toilet. Jeg var gæst i deres hus, og derfor skulle jeg bruge gæstetoilettet, og havde jeg glemt at medbringe min egen tandpasta, stod min mor for skud.På trods af, at jeg var hos min far hver anden weekend gennem næsten 10 år, fik jeg aldrig mit eget værelse, men en slå ud-sofa i arbejdsværelset. Og på mine julegaver stod der med store bogstaver min fars navn, mens hun på mine halvbrødres pakker skrev »Fra Far«.Jo, kreativiteten kendte ingen grænser, når det gjaldt om at vise mig, hvor uønsket jeg var.Barnet er eneste offerBudskabet sev ind.Jeg var fire år, da hun invaderede min verden, og faktisk skulle jeg blive 25 år og mor til en dreng, før jeg igen følte mig berettiget til en plads her på jorden.Diskussionen om, hvorvidt barnet skal have retten til at dele håndklæde med bonusmor, er et symptom på en magtkamp, der udspiller sig på grund af dårlig samvittighed og usikkerhed mellem de biologiske forældre, og som grundlæggende er et misforstået hensyn til barnet. En magtkamp, som stedmor deltager i ved at gøre sig selv til offer.Men lad mig slå fast med det samme: Der er kun ét offer, og det er barnet.Alle andre har selv taget beslutningerne. I er voksne, og det er ikke synd for jer.Så kære Dorte (Dorte Daugaard Jensen skrev kommentaren: »Det er ikke kun bonus at være stedmor« den 8. marts,red.), drop rollen som bollebager og martyr. Tag i stedet ansvar for din relation til barnet ved at fokusere på jeres personlige forhold, og hvad det skal indebære. Sæt personlige rimelige grænser for hinanden og skab dermed et rum, hvor I kan være sammen på ligeværdige og kærlige præmisser.LÆS:Det er ikke kun bonus at være stedmorOg Dorte, drop også lige hovedrollen. Det er slemt ucharmerende at tro, at det udelukkende handler om dig og dine behov. Det er faktisk biofar, der står i spagat for at imødekomme alles interesser. Hans fremtid er med dig, og derfor vil han for alt i verden forsøge at opfylde dine ønsker og behov. Han vil altid forsøge at fordele sin opmærksomhed ligeligt mellem sit eget barn og dig, så du ikke føler dig udenfor. Han vil tage dig i forsvar, når biomor går til angreb og forklare, at du gør det så godt, du kan og har hjertet på rette sted. Og han er taknemmelig, når du bager de skide boller, fordi han håber, at det er udtryk for oprigtig interesse i jeres fælles familieprojekt.Men til barnet bliver 18 år, skal der samarbejdes med biomor, og de rammer, der sættes, tager naturligvis afsæt i barnets behov. Det kan enhver bonusmor vel nok forstå.&nbsp;Regitze Heitmann Bay er selvstændig erhvervsdrivende
