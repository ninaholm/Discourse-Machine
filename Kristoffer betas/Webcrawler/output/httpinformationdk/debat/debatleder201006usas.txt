USA's to præsidenter



Efter snarthalvandet år med Obama ved magten er det åbenlyst, at der findes to præsidenter, manden er to i én: Der er den passionerede, visionære gadekriger, som vi så i valgkampen og i slutspillet om sundhedsreformen. Og så er der den lidt tørre, flegmatiske professortype, som nedsætter kommissioner og tænker sig grundigt om. Ham har vi set i glimt i Afghanistan-politikken, i sundhedsdebatten og desværre også i den nu 60 dage lange oliekatastrofe i Den Mexicanske Golf.Obamas tv-tale til nationen tirsdag aften fik hug fra mange sider for at være for meget professor og for lidt passion. Onsdag kom han igen ved sit møde med BP's ledelse, hvor selskabet sagde ja til at finansiere en fond på mindst 20 mia. dollar til de arbejdere, fiskere, hotelejere og andre selvstændige i golfen, som har mistet job og indtægter - nogle er angiveligt allerede tæt på konkurs. BP udbetaler intet aktieudbytte i år og har også afsat 100 mio. til ledige oliearbejdere.Det var også på tide efter flere ugers meldinger om en alt for svag indsats på kysten, rådvildhed, manglende koordination og målinger, der viser, at vælgerne ikke er tilfredse med Obamas håndtering af katastrofen. I går mødte BP-direktør Tony Hayward op for at lade sig grille i Kongressen og var fuld af undskyldninger. Og i det hele taget giver ugen indtryk af en præsident og politisk ledelse, der i hvert fald delvist har taget affære. Anderledes forholder det sig, desværre, med slaget om en ny klimalov. Her lader Obamas og demokraternes indsats stadig en del tilbage at ønske.Det er ogsålet at lade sig distrahere. For mens olien fosser ud i golfen (formentlig ca. 12 gange så hurtigt som anslået for en måned siden), så fortsætter også strømmen af nyheder om en helt ufattelig slendrian, inkompetence og uansvarlighed, både i BP, i oliesektoren generelt og i de amerikanske myndigheder, der skulle holde øje.Her tre eksempler, der er flere derude - nogle af dem så absurde, at man kunne dø af grin, hvis det ikke samtidig var så sørgeligt og havde så enorme konsekvenser:1: Ved en høring i Kongressen forleden med deltagelse af fem store olieselskaber havde demokraten Edward Markey nærlæst selskabernes indsatsplaner i tilfælde af en katastrofe i golfen. Alle fem var næsten identiske, og flere af dem omtalte hvalrossen blandt de dyrearter, der skulle reddes. Der er bare det, bemærkede Markey, at hvalrossen ikke har levet i golfen i tre millioner år. Så planerne må være kopieret fra andre koldere egne uden nogensinde at være blevet nærlæst, hverken i selskaberne eller hos myndighederne.2: Efter at BP forleden havde accepteret at finansiere de 20 mia. til ofrene - endelig en god nyhed - valgte ledelsen (har de mon en PR-rådgiver?) at sende bestyrelsesformand Carl- Henric Svanberg ud med det glade budskab. Svenskeren trådte frem foran pressen og fornærmede hele golfkysten ved at erklære, at BP skam bekymrer sig omthe small people- de små mennesker. Han mente angiveligt de små virksomheder og/eller den lille mand. Men skaden var sket, og bommerten blev ikke just vel modtaget på kysten.3: Også den politiske ledelse er leveringsdygtig. I går kom det frem, at flere ledende kræfter i kongressen selv ejer aktier i BP, herunder John Kerry som er en af hovedaktørerne i forsøget på at få vedtaget en klimalov. Og ligeledes meddelte indenrigsministeriets undersøger i går, at den ansvarlige myndighed for olieindustrien (kaldet MMS) hidtil har undersøgt olieulykken på en »fuldstændig bagvendt« måde.60 dage ergået, og endnu er der ingen sikker dato for, hvornår spildet kan stoppes. Endnu flere absurde detaljer vil dukke op, men en ting står klart allerede: Der er brug for at rydde op; i golfen, i indsatsplanerne, i statens kontrol. Det er forståeligt, hvis kræfter i Det Hvide Hus og Kongressen mener, det er klogest først at tage sig af katastrofen, senere de langsigtede muligheder. Men der er simpelthen ikke tid til at vente. I november er over halvdelen af Kongressen på valg. Ingen ved, hvordan næste års flertal vil se ud, og behovet for en ny klima- og energilov har været akut længe.Det er en klapsalve værd, at Obama lægger seriøst pres på BP. Men herfra krydsede fingre for, at demokraterne også beslutter at bruge det tragiske oliespild aktivt i forsøget på at finde stemmer til en ny klimalov, ikke bare en lov om renere energi, men en lov der også, hvor tøvende det end kan blive, sætter mål for CO2-reduktion.Naturligvis haringen gavn af, at demokraterne fortaber sig i et slag, de ikke kan vinde. Men der MÅ være muligheder i skandalerne, i den mexicanske hvalros,the small people, og den kummerlige statslige kontrol, som har rødder i korruption tilbage fra Bush-tiden.Det er vigtigt at rydde op i fortidens synder, men mindst lige så vigtigt at skabe en bedre fremtid. Den passionerede gadekriger-præsident ved det. Professoren tøver formentlig og overvejer strategien. Den første bør vinde.
