Lad os få en mandekommission
Debatten om ligestilling handler primært om ligeløn, kvindelige ledere og ditto bestyrelsesmedlemmer, men vi glemmer, at bedre vilkår for mænd og drenge er en forudsætning for fuld ligestilling
Om der er en sammenhæng mellem overrepræsentationen af kvinder som undervisere og det faktum, at drenge klarer sig dårligere end piger i skolen, er ikke til at sige, men at drenge i større tal end piger dropper ud af uddanelserne fortjener at blive taget alvorligt. Model

I år det 100 år siden, at kvinderne fik valgret. Forud var gået 22 år med debat og lovforslag, før vejen fra kødgryderne til valgstederne var banet.Nu er der så gået 100 år, hvor kvinderne med ihærdig indsats har kæmpet for at rette op på urimelige skævheder mellem de to køn.Det er til en vis grad også lykkes.Men med tiden er debatten blevet indsnævret til primært at handle om ligeløn, kvindelige ledere og bestyrelsesmedlemmer. Det er vigtige emner, men debatten bør opdateres.I Norge har man ikke alene rykket på disse områder. Man er også gået videre til at definere ligestilling bredere ved at inkludere mænd og deres situation i debatten.Den norske regering fik for nylig en meget tankevækkende rapport fra en særlig mandekommission, der blev nedsat sidste år med den opgave at undersøge og debattere mænds vilkår.I Danmark kunne en tilsvarende kommission være nyttig.Et eller andet sted er det jo logisk at bedre vilkår for mænd og drenge er en forudsætning for fuld ligestilling.Og der er ingen modsætning i at kæmpe for en styrkelse af vilkårene for både mænd og kvinder, fordi ligestilling styrkes af bedre vilkår for alle uden skelen til kønnet.Men for at manden skal kunne ændre sin situation, kræves gensidig forståelse hos både mænd og kvinder.Lad os tage udgangspunkt i de suk, som forlader brystet hos mange kvinder, når de endnu en gang oplever, at deres mænd kun i mindre omfang deltager aktivt i opgaverne i hjemmet og omkring børnene.Vi véd alle, at barndommen bærer forudsætningen for de roller, som vi påtager som voksne.Hvis hjemmet er præget af de gængse roller for mænd og kvinder, så bærer børnene ofte rollerne videre i deres voksne liv.Denne kode kan knækkes, hvis forældrene bevidstgøres om deres ansvar i den sammenhængJeg er ikke i tvivl om, at de fleste mænd ønsker bedre balance mellem hjem og job, tid til omsorg, nærhed med børnene, livskvalitet og et ligestillet forhold til kvinder.Men der er nogle strukturelle, kulturelle og politiske barrierer, der ofte forhindrer mænd i at skabe den balance, som de ønsker, og som ville være et tigerspring frem mod en fuld ligestilling mellem kønnene.Men de strukturelle og politiske barrierer er ikke opstået af sig selv.Vi er midt i den første generation efter kønsrollerne har været fastlåste i århundreder.Vi skal ikke mere end en enkelt generation tilbage, hvor både manden og kvinden kendte deres faste roller.Kvinden havde den plejende og passende funktion, mens manden havde den faste funktion at skaffe mad og indkomst til familien. Begge parter var direkte afhængige af hinanden.Men i midten af 60'erne kom p-pillen, der virkelig åbnede op for de nye roller.For første gang blev det muligt for kvinder at frigøre sig fra den givne rolle som mor samtidigt med, at mandens rolle som skaffedyr svandt ind. Der er altså ikke længere nogen objektiv grund til, at vi ikke har ligestilling på alle områder imellem kønnene.Derfor er det på tide, at ligestilling også i forhold til mændene tages alvorligt, fordi mænd på en lang række områder ikke er reelt ligestillede med kvinderne.Børn og mændFor børnene i dagens Danmark er hankønnet ikke en del af den dagligdag, som de befinder sig i, fordi der hverken i daginstitutioner eller i skolerne er mange mandlige rollemodeller.Det er et eksempel på, at mange børn fra deres første år lærer, at der er en verden for kvinder, og en anden verden for mænd.Her skal der arbejdes politisk med at udjævne forskelle i anseelse og ikke mindst løn for ansatte i fag, der er knyttet til bestemte køn, så der kommer flere mænd ind i de traditionelle kvindefag og omvendt.Der er også på privatfronten stor forskel på hvilke opgaver, der varetages af hvilke køn. Denne forskel er ikke nødvendigvis uhensigtsmæssig, og man skal naturligvis ikke tvinge folk til at ændre sig, men det er vigtigt at strukturerne og reglerne i samfundet lægger op til og fremelsker et ligestillet forhold mellem kønnene.Det kan blandt andet gøres ved at give mænd mulighed for en større andel af barselsorloven.Socialdemokratiet har allerede fremlagt et visionært forslag om at øremærke tre af i alt 12 måneders barselsorlov til faderen.Men regeringspartierne kunne ikke støtte forslaget med den begrundelse, at det skulle være et frit valg. Ud over, at 'frihed' her lyder ret malplaceret, så er det vigtigt at tænke fremadrettet.Dels for at imødekomme faderens ret til at tage barsel, uden at han skal bekymre sig om sin fremtid på arbejdspladsen, dels for at hjælpe den nybagte mor til ikke at blive hægtet af arbejdsmarkedet, fordi hun tager den største andel af barselsperioden.UddannelseOm der er en sammenhæng mellem overrepræsentationen af kvinder som undervisere og det faktum, at drenge klarer sig dårligere end piger i skolen, er ikke til at sige.Men det er sådan, at hver fjerde dreng forlader uddannelsessystemet efter folkeskolen, mens det kun gælder for mindre end 20 procent af pigerne.Undersøgelser viser også, at drenge oftere har behov for specialundervisning, og drengene får også lavere karakterer end de jævnaldrende piger.Endelig er det også sådan, at 85 procent af pigerne får en ungdomsuddannelse, mens det samme kun gør sig gældende for 79 procent af drengene. Og kigger man i statistikken vedrørende de videregående uddannelser får kun 36 procent af drengene en sådan, mens 54 procent af pigerne holder fast frem til eksamensbeviset.Den udvikling rummer i sig selv en udfordring for samfundet i ligestillingens navn, fordi der er udsigt til en helt ny ulighed, hvor et flertal af kvinder med gode uddannelser får et liv i overhalingsbanen, mens mændene kan ende i alvorlige sociale problemer, fordi mange af de manuelle job, som ikke kræver den store uddannelse, er ved at forsvinde.Samme mønster gør sig også gældende for vores nydanske mænd. For eksempel de unge drenge, der tabes i uddannelsessystemet.Blandt de yngre mandlige efterkommere af indvandrere er det nemlig kun 38 procent, der kommer i gang med en uddannelse, mens det går flot for de kvindelige efterkommere, hvor det er tre ud af fire, der er under uddannelse.Mænd dør tidligerePå sundhedsområdet er der også en markant forskel mellem mænd og kvinder.Det være sig levetid, hvor mænd i gennemsnit lever fem år kortere end kvinder. I forhold til kvinder begår flere mænd selvmord. Mænd er mere belastet af psykiske lidelser, og mænd dør oftere af sygdomme, der kunne have været forebygget.Mænd har tre gange så stor risiko for at ryge ud i et alkohol eller narkotikamisbrug end kvinder. Derudover er mænd meget dårligere end kvinder til at komme igennem kriser som for eksempel skilsmisse, hvilket også underbygges af deres statistik i forhold til psykiske lidelser.I øvrigt 'burde' denne statistik være endnu skævere, da man vurderer, at flere mænd end kvinder går rundt med en psykisk lidelse uden at være diagnosticeret.Det er i denne sammenhæng helt klart, at vores sundhedssystem ikke er gearet særligt godt til at være opmærksomme på mænds tilgang til sundhed og sygdom.Et andet eksempel på mænds uhensigtsmæssige opførsel i forhold til sundhedssektoren, er mænds aversion mod at søge hjælp hos lægen. En tendens som med garanti også kan knyttes til mænds kortere levetid.Som samfund kan vi ikke bare acceptere denne skævvridning, lige så lidt som vi skal acceptere andre urimeligheder funderet i køn.Nok at gå i gang medSom samfund er vi nødt til at anerkende, at vi har et problem på en del områder, hvad angår mænds vilkår.Det handler i de overordnede linjer om at kigge nærmere på uddannelse, sundhed, samvær mænd/børn, kulturelle normer, socialisering og omsorg.Der er med andre ord nok af opgaver for en mandekommission a la den norske, der hellere må gå i gang i dag end i morgen.Det skylder vi både de danske mænd, og ligestillingen generelt.Yildiz Akdogan er medlem af Folketinget for Socialdemokraterne
