Helle for grådighed



Helle Thorning-Schmidt harmes over grådigheden i finansverdenen, men hun hylder grådigheden som forklaringsmodel på den økonomiske krise.Men hvordan kan det  være, at der pludselig - nogenlunde regelmæssigt med 18-20 års mellemrum - over hele verdenen opstår en spontan og ubetvingelig grådighed hos finansverdenens folk? En pandemi af moralsammenbrud?Socialdemokraternes formand og andre politikere skulle grave et spadestik dybere. For hvor udbrød denne og de fleste andre økonomiske kriser? Såmænd på boligmarkedet i oppustede ejendomspriser, der var en følge af den økonomiske vækst, der drev priserne op på de ureproducerbare goder, først og fremmest beliggenhedsværdierne.Sygeplejersken og politibetjenten kunne ikke få råd til at bo i nærheden af storbyen, og der blev fra 1993 til 2007 skovlet 600 mia. kr. skattefrit i boligejernes lommer, nu er foreløbig 1-200 mia. af dem røget ud igen, i nogle tilfælde i form af tvangsauktioner, fallitter og galopperende arbejdsløshed. Stigende social ulighed, som påvist af Arbejdernes Erhvervsråd. Og statslige, skatteyderbetalte redningspakker til bankerne, med kæmpestatsunderskud til følge.Dybt asocialtDe økonomiske vismænd har konstateret, at VKO-skattestoppet for ejendomsbeskatning har gjort krisen særlig alvorlig i Danmark. Og S og SF har ydet deres bidrag ved at tilslutte sig ejendomsskattestoppet. Så en nye regering vil altså fortsætte VKO-politikken, så det igen bliver umuligt for sygeplejersken og politibetjenten af erhverve sig en ejerbolig i storbyens nærhed.Men S og SF vil skam beskære lønninger og bonusordninger i finanssektoren, og folk med millionindtægter skal betale en særlig skat, der vil indbringe hele l mia. kr. til statskassen - af et samlet offentligt budget på 920 mia. kr. Hvad med de 600 mia. kr. samfundsskabte, arbejdsfri gevinster på ejendomsbesiddelse, og dem, der kommer, når opsvinget begynder igen i 2011 og senere?De skal, kan man forstå, også under en socialdemokratisk ledet regering, fritages for beskatning, mens folks arbejdsudbytte til gengæld brandskattes.  Det er samfundsøkonomisk det rene og skære idioti, og det er dybt asocialt.Ib Christensen er fhv. MEP &amp; MF fra Randers NV
