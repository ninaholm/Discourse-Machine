Prostitutionsdebatten handler om kollektiv seksualangst
Sex er igen farligt og tabuiseret. Det er derfor, vi har debatten om prostitution – ikke fordi vi vil hjælpe den mindre del af de prostituerede, der lider egentlig skade


I den politiske debat om prostitution er der næppe mange, der har ændret holdning, selv om medierne har søgt at nuancere debatten ved at menneskeliggøre livet på bordel.Debatten om prostitution handler meget om udnyttelse, men debatten er måske styret af helt andre mekanismer end kendskab til prostitution, nemlig sociale mekanismer styret af kollektive ubevidste fortrængninger.Freud gennemskuede, at det især var seksuelle og aggressive impulser, vi fortrængte, og at symptomerne var nogle helt andre og ganske uigennemskuelige for personen selv.Måske bidrog det til kollektiv seksualangst, da George W. Bush med &rsquo;kampen mod terror&rsquo; fik den kollektive angst for det ukendte til at snige sig ind på os alle. Vi er blevet mere usikre, og vil gerne finde årsager til det, vi ikke forstår. Vi er ikke engang bevidste om, at det er, fordi vi ikke forstår det anderledes, at vi begynder at lave simple forklaringer.Måske vokser seksualangsten, samtidig med at menneskers udfoldelse bliver mere og mere indskrænket: Først måtte man ikke drikke på arbejdspladsen, så ikke ryge, så ikke spise slik og fed mad. Og nu er det sex, der bliver tabuiseret. Rødstrømperne kiggede op i egen vagina og gik topløse på stranden. Det var ikke, fordi de syntes, det var sjovt, men fordi de indså, at det var en nødvendighed for seksuel frigørelse. I dag går 5-årige piger kun i vandet med bh, voksne kvinder får barberet kønshår, og udenomsægteskabelige forhold er forbudt eller meget tys-tys.Når du er i nærmiljøet og konkret oplever tingene, suspenderes den kollektive angst, og holdninger nuanceres.Mange former for prostitutionDa jeg var barn, boede min tante i en herskabslejlighed i Taarbæk Havn. Hun var en fornem dame, havde masser af guld og diamantsmykker, talte affekteret og strittede med lillefingeren, når hun drak te. Da jeg blev ældre, fortalte min mor, at hun var &rsquo;en holdt kvinde&rsquo;, og at fire rige mænd besøgte hende på skift.Da jeg blev ung, havde vi to &rsquo;amerikanerpiger&rsquo; i vores ungdomsgruppe. Sjove, flotte, livlige piger, der var forlovet med fem-seks amerikanere hver. Når de amerikanske soldater havde orlov og kom herop i deres dollargrin, var pigerne ofte nervøse for, om de havde husket den rigtige forlovelsesring, når de tog af sted på en oplevelsesrig weekend.Da jeg kom ud og sejle, var det almindeligt, at nogle af mine kammerater &rsquo;lige skulle have en halv time til at skaffe penge&rsquo;, før vi mødtes på værtshus, og når vi var i udlandet, gik de i land for &rsquo;at trække svans&rsquo; og brugte så pengene på bordel.Da jeg underviste på universitetet, var der to søde, almindelige studerende, der fortroligt fortalte mig, hvordan de supplerede SU&rsquo;en, og at det var meget nemmere end et dårligt betalt studiejob.Der er escortpiger, der lever luksusliv på hoteller med herrer, de selv vælger, og der er barpiger, der ikke synes at kede sig, selv om de risikerer at blive alkoholiserede med tiden. At være prostitueret er en beskrivelse, som passer på mange forskellige levevilkår. Der er også nogle, som har det svært: Narkoludere på gaden og piger, der bliver trynet af deres alfonser. Og piger, der bliver narret her til landet.LigeværdighedMen er det egentlig seksuel undertrykkelse, debatten handler om? Sex er igen tabuiseret. Derfor er vi i en situation, hvor vi fortrænger det seksuelle i vores kultur. Det har ikke meget med sex at gøre, men med helt andre problemer. Diskussionen om prostitution er til en vis grad styret af en fortrængning af det seksuelle.Tidligere var det pædofili, det handlede om. Filmen Jagten illustrerer, hvordan et lokalsamfund rammes af en kollektiv angst. Psykologer ved, at fortielsen, skammen og undertrykkelsen i familien ofte er mere skadelig end selve det fysiske seksuelle overgreb.Man skal være varsom med at give enkle forklaringer på komplekse sociale problemer. Så låses vi i en forenkling af opfattelsen af prostitution pga. en kollektiv fortrængning.Vores kultur stempler og ydmyger prostituerede. Men de har som andre brug for, at man tror på dem og anerkender dem som ligeværdige mennesker.Jens Berthelsen er socialpsykolog
