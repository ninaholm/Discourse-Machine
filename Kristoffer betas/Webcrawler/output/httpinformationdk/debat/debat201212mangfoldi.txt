Mangfoldighed kræver fælles værdier
Den indvandrerkritiske debat igennem nullerne gjorde det svært for tilflyttere at definere sig som danskere. Modsvaret blev alverdens kulturelle hensyn i skolerne, men i dag bør vi finde et fælles grundlag. Tidligere skoleleder Klaus Mygind kigger tilbage på debatten om mangfoldighed fra sin tid som skoleleder på tre folkeskoler i København


Respekt for forskellighed og respekt for fællesskabet hænger nøje samme. Mangfoldighed er en styrke – det er rigtigt, men mangfoldighed er også en udfordring – en stor udfordring – i en kultur, som grundlæggende er meget homogen.Jeg har været skoleleder på tre skoler i København. I 90’erne på Sortedamskolen på Østerbro. Fra 98 på Hellig Kors Skole på Indre Nørrebro, der i 2008 blev sammenlagt med Blågårdskolen og i dag hedder Blågård Skole.Der er markant forskel på at bedrive skoleledelse på Sortedamskolen og Hellig Kors og Blågård. På Sortedamskolen var forældregruppen højt uddannet – 80 % af forældrene havde i midt 90’erne en videregående uddannelse, næsten alle havde dansk baggrund.Det betød en meget stor homogenitet. Der var en fælles forståelsesramme. Når vi i skolens værdigrundlag skrev, at vi på ‘Sortedamskolen har vi et nært hjemligt skolemiljø, hvor demokratisk tankegang sættes højt‘, så forstod vi det samme ved ordene.Da jeg kom til Hellig Skole var det meget mere komplekst. Den sociale sammenhæng var helt anderledes på trods af, at der var mindre end 2000 meter mellem skolerne. Her var hele verden repræsenteret, her var hovedparten af forældrene uden videregående uddannelse.Vi havde klasser, hvor ingen forældre havde fast arbejde. Vi havde verdens mangfoldighed – fantastisk, men vi havde også alle verdens konflikter indenfor skolens vægge - social undertrykkelse, racisme, krigstraumer og frygt, mistillid og mistro til statslige myndigheder.»Hvor er danskerne? De siger, at vi skal integrere os, og så melder jeg mit barn i skole og ser, at der kun er indvandrerbørn i klassen. Hvordan skal jeg integrere mig, når rummet er tømt danskere?« Noget i den retning stod en meget oprørt far og sagde til mig.Svært at definere sig som danskerMangfoldigheden kom frem på alle positive måder og som skoleleder fik man nye indtryk hver dag. Man mødte meget større taknemmelighed og glæde fra forældrenes side over den ekstraordinære indsats, som skolens lærere stod for og samtidig vidste man, at der kunne opstå konflikter ud af ingenting.Ved skolens først Eid-fest for 10 år siden, hvor forældre og klasser kom med mad, blev der hamstret mad – det havde jeg ikke forudset. En lærer beskrev på et tidspunkt i starten af 2002 skolegården som Vestbredden, hvilket var overdrevet, men det var hans oplevelse.Der var mange konflikter – nogle drevet frem af vores manglende forståelse for situationen. Vi forstod ikke, at mange af vore elever helt konkret i deres hverdag oplevede mangel på accept af dem som mennesker.Den indvandrerkritiske debat, der igennem nullerne blev mere og mere heftig, prægede deres oplevelse af Danmark, og de havde svært ved at definere sig som danskere.Den 11. september, Danmarks deltagelse i Irak-krigen og Mohammed krisen var begivenheder, som var med til at udvikle Hellig Kors Skole. Det var en stor overraskelse for os, at 11. september ikke bare entydigt blev opfattet som negativt.Muhammed-krisen om tegningerne satte skolen på den anden ende. På et tidspunkt troppede et fransk TV-hold uden min tilladelse op i 7. klasse, og fik elever til at vise deres vrede over situationen. Eleverne oplevede faktisk, at de var part i en konflikt, selvom de boede og mange endda født i Danmark.Samtidig oplevede eleverne, at deres frihed var begrænset af deres egne forældres gammeldags opdragelsestraditioner og frygt for, hvad der skete blandt danske unge.Endelig blev religiøst begrundede holdninger hos elever og forældre et problem. Skulle man tage hensyn til elevernes og deres families religiøsitet, når vi betragtede skolen som et ikke religiøst sted? Dette afstedkom mange diskussioner mellem lærere og elever, som desværre blev til konflikter, frem for udviklende. Skal alle elever være med til at danse om juletræ til skolens afslutning før jul? Skulle skolen tilpasse sin ferieplan til andet end de kristne helligdage? Forstod vi skolen som særlig dansk og hvad var det særlig danske?Gradvist flyttede Hellig Kors Skole sig i retning af såkaldt multikulturalisme og accept af større mangfoldighed. Men hvad betyder det? Er det en skole uden fælles værdier og mål, uden faste og tydelige rammer, som eleverne kan se og fungere i?Respekt for forskellighed og for fællesskabetHvorfor nævne disse ting? Fordi skolen blev nødt til at forholde sig til dem. Svaret er, at den mangfoldige skole bør have faste fælles værdier og et stærkt fællesskab, der er med til at skabe respekt for forskellighed.Respekt for forskellighed ses ofte som en umiddelbar modsætning til et forpligtende fællesskab, men det er min erfaring, at de er hinandens forudsætninger. Respekten for og accepten af forskellighed og mangfoldighed bliver stærkere, hvis fællesskabet er stærkt.For en skole med en social, kulturel og etnisk mangfoldig elevgruppe, skal elever og forældre opleve, at skolens familier lever på forskellig vis og at familierne har forskellig historie, og at det respekteres af skolen.Det, at skolen har lukket på religiøse helligdage, som en stor del af skolens familier holder, udtrykker respekten for forskellighed, men samtidig styrker det fællesskabet for alle indgår i en fælles aftale om, hvordan skolens ferieplan indrettes.Man kan her trække en parallel til den aktuelle sag om juletræ i en boligbebyggelse i Nordsjælland. Den vil forhåbentlig blive løst ved, at der i fremtiden både kommer et juletræ, og at der holdes en Eid-fest og at den aftale, der forhåbentlig indgås styrker boligforeningens noget ramponerede fællesskab.I forhold til mangfoldighed og sammenhængskraft er spørgsmålet: Er der en særlig forpligtigelse til majoriteten i et samfund til at deltage i integrationen og sikre, at der er et samfundsmæssigt fællesskab – sikre sammenhængskraften.Jeg mener, at der er en forpligtigelse, men så gælder det jo også, at majoritetgruppens forskellighed skal respekteres i lighed med alle andres. I den konkrete sammenhæng, betyder det, at folkeskolerne på Nørrebro bliver nødt til at kunne indfri de såkaldte danske ressourcestærke familiers behov og forventninger og ønsker til folkeskolen, hvis vi skal have dem med ind i fællesskabet, og det skal vi. &nbsp;Klaus Mygind er tidligere skoleleder på Sortedamskolen, Hellig Kors Skole og Blågårdskolen
