I private hænder
LEDER


Efter et frygteligt terrorangreb i San Bernardino i USA, hvor 14 personer blev dræbt i december sidste år, forsøger det amerikanske forbundspoliti, FBI, nu at få en af verdens største teknologivirksomheder, Apple, til at hjælpe til i sagen.Årsagen er, at FBI ikke kan få adgang til indholdet af en iPhone, som tilhørte en af de nu afdøde gerningsmænd, fordi mobilen er beskyttet med et kodeord.FBI’s anmodning om hjælp i den konkrete sagkan lyde rimelig, og man kan endda opfatte det som en samfundspligt for virksomheder at træde til i så alvorlige sager. Og således er en amerikansk domstol da også kommet frem til, at Apple skal følge anmodningen. Alligevel har Apple modsat sig og det med god grund.Det, som FBI beder Apple om, er reelt at producere en teknologisk bagdør, der kan ikke bare kan svække – men også fuldstændig kompromittere – it-sikkerheden for potentielt millioner af mennesker.At Apples hjælp i én sag kan betyde så meget for så mange andre mennesker, kan måske være svært at forstå. Konkret beder FBI Apple om at udvikle en specialudgave af det styresystem, som iPhones bruger, hvor det er muligt at afprøve alle logisk mulige kodeord på telefonen, så de amerikanske myndigheder kan få adgang til krypterede oplysninger på gerningsmandens telefon.
