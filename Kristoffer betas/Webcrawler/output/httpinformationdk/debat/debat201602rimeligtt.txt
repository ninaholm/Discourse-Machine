Er det rimeligt med tre måltider om dagen?
Konsekvensen af kontanthjælpsloftet er, at flere danskere ikke vil have råd til tre måltider om dagen eller til nødvendig medicin, men Beskæftigelsesministeriet har end ikke analyseret disse forhold. Det går ud over både kontanthjælpsmodtagerne og resten af samfundet


I dag holder Folketingets Beskæftigelsesudvalg en offentlig høring om kontanthjælpsloftet. Det giver lejlighed til at se lidt på, hvad man egentlig ved om konsekvenserne af at skære i kontanthjælpen. Kontanthjælpen er det nederste sikkerhedsnet for mennesker, der ikke kan forsørge sig selv og sine, og den skal derfor sikre et rimeligt forsørgelsesgrundlag.Men problemet i regeringens forslag om kontanthjælpsloft, 225-timers reglen og den vedtagne integrationsydelse er, at det alene er hensynet til, om det kan betale sig at arbejde, der er i spil. Forsørgelseshensynet analyseres ikke i det lovforberedende materiale. Med andre ord har man ikke overvejet, om mennesker rent faktisk kan leve for de foreslåede ydelser.Det er vigtigt, at det kan betale sig at arbejde. Et alternativ til den fortsatte udhulning af kontanthjælpssystemet er et socialt skatteloft. I den model må den samlede nedtrapning af sociale ydelser ikke overstige et bestemt loft, f.eks. 70 procent, så personer altid får 30 kr. til sig selv, for hver 100 kr. de tjener ved at arbejde. På den måde er det muligt at holde fast i både et rimeligt forsørgelsesniveau og et incitament til arbejde.En anden vej er at sætte forsørgelseshensynet øverst og gå tilbage til før 1994, hvor kontanthjælpen blev &rsquo;bruttoficeret&rsquo; for at gøre den sammenlignelig med lønindkomst. Før da var grundelementerne i kontanthjælpen, at man modtog et beløb til de daglige fornødenheder, fik boligen betalt og fik udgifter til medicin og andre nødvendigheder betalt. Det er også grundelementerne i det svenske kontanthjælpssystem, der er anderledes indrettet end det danske.Den &rsquo;rette balance&rsquo;I Beskæftigelsesministeriets høringsnotat om lovforslaget hedder det: &raquo;For hovedparten af de kontanthjælpsmodtagere, der berøres af kontanthjælpsloftet, vil den samlede ydelsesreduktion være på under 2.000 kr., og den gennemsnitlige ydelsesreduktion vil være på ca. 1.450 kr. om måneden.Der er derfor fundet den rette balance mellem på den ene side at sikre, at det altid kan betale sig at arbejde, og på den anden side at kontanthjælpen skal udgøre et rimeligt forsørgelsesgrundlag.&laquo; Men hvor er de analyser, der underbygger, at lovforslaget rammer denne &raquo;rette balance&laquo;?Selv om 2.000 kr. for nogen &rsquo;kun er et par sko&rsquo;, så er både 1.450 kr. og 2.000 kr. mange penge for kontanthjælpsmodtagere. Det kan være det beløb, der afgør, om der er råd til medicin, beklædning, besøg hos familie og venner eller lignende. Dette er tilmed undersøgt grundigt, hvilket beskæftigelsesministeren behændigt overser.I perioden 2009 til 2010 gennemførte forskere fra Københavns Universitet, Roskilde Universitet, Aalborg Universitet og Center for Alternativ Samfundsanalyse (CASA) en omfattende forskningsbaseret undersøgelse af konsekvenserne af 00&rsquo;ernes starthjælp, kontanthjælpsloft og timeregel.Konklusionerne derfra vil også gælde for det nye kontanthjælpssystem. Starthjælpen er omdøbt til integrationsydelse, kontanthjælpsloftet kaldes et moderne kontanthjælpsloft &ndash; i øvrigt med 23 forskellige beløb for loftet. Der er forskelle, men resultatet for modtagerne er i mange situationer nogenlunde det samme.Forskellene i ydelsesniveauet i 2009 mellem almindelig kontanthjælp og nedsatte ydelser var nogenlunde på samme niveau, som det bliver tilfældet med vedtagelsen af det nye kontanthjælpsloft &ndash; ca. 1.200 kr. om måneden efter skat. På trods af at det &rsquo;kun&rsquo; drejer sig om godt 1.000 kr. om måneden, så har det stor betydning for hvor mange, der mister muligheden for at spise tre måltider om dagen eller købe lægeordineret medicin.Flere hjemløseForskernes undersøgelse viste blandt andet, at andelen af mennesker, der ikke havde råd til tre måltider om dagen under kontanthjælpsloftet, blev fordoblet fra 14 til 28 procent. Andelen af mennesker, der ikke havde råd til lægeordineret medicin under kontanthjælpsloftet, blev næsten tredoblet fra 12 til 32 procent.Det er en vurderingssag, om det er et rimeligt leveniveau, at man af og til ikke har råd til tre måltider om dagen, men de fleste danskere vil sikkert mene, at der skal være råd til det.Og det er dårligt både for den enkelte og for samfundet, at kontanthjælpsmodtagerne ikke har råd til den lægeordinerede medicin, der skal gøre dem raske eller mindre syge. Det er ligeledes åbenlyst, at risikoen for flere hjemløse er stor, når en fjerdedel ikke kan betale husleje og forbrugsafgifter til tiden. Sygdom og hjemløshed er et dårligt udgangspunkt for job og uddannelse.Regeringen bør tage forsørgelseshensynet alvorligt og seriøst analysere og dokumentere, at det tilgodeses med L 113. Et kvalificeret gæt er, at denne dokumentation ikke kan fremskaffes, af den simple grund at kontanthjælpsloftet forarmer mennesker og tjener et helt andet formål end at hjælpe mennesker i arbejde, da jobeffekten er ufattelig ringe. Til gengæld vil modløsheden være stor for dem, der rammes af loftet.Jann Sjursen er formand for Rådet for Socialt Udsatte
