’Transkønnet er det nye sort’ min bare
Jeg er træt af al den hype og alle de forsimplede fortællinger om transkønnede. Vi er ikke bare et modefænomen, og vi har glæder og ambitioner i vores liv, som består af mere end tragedie på tragedie


Jeg havde hørt fra flere venner, end jeg kan tælle på mine hænder, at de glædede sig til at se filmenDen danske pige, der netop har haft premiere i danske biografer. De vil gerne se en film om, hvordan det i virkeligheden er at være trans.Jeg får lyst til at skrige. Hvordan i alverden får man den idé, at en film som er skrevet, instrueret og endda skuespillet af folk, som ikke selv er transkønnede, har en jordisk chance for at formidle en virkelighedsnær historie om en gruppe mennesker så fordomsomspundne som transkønnede? Hvorfor går man &ndash; med en forventning om at blive oplyst &ndash; ind og ser en transfilm, der fra flere sider er blevet kritiseret for at fremstille en stereotyp og utroværdig transkvinderolle?Den danske pigeerbusiness as usual. Og med det mener jeg, at den er en del af en udbredt praksis, hvor man holder transkønnede uden for indflydelse, mens man reproducerer en række forældede stereotyper. Gerne kombineret med en overdrevet interesse for transkønnedes kønsorganer og en overrepræsentation af transkønnede, der lider tragiske skæbner.Alt for mange journalister, redaktører og produktions- og filmselskaber tror, at de kan skabe en oplysende og fair fortælling om transkønnede uden at inkludere transkønnede i historieskrivningen.Let spiseligtEfter at den transkønnede amerikanske skuespiller Laverne Cox optrådte på Time Magazines forside, og vi fik at vide, at her kommer thetransgender tipping point, er jeg blevet kimet ned af journalister og diverse, som gerne vil lave interviews og dokumentarer om transkønnede. De synes åbenbart, at trans er helt vildt in lige nu. De vil have adgang til det netværk, jeg har opbygget som frivillig gruppeleder, initiativtager og aktivist. De vil have cases til projekter, hvor trans skal forklares let spiseligt og underholdende for den brede del af befolkningen, som ikke forventes at vide det mindste om køn og trans i forvejen.Oftest afviser jeg på en fornemmelse af, at man gerne vil se et færdigt produkt, der indeholder en række gennemtæskede stereotyper. Det kunne være et ønske om at filme en transperson, der tager makeup eller tøj på &ndash; allerhelst foran et spejl. Det kunne være et udsagn om, at man gerne vil hjælpe den transkønnede med at vise verden, hvor hårdt det er at være trans, og at det er synd for transkønnede. Det kan være en våd drøm om at få lov at dokumentere en transperson, der får kirurgi på kønsorganerne.Der er dem, som allerede har skrevet historien, og blot skal bruge en krop, der ikke gør for meget oprør mod forsimplingen.Kunstnerisk statementDR3-dokumentarfilmenMordet på Jannick, der blev vist i efteråret 2015, foregiver ligesomDen danske pigeat være baseret på virkelige hændelser. Og ligesom i Hollywood-filmen lider transpersonen her en alt for tidlig død, og der fortolkes på virkelighedens hændelser som fanden.Vi bliver præsenteret for en dreng, der hedder Jannick, men i virkeligheden er der tale om en transpige ved navn Michelle, der har hængt sig selv i afmagt over et samfund, der ikke kunne rumme hende, og et behandlingssystem, som især svigter de allermest udsatte transpersoner. I dokumentarfilmen er det tydeligt at se, at Michelle helst ville kaldes Michelle og helst ville henvises til med kvindelige pronomener &ndash; altså hun, hende, hendes.Men ikke engang dét kunne dokumentaristerne unde hende. I stedet bliver hendes selvmord gjort til en form for kunstnerisk statement. Der bliver slet ikke sat spørgsmålstegn ved omgangskreds og samfundets medvirken til tragedien.Hvad med sundhedsvæsenet?Jeg krydser fingre for, at den lunkne modtagelse, somDen danske pigehar fået i amerikanske biografer siden november, afskrækker andre spekulanter i film med trans som eneste salgspunkt. For jeg er træt af den hype. &rsquo;Transkønnet er det nye sort&rsquo; min bare. Jeg er ikke et modefænomen.Det er så ærgerligt, at størstedelen af Danmarks viden om transkønnede stammer fra fantasiland. For det skygger over de gode historier. Film somSomething Must BreakogTangerineog en serie somHer Story, der er skrevet og spillet af transkønnede, er braget ind i mit og mine transkønnede venners hjerter. Men i resten af Danmark overskygges de af Hollywood og underholdningsdokumentarerne. Transkønnedes egne fortællinger er en lille niche.Transkønnede har faktiske liv, som ikke nødvendigvis kun kan fortælles postmortem. Vi har komplekse problemer i vores liv såsom et sundhedssystem, der forsøger at undvige ansvaret for vores helbred og kropslige autonomi.Vi har nutidigt relevante queerede perspektiver på køn og den diskrimination, der følger med. Men vi har også glæder og ambitioner i vores liv, som består af mere end tragedie på tragedie. Og vi fortæller dem til alle, som lytter.Laura Mølgaard Tams er aktivist
