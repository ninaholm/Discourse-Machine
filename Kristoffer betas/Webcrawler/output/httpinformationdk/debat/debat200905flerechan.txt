Flere skal have chancen på arbejdsmarkedet
Antallet af offentligt forsørgede er steget støt trods år med højkon-juktur, og det skal der gøres noget ved nu. Rummeligheden på arbejdsmarkedet skal udvides, og det kan man opnå på flere måder


Vi har netop forladt en historisk højkonjunktur med historisk lav ledighed. Alligevel er antallet af offentligt forsørgede danskere ikke blevet nedbragt. Tværtimod er tallet steget fra 435.000 til 477.000 siden 2000.Skiftende regeringer har forspildt højkonjunkturens enestående chance for at få langt flere mennesker med handicap og kroniske helbredsproblemer i arbejde. Det skal stoppes nu.Det er en særlig udfordring her under krisen, hvor de svageste risikerer at ryge først ud af virksomhederne igen.Vi skal fastholde flere i job - og vi skal sluse flere med skavanker ind på arbejdspladserne. For deres skyld og for samfundets skyld. Arbejdsmarkedet er ikke kun for de perfekte.I dag mødes Arbejdsmarkedskommissionen med arbejdsmarkedets parter for at diskutere, hvordan Danmark får færre på offentlig forsørgelse og skaffer mere arbejdskraft fremover. Det vil FTF gerne bidrage til.Rummeligheden på arbejdsmarkedet skal udvidesVi har mange, specielt store virksomheder, der påtager sig et samfundsansvar ved at hjælpe mennesker med helbredsmæssige problemer i job. Men det er Tordenskjolds soldater blandt virksomhederne. Vi vil gerne se nye socialt ansvarlige virksomheder på podiet, hvor man hyldes for indsatsen. Der er masser af plads.FTF foreslår derfor, at kommunerne som en del af deres årlige beskæftigelsesplaner skal redegøre for, hvordan de arbejder med at fremme virksomhedernes sociale engagement.RevalideringRevalidering har det fornemme formål at give mennesker, der har en medfødt eller tabt arbejdsevne, en ny chance for at kunne forsørge sig selv.Desværre er revalidering de seneste år er blevet forsømt til fordel for det stærke fokus på 'hurtigst muligt i job'. Det pynter kort på ledighedstallene, men betyder måske også hurtig udstødning igen - og offentlig forsørgelse igen. Og så er vi lige vidt.Fra 2000 til 2008 er antallet af personer i revalidering reduceret med 50 pct., og det er særligt brugen af uddannelsesrevalidering, det er gået ud over. Set i lyset af, at både virksomheder og myndigheder stadig mangler veluddannet arbejdskraft, er det komplet tåbeligt - og giver nogle danskere et dårligere liv end nødvendigt.Tilmed overvejer Arbejdsmarkedskommissionen nu at afskaffe revalidering, selv om sigtet netop er at gøre folk helt uafhængige af offentlig forsørgelse.For at rette op på den manglende brug af revalidering foreslår FTF konkret, at statens refusion af kommunens udgifter til revalidering øges fra de nugældende 65 pct. til 75 pct. Det vil give kommunerne et større økonomisk incitament til at revalidere frem for at give en livsvarig offentlig ydelse i et fleksjob eller på førtidspension.Fleksjobberes ledighedFleksjob-ordningen er en succes. Den giver personer med nedsat arbejdsevne mulighed for at bevare tilknytningen til arbejdsmarkedet frem for at modtage fuld offentlig forsørgelse. Og fleksjobbere bidrager positivt til den samlede beskæftigelse.I dag er der ansat ca. 52.000 personer i fleksjob, og ledigheden er ca 20 pct. Vi foreslår derfor at indføre 1/3 løntilskud (som det var en gang), så kommunerne efter seks måneder kan ændre på løntilskudsdelen i nedadgående retning, hvis arbejdsevnen har forbedret sig.Fleksibel førtidspensionDet overordnede sigte med førtidspensionsreformen fra 2003 var at nedsætte antallet af personer, der tilkendes førtidspension. Men disse forventninger er ikke indfriet.Antallet af nye førtidspensioner har ligget næsten konstant på 15.000 årligt fra 2000 til 2006. Og i de senere år er andelen af nye førtidspensionister med psykisk lidelse som hoveddiagnose steget markant.Vi mener, at forskningen i behandling af sygdomme sandsynliggør, at nogle senere genvinder arbejdsevnen. Derfor skal reglerne om 'førtidspension med revision' anvendes mere bevidst og konsekvent end i dag og især omfatte personer med psykiske lidelser, hvor sygdomsbilledet ofte er uforudsigeligt.Der er for mig ingen tvivl om, at vi kan reducere tilgangen til offentlig forsørgelse uden at ødelægge de eksisterende og succesfulde ordninger eller svinge pisken over ryggen på de mennesker, der ofte har været meget igennem allerede.Forebyggelse og bedre arbejdsmiljø skulle gerne føre til, at færre overhovedet bliver syge og får nedsat arbejdsevne. Men helt forhindre det kan vi ikke. Derfor skal vi give mange flere en reel chance for at klare sig på arbejdsmarkedet - og flest muligt uden offentlig forsørgelse.Bente Sorgenfrey er formand for FTF - hovedorganisation for 450.000 offentligt og privat ansatte
