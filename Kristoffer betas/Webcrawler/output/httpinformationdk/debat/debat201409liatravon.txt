Liat Ravon Meyhoff, 46: På Skanderborg Festival som 46-årig
»Skal jeg opereres og stramme op så jeg til næsten uigenkendelighed kan bevare tiden og ‘se godt ud‘? Og er det at se godt ud? Og hvad med loyaliteten, forståelse og accept af tidens forandring? At vi også skal give plads til de yngre kvinder?«


Det grønne lys fylder teltet, der er opvarmet så lys og duft bliver forstørret og næsten ikke efterlader plads til mig. Jeg åbner øjnene og prøver at orientere mig om, hvor jeg er og vender mig i håb om, at temperaturen ikke vil stige, så jeg kan få mere søvn. Pludselig begynder jorden at hoppe og ind kommer tonerne fra &quot; Hip Hurra Det Er Min Fødselsdag&quot; og nærmest løfter teltet.Jeg opgiver håb om søvn og vælter ud af åbningen for at blive mødt af samtlige smørede grin fra de 20-årige med en bomblaster vi deler teltplads med. Skanderborg!&nbsp;Jeg strækker armene i vejret og danser med, for vi er jo på festival, og det er det eneste at gøre. Derefter bruger jeg min aldersautoritet, og får drengene til at love mig det resten af dagene er en tradition at sætte sangen på præcis kl. 8.&nbsp;Jeg er 46 år og på festival!Noget jeg har svoret jeg aldrig skulle, og alligevel er jeg draget afsted med 7 dejlige tøser.&nbsp;Sammen med 40.000 andre får vi lov til at opføre os som 20 år igen i 4 dage og drikke Grøn Gajol mm., vælte os til musik og sommer for at komme hjem træt og udbanket som en hund, der har fået bank med en kæp. Taknemmelig sætter jeg mig i min stues stilhed og tænker; hvad var det? Er det meningen med mit liv, at opføre mig som jeg gjorde for 20 år siden? (Ok, 25 år siden). Hvor kommer Nietzsche ind, der påstår at livet er i konstant forandring, hvis jeg bare gentager det, jeg har levet?Hele min krop gør ondt af heftig salsa dans kyndigt og maskulint navigeret af&nbsp;Sebastian på 29, der i&nbsp;øvrigt synes&nbsp;jeg var den mest sexede 46-årige, han havde mødt. Indrømmet at det kompliment røg lige ind på alderskontoen, og jeg måtte gennem tequilarusen regne mig frem til 17 års forskel. Det fik rusket mig hjem til teltet i en fart - alene.Jeg er 46 år og kan løbe 15 km uden problemer, noget jeg har oparbejdet gennem flere år og er stolt af. Min krop ser ud som jeg ønsker gennem min træning, og det gør mig glad, at jeg kan spise og træne på den måde, jeg har lyst, og se ud som jeg gør. Det har taget mig mange år at nå dertil, og det var endda med undren, jeg igår så udsendelsen &lsquo;Piger på Krisestien&lsquo;, hvor en ung model udtaler: &raquo;Kriterierne og konkurrencen om kvinders udseende er så hård idag, at jeg slet ikke kan forstille mig, hvordan man skal tackle det, når kroppen forfalder og sydfrugterne går nedad&laquo;.&nbsp;Jeg skal da være den første til at indrømme, at tanken om Botox og operationer har strejfet mig. Mine øjenlåg er tunge, og der er mange fine linier på mit ansigt, jeg bliver overrasket over på hvert sommerfoto. Overvejelsen bliver ikke mindre af at mange af de 20-årige klienter på min klinik ( jeg er selvstændig terapeut med to klinikker) åbent siger, at alle deres veninder har fået brystoperationer! Hvorfor skal 20 årige opereres? Svar; fordi de kan.&nbsp;Hvor efterlader det så mig?&nbsp;Skal jeg stå på Skanderborg som 46-årig?&nbsp;Skal jeg opereres og stramme op så jeg til næsten uigenkendelighed kan bevare tiden og &lsquo;se godt ud&lsquo;? Og er det at se godt ud?&nbsp;Og hvad med loyaliteten, forståelse og accept af tidens forandring? At vi også skal give plads til de yngre kvinder?&nbsp;Tilbage til Nietzsche, der taler om valget.&nbsp;Jeg vælger min alder og det betyder at jeg løber fordi jeg har lyst, at jeg spiser fordi jeg har lyst. For at svare den unge model fra TV. Så er det nemmere at være i min krop fordi jeg kan mærke den og mine følelser og være i dialog... Det meste af tiden, det har jeg lært gennem mange års træning.&nbsp;Og de 7 piger jeg var til Skanderborg med skal jeg heldigvis mødes med til fødselsdag om 2 uger. Ikke mere Skanderborg til mig!Hvordan oplever du den alder, du er nået til? Del dine helt personlige overvejelser, oplevelser, frustrationer og glæde ved din alder&nbsp;via linket her. Så publicerer vi de bedste på&nbsp;journalen &lsquo;10, 20, 30...&lsquo;
