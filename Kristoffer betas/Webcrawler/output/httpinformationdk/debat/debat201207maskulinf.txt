Maskulin og feminin essens er og bliver modpoler
Selvudviklings-eksperter henvender sig primært til kvinder, fordi mænd ikke interesserer sig for genren, mener sexolog Joan Ørting


Når selvudviklingsterapeauter, -bøger og -artikler primært henvender sig til kvinder, har det en helt naturlig forklaring: Kvindekønnet er simpelthen bare mere søgende og interesseret i at udvikle sig selv end mændene er. Det er i hvert fald det billede, sexolog, terapeut og foredragsholder Joan Ørting får, når hun rejser rundt i landet.»Det er kvinder, der sidder til foredrag ude i forsamlingshusene, det er kvinder, der går på de nye uddannelser, og det er kvinderne, der er interesserede i personlig udvikling,« siger hun.»Derfor målretter jeg mine ting til kvinder. Mit forlag siger også til mig, at jeg skal skrive mine bøger til kvinder, for mænd læser ikke bøger. Måske læser de en krimi en gang i mellem, men ikke sådan en Joan Ørting-bog.»»Så siger jeg i stedet til kvinderne, at de skal lægge bogen ude på toilettet, opslået på det kapitel, de gerne vil have, deres mand skal læse.«Og Joan Ørting er ikke bange for at skrive under på, at forskellen på kønnenes interesser er givet af naturens hånd.Mens de mandlige værdier handler om succes – at man vurderer livets værd i ting, der kan måles og vejes, handler det for kvinder om kærlighed – er man blevet elsket, og har man elsket?»Det vil give en mand en god følelse at sige ’jeg satte mig et mål, og jeg nåede det’. Men sådan er det ikke for kvinder. Hvor manden har mål, retning og mission øverst på listen over prioriteter, så har vi kærligheden – det varme og det nære. Men det maskuline og det feminine er jo lige godt og lige meget værd. Det feminine har bare ikke være så accepteret i samfundet i mange år,« siger hun.– Mandlige og kvindelige værdier? Er du ikke med til at fastholde mænd og kvinder i de klassiske kønsroller? Hvad hvis en kvinde ikke vægter de ’feminine værdier’ højest?»Jamen lige meget hvad man siger, er mænd og kvinder så forskellige. Maskulin essens og feminin essens er og bliver to modpoler. Uden dem ville der ingen tiltrækning være.«– Med det store fokus på kønnede forskelle, er du så ikke med til at gøre os mindre fri, i stedet for at tilbyde den frigjorthed, du selv står for?Jamen, vi er jo forskellige som køn, og det skal vi anerkende, for vi bliver ikke enige, og der er ikke noget, der er rigtigt eller forkert. Derfor handler det meget om at gå hen over broen og så lytte til den anden.«
