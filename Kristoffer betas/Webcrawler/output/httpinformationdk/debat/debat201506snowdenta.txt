Snowden: Jeg er taknemmelig for at have taget fejl
Jeg frygtede, at offentligheden ville reagere med ligegyldighed eller kynisme over for NSA-afsløringerne. Men her to år efter kan vi notere store fremskridt i kampen mod masseovervågning, skriver whistlebloweren, der afslørede overvågningspraksisserne
Whistlebloweren&nbsp;Edward Snowden, som opholder sig i Moskva, livetransmiteret via storskærm under Amnesty Internationals&nbsp;Write for Rights kampagne i Paris, Frankrig d. 10. december 2014.

To år er gået, siden jeg med tre journalister arbejdede nervøst i hotelværelse, imens vi afventede, hvordan verden ville reagere på afsløringen af, at NSA havde registreret næsten alle telefonopkald i USA. I dagene efter publicerede disse journalister dokumenter, hvoraf det fremgik, at demokratiske regeringer foretog overvågning af almindelige borgeres aktiviteter, skønt de ikke havde gjort noget forkert.Inden for få dage reagerede USA&rsquo;s regering med sigtelser efter spionagelove fra Første Verdenskrigs tid. Journalister blev af advokater underrettet om, at de risikerede anholdelse eller stævning, hvis de vendte tilbage til USA. Politikere kappedes om at fordømme vores læk som uamerikansk, ja sågar landsforræderisk.Privat var der øjeblikke, hvor jeg frygtede, at vi måske havde sat vores privilegerede liv på spil for ingenting: Ville offentligheden reagere med ligegyldighed eller kynisme?Aldrig har jeg været så taknemmelig for at have taget fejl.To år efter er vi et helt andet sted. På bare én måned blev NSA&rsquo;s privatlivsoverskridende telefonregistreringsprogram dømt ulovligt af domstolene og forkastet af Kongressen. Og da en undersøgelse fra Det Hvide Hus konstaterede, at programmet aldrig havde stoppet så meget som ét terrorangreb, gav endog præsidenten, der førhen forsvarede det som lovmedholdeligt og kritiserede afsløringen af det, ordre til at det skulle afvikles.Så stor magt har en informeret offentlighed.Historisk sejrAfviklingen af masseovervågning af private telefonopkald efter den amerikanske Patriot Act er en historisk sejr for retssikkerheden for hver og en af borgerne. Men den er kun det seneste resultat af en forandring i den globale bevidsthed.Siden 2013 har institutioner rundt om i Europa erklæret lignende love retsstridige og indført nye restriktioner for fremtidige aktiviteter. FN kaldte masseovervågning for en entydig krænkelse af menneskerettighederne. I Latinamerika førte borgerinitiativer i Brasilien til Marco Civil, verdens første traktat om rettigheder på internettet. I erkendelse af, hvor vigtig en rolle en informeret offentlighed har i at kunne rette op på statsmagters udskejelser, har Europarådet opfordret til nye love, der kan modvirke forfølgelse af whistleblowere.Ud over at lovene nu sætter grænser, er der på andre områder sket endnu hastigere fremskridt: Teknologer har arbejdet utrætteligt på at redesigne sikkerheden i de enheder, vi er omgivet af og i selve internettets sprog. Hemmelige sikkerhedsbrist i kritisk infrastruktur, der blev brugt af stater til at facilitere masseovervågning, er blevet opdaget og korrigeret. Grundlæggende tekniske sikkerhedsforanstaltninger såsom kryptering &ndash; engang anset for esoterisk og unødvendig &ndash; er nu pr. standard aktiveret i produkter fra banebrydende virksomheder som Apple, hvorved det sikres, at selv hvis ens telefon bliver stjålet, forbliver ens privatliv privat. Disse strukturelle teknologiændringer kan sikre adgang til basal privatlivssikkerhed på tværs af grænser og værne almindelige borgere imod indførelse af vilkårlige love, der krænker privatlivets fred &ndash; som dem Rusland nu har vedtaget.NSA er stadig en trusselSelv om vi er kommet langt, er retten til privatlivets fred &ndash; grundlaget for de friheder, der er nedfældet i den amerikanske rettighedserklæring, Bill of Rights &ndash; dog stadig truet af andre programmer og myndigheder. Nogle af verdens mest populære onlinetjenester er hyret som partnere i NSA&rsquo;s masse-overvågningsprogrammer, og teknologivirksomheder presses af regeringer verden over til at arbejde imod og ikke for deres kunder. Milliarder af mobiltelefoners lokaliserings- og kommunikationsdata opfanges af andre myndigheder uden skelen til de berørtes skyld eller uskyld. Vi har erfaret, at vores regering bevidst svækker internettets basale sikkerhed med &rsquo;bagdøre&rsquo;, der omdanner vores privatliv til åbne bøger. Metadata, der afslører almindelige internetbrugeres personlige forbindelser, bliver stadig opfanget og overvåget i en skala uden fortilfælde: Mens du læser dette, gør den amerikanske statsmagt nye notater.Uden for USA ser spiontjenester i Australien, Canada og Frankrig ud til udnytte de seneste tragedier til at søge indgribende nye beføjelser trods overvældende beviser for, at de ikke ville have kunnet forhindre disse angreb ad den vej. Storbritanniens premierminister, David Cameron, funderede for nylig: &raquo;Vil vi tillade et middel til kommunikation mellem mennesker, som vi ikke kan læse?&laquo; Han fandt snart svaret og proklamerede: &raquo;Alt for længe ​​har vi været et passivt tolerant samfund, der siger til vores medborgere: Så længe I overholder loven, lader vi jer være i fred&laquo;. Ved årtusindeskiftet ville få have troet, at borgerne i de udviklede demokratier snart måtte til at forsvare det åbne samfund imod dets egne ledere.Læs også:&nbsp;Snowden og ngo&rsquo;er advarer mod nye overvågnings&shy;beføjelserAlligevel forrykker magtbalancen sig. Vi ser nu fremkomsten af ​​en efterterrorgeneration, der afviser at lade sit verdenssyn definere af en enkelt tragedie. For første gang siden angrebene 11. september ser vi konturerne af en politik, der vender sig fra reaktion og frygt til fordel for modstandsdygtighed og fornuft. Med hver domstolssejr, med hver lovændring, demonstrerer vi, at kendsgerninger er mere overbevisende end frygt. Og som samfund genopdager vi, at en rettigheds værdi ikke består i, hvad den skjuler, men i hvad den beskytter.Oversat af Niels Ivar LarsenEdward Snowden er whistleblower
