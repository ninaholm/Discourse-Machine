Hvem har brug for græsk?
Københavns Universitet risikerer at bortkaste en intellektuel arv, der misundes af mange universiteter verden over


 Politisk nærsynethed er et globaliseret fænomen. Hvem har brug for græsk? Eller for indisk eller finsk for den sags skyld? I en tid med slankede økonomier og budgetnedskæringer er videregående uddannelser og forskning inden for humaniora åbenbart nemme mål. Meldingen om, at flere studieretninger ved Københavns Universitet, herunder græsk, Balkan-studier, indologi osv., ikke vil kunne optage nye studerende i 2016 på grund af sparekrav – skandaløs, som den er – gentager et mønster, vi alle kender.
At det ressourcedræn, disse uddannelser pålægges, i det lange løb vil gøre økonomisk skade, er ikke et argument, der tæller. Selv i lande, som anser sig selv for civiliserede og avancerede, og objektivt set er velhavende, synes der ikke at være skrupler ved at spare småpenge i dag, uanset at der på længere sigt tabes millioner. Danmark er ikke just et fattigt, underudviklet land: Hvordan kan nogen hoppe på den tanke, at nationens økonomiske overlevelse afhænger af, at videregående uddannelser udsultes?
Læs også: International forskningselite advarer mod lukning af sprogfag
Men hvis økonomiske argumenter ikke tæller, kan vi jo prøve med udskamning. For de personer, som svinger budgetnedskæringernes økse, er græskstudiet ved København bare en klynge tal – så og så mange medarbejdere, så og så mange studerende – og i begge tilfælde relativt lave tal. Hvad kunne være mere oplagt end at gøre disse tal til et rent nul, begyndende med de studerende?
Fremragende forskning
Ikke desto mindre er vi nu mange forskere verden over, der mobiliserer til et forsvar mod denne trussel. Hvad kan nu være forklaringen på det? Jo, nu skal I høre, danske venner. Igennem de sidste årtier har græskstudiet på Københavns Universitet været epicentret for en veritabel revolution i den måde, hvorpå vi forstår centrale aspekter af historien om de gamle grækere – fænomener som bystat og demokrati. Disse emners relevans i den verden, vi bebor, er det næppe nødvendigt at understrege.
Mange politologer og hver en græsk historiker kloden over kender til den fremragende forskning, som er gennemført på Copenhagen Polis Centre, og gør sig klart, hvor meget han eller hun skylder de forskere, som er ophav til og har formidlet denne revolution i viden.
Læs også: Det Danske Akademi kritiserer lukning af sprogfag
Enhver, der ikke er bekendt med situationens faktiske forhold, ville tro, at græsk måtte være et af de mest prominente fag på Københavns Universitet. Hvis vi i stedet havde hørt, at yderligere ressourcer ville blive kanaliseret ind i græskstudiet, ville vi anse dette for et uhyre fornuftigt træk.
Kom til fornuft
At Københavns Universitet har planer om at hindre nye studerende i at indskrives på dette studium, ville slå os som absurd, hvis det ikke var så tragisk. Københavns Universitet risikerer nu at bortkaste en intellektuel arv, der misundes af mange universiteter verden over. En vidensbase, der gennem mange år er blevet bygget op i kraft af forskeres tålmodige indsats, risikerer at gå til grunde med ét slag.
Kun en kortsigtet spidsborger kan få den tanke, at dette er en rimeligt ting at gøre. Eller omvendt: Enhver, der mener, at dette er en rimelig ting at gøre, må påregne at blive set som en kortsigtet spidsborger af hele det internationale videnskabelige samfund, der tæller langt mere end bare et par kloge hoveder i et elfenbenstårn.
Læs også: Leder: Sprogene sejler
Vi håber og tror, ​​at den, der har det sidste ord at skulle have sagt i denne beslutning, igen vil komme til sin fornufts fulde brug.
Underskrevet: Medlemmer af Det Europæiske Netværk for Studiet af Oldgræsk Historie: Prof. Dr. Josine Blok, Professor of Ancient history and Classical civilization, Utrecht University; Member of the Royal Dutch Academy of Sciences; Prof. Dr. Kostas Buraselis, Professor of Ancient History and Vice Rector at the National and Kapodistrian University of Athens; Prof. Dr. Gunnel Ekroth, Professor and chair of Classical Archaeology and Ancient History Department of Archaeology and Ancient History, Uppsala University; Prof. Lin Foxhall, MBE (Hon.), FSA, Head, School of Histories, Languages and Cultures, University of Liverpool; Prof. Dr. Hans-Joachim Gehrke, Professor emeritus of Ancient History at the University of Freiburg (Breisgau) and Vice Chair of the Board of Trustees, Gerda Henkel Foundation; Prof. Dr. Maurizio Giangiulio, Professor of Ancient History, University of Trento; Prof. Dr. André Lardinois, Professor of Greek Language and Literature Radboud University, Nijmegen; Academic Director of OIKOS, Graduate School of Classics of the Netherlands; Prof. Dr. Nino Luraghi, D. Magie Professor of Classics, Princeton University; Prof. Dr. Irad Malkin, Cummings Chair for Mediterranean History and Culture, Tel Aviv University, Co-Editor Mediterranean Historical Review, Professor of Ancient Greek History, Department of History, Tel Aviv University; Israel Prize Laureate for History, 2014; Prof. Dr. Christian Mann, Professor of Ancient History, Mannheim University; Prof. Dr. Christel Müller, Professor of Greek History; Dean of Doctoral Studies in Humanities; University of Paris Ouest Nanterre La Défense Dr. Oswyn Murray (DPhil), Emeritus Fellow of Balliol College Oxford, Member of the Royal Danish Academy and the Scuola Normale Superiore di Pisa honoris causa Dr. Vinciane Pirenne-Delforge, Research Director of the Fund for Scientific Research at the University of Liège; Prof. Dr. François de Polignac, Professor of Ancient History, University of Paris-Sorbonne; Director of Studies of the École Pratique des Hautes Études, section Religious Studies; Prof. Dr. Kurt A. Raaflaub, David Herlihy University Professor and Professor of Classics and History Emeritus, Brown University; Prof. Dr. Robert Rollinger, Professor and chair of the Department of Ancient History and Ancient Near Studies, University of Innsbruck; Prof. Dr. Rosalind Thomas, Professor of Greek History and Tutorial Fellow of Balliol College, University of Oxford Dr. Marek Węcowski (DPhil., Habil.), Associate professor of Ancient History, University of Warsaw; member of the Committee for Classical Studies, Polish Academy of Sciences

