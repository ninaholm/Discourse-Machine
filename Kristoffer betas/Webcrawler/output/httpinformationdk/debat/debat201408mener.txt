’Det er ikke mig, hun mener’
Problemet i min søns folkeskole var hverken lærerne, ledelsen eller det faglige niveau. Det var fraværet af forpligtende fællesskab, der ikke var til at holde ud. For hvordan skal folkeskolen lære børn om fællesskab, hvis forældrenes eneste bidrag er at sende børnene derhen?
Ifølge dagens kronikør, var der intet forpligtende fællesskab, men masser af kaos på hendes søns folkeskole, og hun endte med at flytte ham til en privatskole. På billedet synger elever fra alle klasser på Mariendal Friskole morgensang sammen.

Min søns far og jeg var ikke i tvivl: Vores dreng skulle gå i folkeskole. Der er ellers mange velrenommerede privatskoler i nærområdet. Men han skulle ikke gå blandt overbeskyttede reservatbørn uden forståelse for, at der findes andre typer mennesker end dem, der ligner dem selv. Han skulle i folkeskole!For mig handlede det mest om det forpligtende fællesskab. Folkeskolen måtte være det optimale sted at lære at møde og respektere hinanden, arbejde og fungere sammen, modtage undervisning og knytte venskaber i et fællesskab med mennesker, man ikke selv har valgt.Vi bor i et område, som er præget af de såkaldt ressourcestærke. Gode familier med god økonomi, sunde valg og styr på værdierne. Der spises økologisk, køres Christiania-cykler eller pæne biler. Børnene er velstimulerede og velkomne. Forældrene velorienterede og velmenende.Første forældremøde blev holdt før skolestart, så forældrene ikke kom til at &raquo;overtage scenen&laquo; første skoledag. Der var masser af velvilje. Lærerne kunne have svært ved at komme i gang med første time, når forældrene stod og snakkede i klassen: &raquo;Fede støvler, og hvordan går det på det nye job?&laquo; Der var søndagsarrangementer med orgier af hjemmebag, og vi hjalp hinanden med fødselsdage.Børnene var søde og vant til at blive set, hørt og elsket. Ingen svære diagnoser eller voldsomme inklusionsudfordringer.Kun tre æbleskiver!Min søn kunne lide at gå i skole. Han er videbegærlig og ret artig. Timerne var bedst, frikvartererne svære og ofte ensomme. Der var ingen lede mobbere eller grove bøller. Der var bare ikke særlig rart at være.På forældremøderne talte vi meget om al den uro, som forstyrrede undervisningen, ødelagde koncentrationen og gjorde børnene stressede og kede af det. Nogen måtte gøre noget!Det var ikke, fordi børnene var stride eller frække, forklarede lærerne. Det var bare, som om mange af dem tænkte, &raquo;det er nok ikke mig, hun mener&laquo;, når lærerne talte. At arbejde i grupper, spille teater eller holde julefrokost var udfordrende. Det er svært at indøveSvinedrengen, når ingen har tålmodighed til at høre på andre i mere end to minutter ad gangen. Når en klasselærer for velnærede 10-årige må stå som en lejrvagt og indskærpe, at der kun er tre æbleskiver til hver. &raquo;Nej, kun tre. Ja, det gælder også for dig.&laquo;&raquo;Vi har mange nummer 1-børn &ndash; altså børn, der ikke har noget imod, at der er 22 andre, bare de selv hele tiden kan være nummer 1,&laquo; lød en erfaren lærers analyse.De havde svært ved at vente, udskyde behov eller indrette sig på fælles regler. I hver time var der konflikter og små egotrip, som lærerne måtte bruge tid på. Kedelige gentagelser, fordi så mange havde svært ved at modtage kollektive beskeder.Det var ikke nogle bestemte børn, sagde lærere og pædagoger. Det var kulturen i klassen, der var et problem. Det gik ud over alle. Og det var et fælles ansvar. Også forældrenes, sagde de.Men vi kunne jo ikke stå ved siden af vores unge i tredje time og få dem til at holde kæft, vel? Vi kunne ikke være gårdvagter i spisefrikvarteret. Nogen måtte gøre noget, det var klart. Men &rsquo;nogen&rsquo; var øjensynligt &rsquo;nogle andre&rsquo;. Skolen, lærerne, pædagogerne. I skoletiden var det vel skolens ansvar at sætte sig i respekt, ikke?Fornuftige reglerHver eneste morgen kom op mod en tredjedel af børnene for sent. Ledsaget af forældrene. &raquo;Hvis mor ikke synes, det er noget problem at slentre gennem skolegården med barnet i hånden, selv om det har ringet ind, hvorfor skulle barnet så respektere regler og retningslinjer resten af dagen?&laquo; spurgte jeg på forældremøderne. &raquo;Kunne vi ikke begynde der?&laquo;Ingen var principielt imod. Men det blev aldrig anderledes.&raquo;Kunne skolen melde mere markant ud om principper, værdigrundlag og forventninger,&laquo; spurgte jeg på mit første skolebestyrelsesmøde.&raquo;Tja,&laquo; sagde skolelederen, &raquo;så er der 200 forældre, der mener, at kravene er urimelige, forkerte eller for dårligt kommunikerede.&laquo; Forældrene ville ikke slås i hovedet med krav. For det var da ikke dem, der var problemet, vel? De kunne faktisk have valgt en privatskole! Folkeskolen skulle vist næsten være lidt taknemmelig over, at disse ressourcestærke mennesker havde stillet deres børn til rådighed. Som om det alene var et tilstrækkeligt bidrag til det forpligtende fællesskab.&raquo;Det bestemmer du ikke!&laquo; svarede en mor surt, da min otteårige søn høfligt påpegede, at man ikke måtte cykle i skolegården.Børnene kunne alle reglerne i søvne. De havde selv været med til at skrive dem på fine plancher i både 0., 1., 2. og 3. klasse: Alle skal have nogen at lege med. Der skal være ro i klassen. Fornuftige regler. De virkede bare ikke.Du skal nok få vennerMin dreng glædede sig aldrig til at skulle i skole. Han hverken skreg eller sloges, han blev bare mere stille, satte en ære i at være dygtig og accepterede, at han ikke var en af de populære. En morgen tog han tid på, hvornår nogen svarede, når han sagde godmorgen. &raquo;Syv minutter, mor, det er altså lang tid!&laquo;&raquo;Der er vel altid et naturligt hierarki i en skoleklasse,&laquo; sagde en far, da uro og dårlig trivsel igen var temaet på et forældremøde. Og man kunne heller ikke tvinge børnene til at lide hinanden alle sammen, vel?&raquo;Men mor, det er ikke særlig sjovt at gå i skole, når man er helt usynlig,&laquo; græd min dreng i 3. klasse. Så begyndte vi at lede efter alternativer. Ventelister. Flere legeaftaler. Han kæmpede.Lærerne var forstående, men der var ikke meget, de kunne gøre: &raquo;Hans kompetencer er jo mere nogle, man fårcreditfor i gymnasiet. Eller på universitetet.&laquo; Fed trøst for en niårig: Du skal ikke være ked af det, lille nørd, du skal nok få venner, når du kommer på DTU.De andre forældre syntes, det var synd: Sådan en sød og kvik dreng! De fleste kunne udpege, hvilke børn, lærere eller forældre, der i virkeligheden var problemet. Alle havde hørt de gode råd om aldrig at tale grimt om andre børn, forældre eller skolen. Men det var jo ikke os, de mente, vel?Fællesskabet forpligterMin dreng fik plads på en privatskole fra 4. klasse. Hans klasselærer forstod det godt. Flere af forældrene syntes, det var ærgerligt. To andre skiftede samtidig. De trivedes heller ikke.Jeg var lidt bekymret for det faglige &ndash; alle sagde, at privatskolebørnene var meget dygtigere. Var han nu langt bagefter? Gu&rsquo; var han ej. Han havde lært alt det, han skulle, hos sine folkeskolelærere. &raquo;Det bedste i den nye klasse er, at det er, som om alle børnene gerne vil lære noget. Og alle kommer til tiden,&laquo; sagde han.På privatskolen er der større spredning &ndash; socialt, økonomisk, geografisk og etnisk. Ingen har travlt med, hvad ens cykel har kostet. I den gamle klasse var det pinligt at have en gammel mobil eller et billigt løbehjul &ndash; selv om alle forældre højlydt tog afstand fra den slags børnesnobberi.På privatskolen lærer han, at et godt fællesskab er et fælles ansvar. At alle må yde deres, for at alle kan være der, lære noget og have det rart.I folkeskolen var der mange krav &ndash; til lærere og ledelse. Når forældrene havde afleveret ungerne, var resten skolens ansvar. Det var, som om det forpligtende fællesskab ikke gik ud på, at den enkelte var forpligtet over for fællesskabet, men det modsatte. Jeg tror ikke på, at den holdning skaber gode fællesskaber. Jeg tror, den skaber egotrippende nummer 1-børn, der altid tænker: Det er jo ikke mig, hun mener!På privatskolen forpligter fællesskabet. Måske fordi vi ved indmeldelsen har accepteret, at også børn og forældre bliver mødt med forventninger, måske fordi vi betaler for det. Måske fordi der er eksplicitte krav om at tage både sig selv, skolen og fællesskabet alvorligt. Om ansvar og respekt for sig selv og hinanden.Det er nemlig også dig, hun mener!Det fungerer. Og drengen glæder sig til at skulle i 6. klasse efter sommerferien. Det er alle pengene værd.Marie Louise Toksvig er journalist
