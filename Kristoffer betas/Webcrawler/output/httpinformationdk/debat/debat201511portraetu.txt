Portræt af en ulidelig diskussion om islam
Er det ikke mærkeligt, at intet muslimsk statsoverhoved holder en tale uden at understrege, at ’islam er fredens religion’, samtidig med at der er krig eller krigslignende tilstande i næsten alle muslimske lande?


Det følgende lille stykke prosa er et referat af ikke bare én, men mange næsten identiske samtaler, som jeg har haft med mennesker, der mener, at man ikke bør diskriminere folk på grund af deres religion. Deri er jeg enig. Men jeg mener også, at religioner kan og bør kritiseres.Når jeg &ndash; i et forsøg på at forklare, hvorfor mange moderate muslimer tøver med at tage afstand fra terrorhandlinger begået i islams navn &ndash; påpeger, at denne religion faktisk blev grundlagt med vold, får jeg at vide, at &raquo;kristendommen da er lige så slem, ja, muligvis endda værre&laquo;.Derefter følger som regel en opremsning af kristendommens uhyrligheder gennem historien, korstogene, inkvisitionen etc.Argumentet &ndash; &raquo;at kristendommen er lige så forbryderisk&laquo; &ndash; har, uanset om det er sandt eller ej, absolut ingen gyldighed, da det ikke ændrer ved, hvad islam er og gennem tiderne har været. Ikke desto mindre kan jeg som regel ikke lade være med at nævne, at der findes nogle diametrale modsætninger mellem de to religioner, som man bør holde sig for øje, hvis man i det hele taget ønsker at udtale sig om emnet. Først og fremmest disse:Jesus lod sig dræbe, Muhammed dræbte. Jesus lod sig korsfæste. Muhammed opfordrede (ifølge Koranen) med Guds egne ord folk til at korsfæste dem, der var imod ham (Koranen: 5/33).Begge anså sig selv for Guds talerør på jorden, og begge blev betragtet som profeter. Hvad professioner i øvrigt angår, var Jesus jo tømrer, mens Muhammed kunne sætte de mere respektindgydende titler &rsquo;general&rsquo; og &rsquo;statholder&rsquo; efter sit navn.Guf for psykologerMin opponent, diskussionspartner, eller hvad vi nu skal kalde vedkommende, skifter nu taktik og beskylder mig for at være &rsquo;islamofob&rsquo;. Jeg påpeger så, at &rsquo;islamofobi&rsquo; er et forvrøvlet udtryk, fordi ordet &rsquo;fobi&rsquo; er betegnelsen for en irrationel følelse, hvorimod bl.a. den angst for at blive halshugget eller pisket ihjel, som man må leve med i en ortodoks islamisk stat, hvis man ikke tror på, at den er skabt af Gud, er helt reel. Så er vi tilbage ved begyndelsen, hvor jeg igen beskyldes for at se ned på muslimer, fordi jeg ligger under for nogle kristne fordomme.På dette tidspunkt kan jeg nævne, at jeg gik ud af folkekirken som helt ung, fordi jeg aldrig har været religiøs eller haft sympati for kristendommen. Jeg kan også fortælle, at jeg igennem en menneskealder har delt bord og seng med muslimer, en stor del af mit voksne liv har boet i et muslimsk land, og med stor iver har kastet mig over studiet af sprog, hovedsagelig talt af muslimer, tyrkisk, arabisk og persisk.Endelig at jeg, når jeg er alene, næsten altid lytter til musik fra Tyrkiet eller Iran, fordi den står mit hjerte nærmere end min egen kulturs.Men de sidste argumenter er naturligvis private, og af samme grund springer jeg dem ofte over.På dette tidspunkt burde samtalen egentlig slutte. Jeg kan se på min modpart, at den stadig betragter mig som &rsquo;islamofob&rsquo;, mens jeg på den anden side har en mistanke om, at han/hun i virkeligheden prøver på at overvinde sin egen modvilje mod muslimer ved at forsvare deres religion. Lidt på samme måde som jeg tror, mange muslimer &ndash; for at overvinde deres ubevidste modvilje mod eller angst for islam &ndash; tilslutter sig en yderliggående fortolkning af denne, der for altid udelukker al tvivl. Guf for psykologer!Vi forlader barenMen jeg kan ikke nære mig. &raquo;Er det ikke mærkeligt,&laquo; spørger jeg, &raquo;at intet muslimsk statsoverhoved holder en tale uden at understrege, at &rsquo;islam er fredens religion&rsquo;, samtidig med at der er krig eller krigslignende tilstande i næsten alle muslimske lande? Og at næsten alle disse krige udkæmpes mellem muslimer?&laquo;Og for at understrege min pointe tilføjer jeg lidt pedantisk, at nok er islam ogselam(fred) afledt af samme rod, konsonanterne SLM, men at det førstnævnte ord er en causativ, verbalform IV af SLM, der antyder, at freden er blevet påtvunget og kan oversættes til &rsquo;overgivelse&rsquo; eller &rsquo;underkastelse&rsquo;. Har min ærede opponent måske ikke lagt mærke til, hvor vigtig en rolle sværdet spiller i den islamiske ikonografi, de nationale flag f.eks.?Men den islamiske ikonografi har selvfølgelig straks fået ham/hende til at tænke på den fantastiske kunst og arkitektur, der blomstrede i byer som Bagdad, Damaskus og Isfahan. Og så tilbage til Middelalderen og korstogene. Og, jo, siger jeg, selvfølgelig var korsridderne en samling uciviliserede bavianer, der aldrig gik i bad, hvilket araberne gjorde hver dag. Når de altså ikke lige var i krig.Men glem nu heller ikke, kære ven, at blomsten af den islamiske kultur til dels var baseret på slaveri, selv om Koranen udtrykkeligt siger, at alle er lige for Gud. Og når vi nu er ved det: I Osmannerrigets storhedstid bestod hærens kernetropper af soldater, der som børn var blevet røvet fra kristne familier.Og her er det så, at vi endelig bliver enige: Nemlig om at forlade baren, inden den lukker, eller vi bliver smidt ud.Men jeg fik heldigvis det sidste ord.Henrik Nordbrandt er forfatter
