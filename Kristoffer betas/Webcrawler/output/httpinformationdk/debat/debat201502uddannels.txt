Uddannelse på deltid er vildskud



I torsdags fremlagde formanden for regeringens kvalitetsudvalg konklusionerne af udvalgets analyse af den danske uddannelsessektor. Udvalget skal have ros for at ville hæve kvaliteten i uddannelserne. Djøf kan også bakke helt op om ønsket om, at der skal være en tydelig kobling mellem uddannelserne og arbejdsmarkedets behov &ndash; dog er vi ikke så bekymrede for fremtiden. Allerede nu ser vi, at arbejdstagere og virksomheder i den private sektor i stadig stigende grad byder hinanden op til dans.Vi kan sagtens speede udviklingen op, men det skal snarere ske ved en målrettet oplysningsindsats over for særligt de små og mellemstore virksomheder, end ved at gøre det mere bøvlet at tage en videregående uddannelse. Derfor er vi stærkt bekymrede for udvalgets modeller for deltidsstudier. Her skal de unge ud på arbejdsmarkedet efter en bachelorgrad og så vende tilbage og tage kandidaten eventuelt på deltid efter nogle års erhvervskarriere. I en ideel verden kunne det måske fungere, men sådan er virkeligheden på det danske arbejdsmarked absolut ikke.Vi har meget svært ved at se en sådan model få nogen gang på jord. Er det realistisk, at man efter nogle år på arbejdsmarkedet og i etableringsfasen med villa, Volvo og vovse pludselig tager en væsentlig lønnedgang for at uddanne sig i et par år? Vil de danske virksomheder, herunder særligt de små og mellemstore virksomheder, give medarbejderne orlov og betale løn under ét til to års studier? Og hvad vil det betyde for mulighederne for at forløse det store jobpotentiale i de små og mellemstore virksomheder, som vi med flere har talt op gennem mange år? Vil smedemesteren have råd og lyst til at ansætte en bachelor, for efter et par år at sige helt eller delvist farvel til medarbejderen?Gambling med uddannelseDet vil også være en skidt løsning ud fra et samfundsmæssigt perspektiv, hvis den uprøvede deltidsmodel tvinges igennem og fejler, så de studerende aldrig vender tilbage til kandidatuddannelsen. I så fald bliver konsekvensen, at det gennemsnitlige uddannelsesniveau falder i Danmark, mens det stiger i alle de konkurrerende lande. Dertil kommer, at Danmark vil miste den dokumenterede merværdi, som kandidatuddannede skaber. Den værdi skal vi ikke gamble med.Lad os i stedet overlade deltidsmodellen til markedskræfterne. Gør retskravet fleksibelt, så de, der gerne vil prøve kræfter med deltidsmodellen ikke stilles ringere end de, der gerne vil fortsætte direkte over på kandidatuddannelsen.Lisa Herold Ferbing, formand for Djøf
