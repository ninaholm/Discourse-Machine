Fra forskningsfrihed til frivillig forskning
Nye generationer af forskere har ikke samme opfattelse af frihed som de midaldrende forskere. Mens de ældre generationer vil  være fri for ledelse,  så efterspørger de  unge generationer karrierefremmende ledelse


Gennem godt ti år har politiske initiativer og ikke mindst universitetsloven fra 2003 provokeret forskere til at genopdage deres sjæl: forskningsfriheden. Og forskerne er langt hen ad vejen enige om at være imod den beskrivelse af forskningsfriheden, der kommer til udtryk i den gældende universitetslov.Her står, at institutlederen kanpålæggemedarbejdere at løse bestemte opgaver. I den tid, hvor de videnskabelige medarbejdere ikke er pålagt sådanne opgaver, forsker de frit inden for universitetets forskningsstrategiske rammer.Udtrykket pålagt forskning har fået forskere til at tage til genmæle mod politikerne. Men går forskerne også i samlet flok, når det kommer til spørgsmålet om, hvad en eventuel genvunden frihed skal bruges til? Næppe. Sagt på anden vis, så har forskerne godt nok genopdaget deres sjæl, men måske har de en opdagelse til gode; nemlig den, at de ikke står i en to-sjæle-en-tanke-situation, men derimod snarere med to slags forskersjæle. Det vil sige med to generationer af forskere med vidt forskellige tanker om, hvad forskningsfrihed er, og hvad den skal bruges til.Frihed og ensomhedMit bud er, at universiteternes midaldrende forskere med rødder tilbage i 1970'ernes studenteroprør opfatter frihed som frihed fra ledelse og indblanding fra eksterne parter i forskningsaktiviteten. Denne opfattelse knytter sig til det historiske ideal om, at man som fri intellektuel alene er bundet til at søge - og kæmpe for - den almene sandhed, som ens forskning eller emancipatoriske erkendelsesinteresse kræver.I dag er der færre idealer og få intellektuelle til at kæmpe for dem. Til gengæld er der en del af de tidligere intellektuelle, nu universitetsansatte, som passer sig selv og i den bedste mening kæmper for, at forskerstuderende skal fredes, så de kan forske i frihed og ensomhed. Det er bare ikke altid, at kombinationen 'frihed og ensomhed' giver mening for de forskerstuderende.For blandt yngre forskere - fra begyndelsen af 1990'erne og frem - ændrer forholdet til forskningsfriheden sig. Godt nok er de enige med deres ældre kolleger i, at ledelsen ikke uden videre skal pålægge dem opgaver. Men samtidig er de yngre forskere skolet i at arbejde i teams, hvor de bliver fulgt af en motiverende leder - en vejleder - der coacher ved at se dem og ved at bakke deres indsats op. De yngre forskere vil derfor i stigende grad have mulighed for at konkurrere i et trygt og rart arbejdsmiljø, hvor de kan gøre karriere som akademikere.ArbejdsbierPå baggrund af en større europæisk undersøgelse fortalte professor Cathrine Hasse fra DPU, Aarhus Universitet, at den danske forskningskultur er domineret af konkurrenceivrige, kreative og anti-autoritære individer. De kan benævnes Herkules-typer i modsætning til såkaldte arbejdsbier, som stabilt og pligtopfyldende - fra ni til 16 - klatrer op i hierarkiet.Betyder det, at vi ser en yngre generation af akademiske arbejdsbier afløse en generation af Herkules-forskere? Opfatter den nye generation forskningsfrihed som det at få fri klokken 16?Ikke alene, ja, måske slet ikke. I hvert fald ser vi også en generation af universitetsansatte, der forbinder deres forskningsaktivitet med et ideal om en (institut)leder, der er i stand til at få dem til at gøre det, hun vil - af deres egen fri vilje. Konsekvensen er, at forskningsfrihed ikke længere handler om at få fuld frihed eller om at tage sig friheder i forhold til ledelsen, men om at forhandle med ledelsen om at få bestemte - karrierefremmende - forskningsmuligheder. Nye generationer af forskere - den frivillige forsknings forskere - forkaster dermed idéen om den frie, fredede og ensomme forsker. Sælger de derved ud af forskernes sjæl? Ja, den gamle får i hvert fald lov at være i fred.Claus Holm er prodekan for formidling på DPU ved Aarhus Universitet
