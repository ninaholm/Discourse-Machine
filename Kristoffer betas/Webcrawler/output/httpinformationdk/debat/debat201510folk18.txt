FOLK



 Yasamin Yarmal
En af Afghanistans bedste og mest morsomme skuespillere, Yasamin Yarmal, havde for nylig æren af at være gæst i det etablerede show ’Shabk­hand’ (Aftengrin). Komikken består som regel i, at hun tør at tale åbent til og med mænd!
Øjenlægekvinde
Et billede af en afghansk kvinde, der er til øjenlægen, deles flittigt på internettet. Hun er nemlig iført burka og lægen forsøger at lyse sig vej ind igennem det net, der dækker hendes øjne. Der er med andre ord ikke sket store fremskridt for afghanske kvinder.
Kurdiske kvinder
CNN har besøgt en kurdisk kvindehær, ’Sun Brigade’, som trods beskeden træning skal kæmpe imod Islamisk Stat: ’Vi har forladt alt. Det handler ikke om penge eller magt. Men at vi som kvinder beskytter vores kroppe,’ siger rekrutten ’Maha’.
Angela Merkel
TV-stationen ARD bragte forleden et billede af Angela Merkel med hijab. Stationen afviser, at det skulle være udtryk for en antiislamisk holdning: ’Det var for at tiltrække folks opmærksomhed,’ lyder forklaringen. Det lykkedes.

