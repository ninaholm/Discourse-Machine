Man gør socialt forslåede unge fortræd

En ungdomsliv for de mest udsatte på under eksistensminimum er den sikre vej ud i social og psykisk deroute.

Omkring 10.000 unge under 25 år, der lever alene, har i et halvt år eller mere levet under eksistensminimum. De må klare sig for den særlige kontanthjælp for unge ikke-forsørgere også kaldet ungesatsen. Tallet er en sammenlægning af de seneste tal fra Danmark Statistik frem til den 1. januar 2007. Ungesatsen er på 5.940 kr. om måneden, og efter skat bliver der ubetalt under 5.000 kr. til bolig, mad, tøj, hygiejne, telefon og transport.Har man levet af ungesatsen i mindst et halvt år, er man på marginaliseringens rand, fordi der er så lidt af leve af og derfor også så lidt at leve for."Jo fattigere man er, jo lettere udstødes man fra samfundet," siger Ask Svejstrup fra Landsforeningen af Hjemløse. Og dem på ungeydelsen har ikke engang råd til at bo på et herberg, viser Informations serie om 'Unge hjemløse'.Det har fået nogle kommuner til at halvere prisen på herberger for unge under 25 år. Det er nemlig sådan, at kun 16 pct. af de unge hjemløse bor på herberg. De har ikke råd til at bo der, og de føler sig heller ikke tilpas ved at være der, så flere hjemløse 'sofasurfer' hos venner og familie, indtil de bliver smidt på gaden.Inden det er kommet dertil, har nogen af dem haft en selvstændig bolig, som de er blevet sat ud af. Unge under 25 år er særligt overrepræsenteret blandt udsatte lejere, fremgår det af SFI's nye undersøgelse 'Hvorfor lejere bliver sat ud af deres bolig'.Politikerne er så bange for, at flere yngre mennesker får førtidspension, men de baner selv vejen. En liv for de mest udsatte unge på under eksistensminimum er den sikre vej ud i social og psykisk deroute.Men intet tyder på politisk flertal for at gøre noget ved det. Reglen om den lave ungesats helt op til 25 år blev underskrevet af daværende socialminister Karen Jespersen under den socialdemokratisk ledede regering. Følgerne af bestemmelsen er der stort set ikke sat politisk spørgsmålstegn ved, og der er ikke gennemført nogen undersøgelse af dens negative virkninger, selv om den har eksisteret i 13 år.Ungesatsen er på niveau med SU'en, og den skal forhindre, at unge vælger kontanthjælp frem for uddannelse.Men unge på SU kan også tage studielån og tjene penge ved siden af SU'en, få kollegieværelse til en rimelig pris, har ofte forældrene i ryggen og et godt fremtidsperspektiv.En arvelig spiralSådan er det ikke for de 10.000 enlige unge, der lever under eksistensminimum. Alle, der møder dem i socialforvaltningerne, i kriminalforsorgen og f.eks. på Kofoeds Skole, kan fortælle om deres elendige liv. De lever på samfundets rand i overdrevet til de kriminelle miljøer, for de kan ganske enkelt ikke klare sig.Som afdelingsleder Signe Steensbæk Nielsen fra Kofoeds Skoles ungdomsboliger for 40 socialt og psykisk forslåede unge siger:"De tager 100 pct. skade af, hvad livet på ungesatsen byder dem. De er i forvejen ofte omsorgssvigtede, og mange af dem kan ikke læse og skrive, for de har haft et dårligt skoleforløb. Her kan de bo for omkring 1.600 kr., og de er glade, hvis vi kan skaffe dem gratis mad. Deres gæld hober sig op. Kunne de bare få et to-zoners kort til S-tog og metro, så de undgik bøder med kæmpe gebyrer. De lever i et økonomisk kaos og bliver nemt småpushere. De har svært ved at knytte relationer til andre. Fattigdommen og gælden sætter en stopper for deres drømme. De kan ikke se fremtidsmuligheder. Vi forsøger at hjælpe dem til det".Både Kofoeds Skole og kriminalforsorgen kan fortælle om, at de unge går kolde i et uoverskueligt system, hvor de først skal i jobcentret, så have penge fra ydelseskontoret og så over i den sociale afdeling med deres mange problemer. Aktiveringen og afvænning foregår andre steder. Det baner vejen til sofasurfing og livet som beskrevet i serien 'Unge Hjemløse', som der bliver flere af. De får måske ikke engang ungesatsen mere. Virkningerne af den burde der laves en undersøgelse af.Disse unge bliver samfundsmæssigt rigtig dyre, inden de lukker deres øjne for sidste gang. De belaster alverdens systemer, deres børn gør nok det samme, og de ender ofte på førtidspension.Gunvor Auken er tidligere socialrådgiver i SiD
