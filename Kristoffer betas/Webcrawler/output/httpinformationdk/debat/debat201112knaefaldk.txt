Et knæfald for kommissionen



Information skriver 3. december, at økonomer tvivler på en social skattereform. Tvivlen er først og fremmest begrundet i, at det synes umuligt at forene ønsket om øget arbejdsudbud med en rimelig social balance blandt andet i lyset af afskaffelsen af starthjælp og kontanthjælpsloft.Dette er imidlertid helt forkert, hvis der følges i den tidligere skattekommissions fodspor. Det kræver dog, at kommissionsmedlemmer igen prostituerer sig. De forslag den tidligere skattekommission fremkom med, ville i gennemsnit øge skatteydernes rådighedsbeløb med 2 pct, mens de højeste indkomster ville få en forøgelse på over 8 pct. Indkomstfordelingen ville således blive klart mere ulige.Alligevel hævdede kommissionen, at deres forslag ville være fordelingsmæssigt afbalanceret. Som økonom kan man imidlertid ikke afgøre om en fordeling er afbalanceret, det er et normativt spørgsmål, som der kun kan tages politisk stilling til.Den tidligere kommission blev godt nok i kommissoriet anmodet om, at forslagene skulle være fordelingsmæssigt afbalancerede. Og økonomerne i kommissionen dansede, som det fremgik, villigt efter dette ønske, selvom de herved prostituerede sig. Og en af disse økonomer var professor Bo Sandemann Rasmussen, som udtalte sig til artiklen i Information.Regeringens byrdeLæren af dette knæfald bør for det første være, at regeringen afholder sig fra at kræve, at den kommende skattekommission skal vurdere, om der opnås en rimelig social balance. Dette udelukker ikke, at konsekvenser for indkomstfordelingen belyses, og at der sigtes mod en reform med rimelig social balance.Men regeringen bør selv påtage sig byrden med at vurdere, om en rimelig social balance opnås. Hvis for det andet et sådant normativt krav alligevel indgår i kommissoriet, bør de, der alligevel accepterer at indtræde i kommissionen, i betænkningen direkte anføre, at dette kun kan afgøres politisk, hvorfor de ikke tager stilling.Boligbeskatningen bør inddrages, såfremt beskatningen af arbejdsindkomst markant skal reduceres. Og hvem siger, at alt skal gennemføres i denne valgperiode, hvor der næppe bliver mangel på arbejdskraft?Christen Sørensen, Professor, fhv. Overvismand, SDU
