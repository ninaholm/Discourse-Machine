FOLK



 Pensionister
Til Kristeligt Dagblad siger fhv. statsminister Poul Schlüter (K): ’Nu er jeg blevet en ældre herre og er på vej til de 87 år. Det er en brav alder, og det præger mit liv. Nu er jeg virkelig blevet pensionist. Man har god tid.
Afgåede
Om sin afgang som statsminister i 1993 efter tamilsagen siger Poul Schlüter: ’Det var en personlig nedtur i den første tid. Man kører op til dronningen og siger farvel, og så kommer man hjem og så er det slut. Det er meget brutalt.’
Nedgangsramte
Poul Schlüter beklager sit partis resultat ved folketingsvalget i år. Hans forklaring på nedgangen lyder: ’Alle de småting i skattelovene, de beskæftiger sig med i dag, er ikke noget, der flytter folk. Det, der flytter, er holdninger.’
Troende
Schlüter mener, at ’Gud, konge og fædreland’ lyder for højstemt: ’Kristendommen har personlig betydning for mig, men jeg taler ikke så meget om det. Jeg synes, det er en privat sag, og det bliver let en konkurrence om, hvem der tror mest.’

