’Sporten bliver brugt som politisk stedfortræder’
Kritikken af værtslande for store sportsbegivenheder er hård. Men den varer kun kort og står ofte i stedet for egentlig politisk handling. For indbyggerne i værtslandene kan den dog bruges som en chance for at få opmærksomhed om deres problemer, siger professor i idrætshistorie


Den samlede verdensopinion kritiserer bøssers forhold i Rusland og politiets fremfærd i brasilianske favelaer, når der afholdes OL og VM i fodbold. Men kritikken af værtslande, der afholder store sportsbegivenheder, lyder for det meste kun i en lille måned, op til arrangementet begynder. Derefter fokuseres der på sporten, og efterfølgende hører vi sjældent noget til problemerne.Det vurderer professor og idrætshistoriker Jørn Hansen fra Syddansk Universitet, der har skrevet bogenVerdensspillet, som beskriver fodboldsporten ud fra en kulturhistorisk betragtning.&raquo;Det er i hvert fald et mønster, som jeg er begyndt at bilde mine studerende ind,&laquo; siger han.Sådan gik det ved OL i Beijing i 2008, EM i fodbold i Ukraine og Polen i 2012 og ved OL i Rusland i år. Tendensen kan dog blive brudt i Brasilien i år, vurderer Jørn Hansen.&raquo;Når bolden bliver givet op på torsdag, har den kritiske journalistik en tendens til at glide i baggrunden. Men hvis der udbryder folkelig opstand i Brasilien &ndash; hvad man godt kan forestille sig &ndash; så kommer der ny føde til den kritiske journalistik. Men ellers går det formentlig sådan, at sportsjournalistikken tager over,&laquo; siger Jørn Hansen.Ny verdensordenDen seneste bølge af politisk kritik af værter for sportsbegivenheder uden for Europa begyndte omkring Beijing i 2008, vurderer Jørn Hansen.&raquo;Ellers skal vi tilbage til Den Kolde Krig, hvor situationen var en helt anden: Dengang var vi vant til, at der foregik et internationalt medaljekapløb mellem Sovjetunionen og USA &ndash; og OL i Moskva i 1980 var udsat for en massiv boykot på grund af Sovjetunionens krig mod Afghanistan.&laquo;&raquo;Men ellers kan man sige, at der i forhold til OL har været en stilstand i kritikken siden Los Angeles i 1984, hvor østbloklandene gjorde gengæld for boykotten i 1980. Der var ganske rigtigt en smule fokus på Seoul i 1988, hvor landet jo var mere militærdiktatur end demokrati. Men der har i en periode fra 1992 til 2008 været ret stille i OL-sammenhæng.&laquo;Men fra 2008 ændrede det sig.&raquo;Herfra begynder vi at opleve en ny verdensorden, og flere af de store sportsevents begyndte at finde sted uden for Europa. Det europæiske blik, den kritiske meningsopinion, som vi kigger på landene med, forholder sig til, at begivenhederne begynder at foregå i lande, der ikke er som vores.&laquo;Gratis omgangJørn Hansen peger på, at kritikken af værtslandene ofte bliver en &rsquo;politisk stedfortræder&rsquo; og nævner EM i Ukraine, hvor Tysklands forbundskansler, Angela Merkel, sagde, at hun ikke ville sætte sine ben.&raquo;Men man laver jo ikke en handelsboykot. Der kan man tale om en moralsk stedfortræder, hvor det er let at boykotte arrangementet, mens man ikke tør sætte rigtigt ind fra politisk side,&laquo; siger Jørn Hansen.Han nævner også OL i Beijing i 2008 som eksempel.&raquo;Samtidig med, at man havde en debat i Danmark, hvor man gav udtryk for, at man skulle overveje at boykotte åbningsceremonien i Beijing, kunne man læse, at daværende videnskabsminister Helge Sander (V) med stor begejstring havde lavet en række aftaler om uddannelsessamarbejde.&laquo;&raquo;Vi havde også diskussionen om, hvorvidt kronprinsen skulle være med til åbningsceremonien. Og skulle George Bush være med? Sarkozy ville ikke deltage. Men det endte med, at de sad der alle sammen. Der bruger man sportsbegivenheden som stedfortræder for en politik, som man ellers ikke ville lave. Det er altid nemt at sige, at man boykotter en event,&laquo; siger Jørn Hansen.Det år, hvor Kina fik tildelt OL, blev landet samtidig medlem af Verdenshandelsorganisationen (WTO). Det er i Jørn Hansens øjne et udtryk for, at den europæiske kritik har svært ved at finde ud af, hvilket ben den skal stå på.Noget lignende gælder for Brasilien, men der er dog væsentlige forskelle. Her er det ikke primært politikere, der fremfører kritik af myndighedernes &rsquo;oprydning&rsquo; i de fattige slumkvarterer. Men sporten bruges til at moralisere og sætte spørgsmålstegn ved forhold i Brasilien, siger Jørn Hansen.Han peger på, at værtslandets indbyggere udnytter den enorme bevågenhed til at få deres budskaber ud. Eksempelvis har medarbejderne ved metroen i São Paulo strejket og krævet en lønforhøjelse på 12 procent, og det er næppe tilfældigt, at den strejke rammer netop nu, siger Jørn Hansen.&raquo;Her griber man chancen for at få opmærksomhed,&laquo; siger han.
