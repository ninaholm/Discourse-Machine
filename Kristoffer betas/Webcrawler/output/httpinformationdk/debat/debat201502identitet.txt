Identitetsonani
Jagten på identitet fordrer endeløse selvmanifestationer. Men de hjælper os ikke til at kaste anker i omverdenen; vi bumper bare ind i den i forsøget på at finde os selv. I længden bliver det tomt, og så tager længslen efter fællesskab til
Realityshows som ’X Factor’ er et passende symbol og en foreløbig kulmination på manifestationstrangens æra.

Er der noget, det moderne individ bruger tid på, er det at manifestere en identitet. At forsøge at finde sig selv i omverdenen og overbevise omverdenen &ndash; og ikke mindst sig selv &ndash; om, at det er en særlig en. Processen baseres ofte på endeløse valg:Økologisk eller konventionelt? Naturbørnehave eller traditionel børnehave? Sommerhus eller Thailand? Matas Natur eller Neutral? Roesukker eller rørsukker? Atomkraft eller vedvarende energi? Kunstig befrugtning eller adoption? Lokalt eller globalt? Anti-fascist, anti-racist eller anti-islamist? Joachim B. Olsen eller Allan Simonsen? Mindfulness eller yoga? Liverpool eller Manchester United? Like? Del?Problemet er bare, at de rammer, vi har skabt for vores selvmanifestation, kun tilbyder et øjebliks forløsning. Så er det på den igen. Der må endnu en manifestation til.Hvornår denne krise indtraf, er ikke klart. Men den tog fart før de sociale mediers indtog, og den kan anskues som en kulmination på problematikker, som især efterkrigstidens eksistentialistiske tænkere beskæftigede sig med.Det 20. århundrede blev kendt som århundredet, hvor de store kollektive, vejledende ideer faldt fra hinanden. Med en kopi af Sartre under armen måtte individet træde frem og selv sikre meningsfuldhed i sin tilværelse igennem såkaldt eksistentielle valg. Man kunne ikke længere læne sig tilbage i sikker forvisning om, at man var noget eller nogen i kraft af sin placering i en større, permanent meningsgivende struktur. I det hele taget var det nu farligt at læne sig tilbage.Man kunne blive suget ind i en mørk angsttilstand. Og set ud igennem angstens distancerede osteklokke ville omverdenens planer, projekter og handlinger falde til jorden. Det ville bare blive til en masse genkendelige ting, som mennesker fes rundt og gjorde uden nogen dybere mening. Handlingerne ville blive fremmede. Det hele ville forekomme absurd. Man ville indse, at man var efterladt i ulidelig frihed. Konstant var man tvunget til at definere sig selv ud af den frit flyvende tilstand for derigennem at holde angsten og identitetsløsheden fra døren og insistere på stabilitet og mening i tilværelsen.Så nu skulle der den onde fløjteme vælges, handles og manifesteres. Men selv om vi i dag synes at agere som aldrig før, er det ikke lykkedes de handleflittige individer at få rejst en ny favnende struktur, tværtimod.Selvmanifestation i BilkaSelv om valgene mellem økologisk eller konventionelt og sommerhus eller Thailand kan lyde som vigtige valg, der er afgørende for verdens fremtid og giver identitet med substans, er de det ikke. De er tidskarakteristiske valg, der indgår i det ekstremt selvmanifesterende menneskes daglige identitetsproces &ndash; en proces, der er gået i selvsving.Illusionen om, at valgene er vigtige og manifestationen betydningsfuld er til gengæld intakt og afspejler sig i højt besungne institutionelle tiltag.Manifestationstrangen &ndash; trangen til at lade sig høre og tage stilling &ndash; har blandet andet fået sig et markant emblem: evalueringsskemaet. I dag kan man ikke slå en prut på et Bilka-toilet uden at tage stilling til, om udsugningen bærer den godt nok ud. Alt skal evalueres: hotellet, sygehuset, undervisningen, kurset, betjeningen, campingpladsen, avisen, kaffemaskinen, badmintontræneren, håndsæbedispenseren &hellip; ja, selve evalueringsskemaet. Alle institutioner med respekt for sig selv må have evalueringsskemaer, så verden kan se, at man tager det verdensengagerede individ alvorligt.Og på visse fronter har den generelle teknologiske og videnskabelige udvikling givet den individuelle manifestationstrang nye arenaer at boltre sig på. Lægevidenskabelige landvindinger har gjort store etiske problemstillinger til hverdag: Ud over donorstatus, muligheden for kunstig befrugtning og sygehusvalg er der muligheden for baby-scanninger, livsforlængende behandlinger m.m. Man skal tage stilling til stort og småt, det er en del af forsøget på at finde en identitet.Kaster aldrig ankerVi projicerer konstant os selv ud i verden &ndash; men ikke for at kaste anker i den. Vi bumper blot ind i den i forsøget på at finde os selv. Vi udviser noget, der et øjeblik kan minde om vigtigt engagement, men som forbliver flygtigt og uden bæredygtighed ud over de larmende bump.Til formålet har vi møjsommeligt formet en arkitektur for vores eksistens, hvor den individuelle projicering faciliteres og tilfredsstilles i overmål. Her funkler især den daglige Facebook-opdatering med sin medaljerække af likes nedenunder.Vi forholder os flygtigt, men med stor momentan alvor til alt mellem himmel og jord. Vi kan bumpe ind i forbrugsvalg, i børnehaven, i anti-jihadistiske fakkeloptog. Vi kan udøve ytringsfrihed for fulde gardiner. Og vi kan udvikle sociale medier, hvor vi med hver vores digitale megafon kan bumpe løs ud over hele the world wide web. Vi kan fortælle Naser Khader direkte, hvad vi synes om ham. Og vi kan kanonere selfies ind i hundredvis af news feeds. Vi kan like og hashtagge. Vi kan dele og blokere. Og vi kan drømme om, at alle de andre bumpere får øje på netop vores bumpen og manifesterer os for alvor på YouTube eller i Robinson, X Factor eller Big Brother.Men når alt kommer til alt, er de problemstillinger, valg og holdninger, vi ellers forholder os til med stor alvor blot et kaotisk væld af ligegyldigheder. De forankrer os ikke. Og vi står tilbage med en slags identitets-onani: jævnlige anstrengelser, der udmønter sig i umiddelbar forløsning uden at forplante sig.Paradise-bumpApropos realityshows finder vi netop her et passende symbol for den foreløbige kulmination på denne æra. Reality-stjernerne er det bumpende menneske i sin ultimative form. Indholdet i bumpene er fuldstændigt ligegyldigt. Det er effekten i sig selv, der motiverer og tilskrives værdi. Så reality-stjerner sørger for at bumpe ind i verden med så meget larm som muligt og så lidt indhold som muligt. Det er det, der gør dem interessante. Vi fascineres af deres kompromisløse bumpen.Med kombinationen af evalueringsmani, teknologiskabte valg, de nye medier som manifestationernes udstillingsvindue og mange andre af tidens populære tiltag har vi gjort os selv til ofre i den arkitektur for selvkanalisering, vi selv har skabt.Men omkring selvsamme arkitektur bløder symptomet på selvmanifestationens frugteløshed: kollektiv-længsel. Vi længes efter at kaste sig ind i lindrende kollektiver og lade sig opsluge og bære af en større helhed. Kig på de sociale medier. Aldrig har nostalgien været mere svulstig. Aldrig har der været delt så mange gamle koncertvideoer, Matador-klip og andre minder fra dengang, man stod under kollektivets vinger. Aldrig har der været så meget storskærmsekstase, fakkeloptogslyst og Smukfest-fællessang. Vi trænger til at investere vores bump, så de kan finde vedvarende værdi i en understøttende, stabil eksistens. Vi trænger til at rive John Donne op af hatten igen og sammen med ham konstatere, at &raquo;intet menneske er en ø&laquo;, for uden et kollektiv vil en hver individuel betydning dø.Anders Hougaard er lektor ved Institut for Sprog og Kommunikation på Syddansk Universitet
