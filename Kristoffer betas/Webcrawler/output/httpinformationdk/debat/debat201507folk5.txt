FOLK



 Cuba-investorer
Ugemagasinet The New Yorker konstaterer i sin seneste udgave, at Havanas bybillede allerede nu er begyndt at bære præg af amerikanske investorer: glinsende nye barer og restauranter, finansieret af eksilcubanere fra Miami.
Stråmænd
To mia. dollar flyder nu årligt som investeringer fra Miami til Havana, skriver The New Yorker. Cubansk lov kræver, at ejendomsejere skal være cubanske statsborgere. Det skaber et marked for stråmænd. På cubansk hedder de testaferros.
Dobbeltborgere
Cubas regering tillader, at eksilcubanere kan få deres cubanske statsborgerskab tilbage. Da de samtidig kan beholde deres amerikanske, giver det dem en fordel på det cubanske ejendomsmarked. De er deres egne testaferros.
Afløsere
Miguel Diaz-Canel, Cubas vicepræsident, er udset afløser for Raul Castro, når den 84-åriges valgperiode udløber i 2018. Diaz-Canel er en vårhare født i 1960, altså efter revolutionen. Han kaldes desuagtet ’hærdet apparatjik’.

