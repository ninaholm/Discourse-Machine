Sorte dage
I TORSDAGS havde Europa-Parlamentet sat en opstramning af EU's  klimamål på dagsordenen. Til afstemning var forslaget om at øge EU's CO2-reduktionsmål fra 20 pct. i 2020 til 30 pct...


I TORSDAGS havde Europa-Parlamentet sat en opstramning af EU's  klimamål på dagsordenen. Til afstemning var forslaget om at øge EU's CO2-reduktionsmål fra 20 pct. i 2020 til 30 pct. En opstramning i pagt med klimaforskernes appeller og med støtte fra bl.a. klimakommissær Connie Hedegaard, den danske regering, de grønne ngo'er og en voksende koalition af  europæiske virksomheder.Chancen for at få forslaget vedtaget vurderedes som fifty-fifty, men da afgørelsens time var inde, besluttede man at udskyde sagen til senere. Begrundelse: Parlamentarikerne skulle nå deres fly hjem til lang weekend. Forpasset blev muligheden for at lægge grønt pres på fredagens EU-topmøde.Forløbet illustrerer de forhindringer, EU's klimapolitik p.t. møder. Værre end parlamentets udskydelse var således dramaet dagen før, da et møde for EU's miljø- og klimaministre sluttede i kaos. Til behandling var HedegaardsRoadmap 2050om Europas vej ud af den fossile æra. Forslaget til  mødekonklusioner gav opbakning til køreplanen og anvisninger til EU-Kommissionen om det videre arbejde frem mod planens vedtagelse. Der forventedes en sædvanlig debat med afsluttende godkendelse af en let justeret mødekonklusion.I stedet skete det uventede, at ét land nedlagde veto. Polen  om en uge nyt EU-formandskab  sagde blankt nej til teksten. Man kunne ikke godkende, at køreplanen taler om 'milepæle' med bestemte CO2-reduktioner på vejen mod 2050, ej heller at EU når 25 pct. CO2-reduktion i 2020, hvis den påtænkte indsats for energieffektivisering gennemføres. Trods 26 medlemslandes opbakning sluttede ministrenes møde derfor blindt  uden vedtagelse af en konklusion og uden mandat til Kommissionen at arbejde videre på.»En sort dag for Europa og for det lederskab, man påberåber sig i kampen mod klimaændringer,« sagde den britiske miljøminister Chris Huhne efter mødet.»Alt er gået i stå. Denne afvisning betyder, at ingen initiativer kan godkendes de næste seks måneder,« sagde en unavngiven EU-diplomat.»EU vil ikke længere være i stand til overbevisende at stille sig i spidsen for skrappe globale reduktionsmål på klimatopmødet i Durban til december,« supplerede Stig Schjølset, EU-chef  i analysevirksomheden Point Carbon.At den polske blokering ville komme, kunne man måske have forudset, da den polske EU-budgetkommissær Janusz Lwandowski i sidste måned sagde til industrimediet Novy Przemysl, at EU allerede har »overambitiøse« aftaler om CO2-reduktion, og at Hede- gaards køreplan vil være »en katastrofe« for Polen med landets økonomiske problemer og 90 pct. kulafhængighed.»Der bliver i stedse højere grad sat spørgsmålstegn ved hele 'den globale opvarmning',« hævdede den polske kommissær.POLENS POSITION synes ekstrem, men det er også op ad bakke for EU's klimaindsats på andre områder. I marts foreslog Kommissionen f.eks., at EU's transportsektor i 2050 skal have reduceret sine CO2-udledninger med 60 pct.  i tråd medRoadmap 2050. Men i sidste uge forkastede EU's transportministre målet med henvisning til, at det er »for ambitiøst« og kan skade europæisk erhvervslivs konkurrenceevne.Når det gælder flytrafikken, er det i EU besluttet at inddrage luftfarten  i EU's CO2-kvotesystem fra næste år, men her mødes man nu af sagsanlæg fra amerikanske flyselskaber, trusler om handelsboykot fra Kina og protester fra den internationale organisation af flyselskaber, IATA.Et lys i mørket var, da Kommissionen torsdag blev internt enig om et forslag til nyt energisparedirektiv, der sætter 20 pct. effektivisering af EU's energiforbrug som mål i 2020. Forslaget roses fra mange sider, fordi det bl.a. pålægger energiselskaberne at realisere årlige sparemål på 1,5 pct., ligesom offentlige myndigheder hvert år skal energirenovere tre pct. af deres etageareal. Efter hård intern strid er det også lykkedes Connie Hedegaard at få indskrevet, at der skal kunne gribes ind, hvis spareindsatsen viser sig at undergrave EU's CO2-kvotesystem ved at skabe overskud af kvoter og faldende kvotepris. Men der er  også her  en stribe svagheder: 20 pct.-målet er ikke juridisk bindende, der er ikke mål for besparelser i den private bygningsmasse, og muligheden for at pille kvoter ud og stramme kvoteloftet er en fugl på taget, som det vil koste nye indædte slagsmål at fange ind. Dertil er der altså kun tale om et forslag, som nu skal vandre den lange vej gennem EU- institutionerne.Usikkerheden om det hele og ikke mindst den polske blokering afRoadmap 2050forklarer, at prisen på CO2-kvoter på kort tid er faldet med 20 pct. til et lavpunkt i går på godt 13 euro pr. ton CO2. »Er CO2-kvoteprisen på vej mod 0?« lød i går en bekymret overskrift på Dansk Energis nyhedsbrev.Hvad mere kan man sige? Man kunne drysse salt i såret med oplysningen fra Eurobarometer om, at nu kun 34 pct. af EU-borgerne har klimaet på top 5 over deres bekymringer  mod 57 pct. i 2007.Eller man kan kaste et blik på virkeligheden, hvor den grønne omstilling ruller  trods al politisk træghed. I 2010 blev der i EU's elsektor installeret fem gange så megen ny vedvarende energi som kulkraft. Den grønne omstilling er i gang  sorte kræfter kan højst forsinke den. jsn
