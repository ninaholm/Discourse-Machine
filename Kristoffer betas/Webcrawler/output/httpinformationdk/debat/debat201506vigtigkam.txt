Vigtig kamp mod skatteunddragelse



Højrefløjen går til valg på at sænke skatten i Danmark samtidig med, at de vil gøre vores &rsquo;samfundskage&rsquo; større ved at skære i udviklingsbistanden.Det er helt umenneskeligt, nu hvor der er flere flygtninge, og hvor behovet for at komme sårbare lande til undsætning er tilsvarende stort. En både klogere og mere menneskelig måde at gøre kagen større er ved at komme skatteunddragelse til livs.Skatteunddragelse koster de offentlige budgetter i EU&rsquo;s medlemsstater 1.000 milliarder euro om året. Det er 14.880 kroner pr. EU-borger, og mere end det dobbelte af det samlede underskud på EU&rsquo;s offentlige budgetter i 2014.Det er altså gigantiske summer i tabte skatteindtægter, som destabiliserer hele vores økonomiske system, og som ville give overskud på budgetterne, hvis de ellers blev fundet og indkrævet af skattemyndighederne.De store virksomhedernes strategiske placering af datterselskaber for at udnytte den fri bevægelighed af kapital i EU er skyld i den største del af skatteunddragelsen. Kun en fælles minimumsselskabsskat i EU kan forhindre den store del af skatteunddragelsen, som på nuværende tidspunkt finder sted på lovlig vis. Ligeledes vil et fælles system for inddrivelse af skat fra virksomheder med aktiviteter i flere europæiske lande være den bedste løsning. Skattesnyd øger uligheden i verden. Tabet af skatteindtægter i verdens fattigste lande svarer til omkring 10 gange så meget som disse lande får i udviklingsbistand. De danske såkaldte dobbeltbeskatningsaftaler er en grim plet på dansk udenrigspolitik.Danmark har dobbeltbeskatningsaftaler med 24 udviklingslande. Aftalerne skal sikre, at selskaber, der opererer i flere lande, ikke risikerer at skulle betale skat af deres indkomst både ude og i det land, hvor moderselskabet har hjemme. Her reducerer Danmark skattesatserne i aftalerne med udviklingslande mere end de andre EU-lande i gennemsnit. Så vi er åbenbart mestre i at skrabe mest muligt hjem til os selv på bekostning af lande med svagere forhandlingskapacitet.Effektiv bekæmpelse af skatteunddragelse vil øge velstanden i både Danmark, Europa og i de udviklingslande, som Lars Løkke Rasmussen (V) vil tage bistand fra for at indføre skattelettelser herhjemme.Margrete Auken, medlem af Europa-Parlamentet (SF), og Teis Volstrup, folketingskandidat (SF)
