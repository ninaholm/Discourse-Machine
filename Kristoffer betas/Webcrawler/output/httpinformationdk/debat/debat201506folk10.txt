FOLK



 Napoleon
Hvem bliver Wellington eller Blücher – og hvem bliver nederlagets store skikkelse? 200 år efter slaget ved Waterloo stødes et dansk magt-menneske i dag ud i landspolitisk irrelevans. Men også taberroller kræver format.
Morten Østergaard
Kan Helle Thorning virkelig få styr på Radikale Venstre? Partilederen selv replicerer på Twitter: ’Vi bragte Helle til magten, og vores reformer fik Danmark ud af krisen. Og vi skal som bekendt videre. Det skal jeg nok få styr på’.
Anker Jørgensen
Udfordringen er ikke ny. En tidligere stats-minister sammenlignede partiet med ’et stykke håndsæbe’ – man ved aldrig, hvornår de smutter. ’Som at sømme budding op på væggen’, mente Sven Auken.
Borgere
Det er en borgerpligt at stemme – også hvis du hører til de 750.000 tvivlere. Desværre taler politikere aldrig om ’borgerne’ længere. Vælger-tiltaleformen er i stedet blevet den nationalpopulistiske: ’danskerne’. 

