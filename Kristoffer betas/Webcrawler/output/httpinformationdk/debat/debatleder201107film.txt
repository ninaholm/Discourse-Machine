Filmmillioner i den blå luft



Sund fornuft har sjældent noget at gøre med god filmkunst. Derimod hører det med til god filmpolitik at handle med sund fornuft. Men når Filminstuttets konsulenter tildeler en ekstremt eksklusiv instruktør som Simon Staho 17 millioner til at lave to musicals,Magi i luftenogEn dans på roser, er det svært at få øje på fornuften.For det første havde det været mest fornuftigt at afvente modtagelsen afMagi i luften, før man lod flere millioner rulle til musical nr. to. Efter lunkne anmeldelser bliverMagi i luftenefter al sandsynlighed set af omkring 3.000 tilskuere. Den er trods sin publikumsvenlige genre en af de mindst sete danske film fra de senere år, i lighed med to andre Staho-film,Daisy Diamond(2.013 tilskuere) og co-produktionenKærlighedens krigere(247 tilskuere).Som gennemført fiasko-instruktør står Simon Staho uden for enhver konkurrence i nyere dansk film. Og absolut intet i Stahos snævre, sorte og misantropiske produktion indikerer, at han kunne lave en vellykket musical. SåMagi i luftener i sig selv et højst usikkert ekspriment. At man derefter fremturer med en slags fortsættelse af en fiasko, virker hovedløst.Når den mere kommercielt orienterede gren af de danske filmproducenter ser millonerne rulle til sådanne projekter, er det derfor ganske logisk og naturligt, at der kommer en reaktion. Bør filmstøtten ikke i højere grad gå til film, der fra starten er mere publikumsvenligt lagt an? Er vi ikke alle i samme båd? Bør fordelingen ikke være ligelig?En fristende tanke for filmkapitalen, men heller ikke rimelig. Konsulenterne bør have det største samlede støttebeløb. For et kommercielt tænkt projekt, ofte med kendte ansigter som trækplastre, har logisk nok ikke samme støttebehov som en mere risikabel satsning.Hvad man derimod i høj grad kunne efterlyse, er større kvalitetssans og proportionsfornemmelse hos de konsulenter, der øser ud af millionstøtten.
