Jeg ønsker debat om lige-stilling ud i hele samfundet
Lykke Friis (V), minister for ligestilling, lancerede i går sit mandepanel, der skal bringe mænd ind i debatten om ligestilling, som skal handle mere om at skabe ligestilling mellem køn, etniciteter, seksualiteter, sociale samfundslag og så videre


Ministeren for ligestilling inviterer til en bredere debat end bare debatten om kvindens kamp for rettighe-der. Ikke fordi hun mener, at vi er i mål med kvindekampen, men fordi »vi ikke kommer i mål med ligestil-lingen, hvis ikke vi får mændene med.«Det er vigtigt for Lykke Friis, »fordi vi jo alle står på skuldrene af kvindebevægelsen nu. Men det må være legitimt at fokusere på områder, hvor mænd halter efter. Jeg må konstatere, at det primært er kvinder, der diskuterer kvinder, som situationen er nu,« siger Lykke Friis.Derfor har hun nu nedsat et panel, bestående af mænd, der skal diskutere ligestilling.»Mit stilfærdige håb var at brede debatten ud til hele befolkningen,« siger Lykke Friis.Det var på forhånd meldt ud, at debatten skulle komme til at handle om køn, seksualitet, social baggrund, alder og etnicitet. Men sammensætningen af panelet bliver kritiseret af Kvinfos direktør, Elisabeth Møller Jensen, der mener, at det er et problem, at der kun er repræsentanter fra universiteterne og erhvervslivet.Hvordan har du sammensat dit panel?»Det er en blanding af folk, der har beskæftiget sig med socialpolitik, og mænd i centrale positioner, som måske ikke har beskæftiget sig med området før. Det er helt bevidst for at brede debatten ud i de steder, hvor man ikke har beskæftiget sig med problematikken før,« siger Lykke Friis.Elisabeth Møller Jensen undrer sig over, hvorfor du ikke har nogen med, der kan repræsentere for eksempel etniciteter eller socialt udsatte?»De deltagere, der sidder i panelet, er nogle, der kan tage os højere op i helikopteren og få nye ideer frem. Panelet skal naturligvis trække på andre kræfter end dem, der sidder deri. Hvis de beslutter sig for at sætte fokus på indvandrerdrenge, har de mulighed for at hente andre ind. Elisabeth Møller er også meget velkommen til at deltage med indspark, det er der ingenting til hindring for,« siger ligestillingsminister Lykke Friis.
