Til forsvar for offerkortet
At give udtryk for, at der er noget, man ikke magter, noget man har brug for andres hjælp til at løse. Det er ’no go’. Er vi ved at skabe et samfund, hvor parolen er: Du skal kunne klare dig selv, for det kan vi


Forleden beklagede jeg mig på Facebook over det hyr, vi havde med at fremskaffe de dyrekort, som udleveres i Føtex, når man køber ind, og som min datter var vild og blodig efter at få ligesom de andre i klassen.Det skulle jeg aldrig have gjort &ndash; beklaget mig. Aldrig har jeg fået så meget på puklen for min måde at udøve mit forældreskab på.&raquo;Hvem er det egentlig, der er den voksne, og hvem er det, der er barnet her?&laquo;, var der en, der skrev. Og på andre forstod jeg, at jeg burde mande mig op og &raquo;lære at sige fra over for mine børn&laquo;.Okay, det Føtex-udfald var ikke mit lyseste øjeblik. Jeg havde gjort klogt i at holde mig til det, der egentlig lå mig på sinde: Tillader markedsføringsloven egentlig butikker at lokke voksne kunder til med &rsquo;loyalitetsgaver&rsquo; målrettet børn? Det gør den åbenbart. Men det blev nu aldrig en del af diskussionen.&raquo;Du trækker offerkortet,&laquo; var der en, der skrev. Av. Den sad. For det er virkelig at diskvalificere sig selv. Offerkortet gælder nemlig slet ikke i det spil, vi spiller. Det er en form for snyd. For i vores spil er der ingen ofre.At give udtryk for, at der er noget, man ikke magter, noget man har brug for andres hjælp til at løse. Det erno go.Man må heller ikke kritisere, beklage sig eller blive vred over den måde, vores samfund er indrettet på. Dit barn, dine dyrekort, dit problem.First world problems. Glem det. Vi har ikke tænkt os at løse det for dig.Fair nok. På den ene side er jeg helt enig. Det er mig, der skal lære mine børn at leve med et nej. Selvfølgelig skal jeg det.På den anden side lever vi jo sammen. Der er regler, som det giver mening at indføre og håndhæve for det fælles bedste.Men jeg er ikke bedre selv. Jeg kan huske, hvordan jeg selv har trukket overbærende på skuldrene af et forslag om at lave fælles skærmregler for hele børneflokken på en ferie. Skulle vi virkelig lave regler, fordi en enkelt forælder eller to havde svært ved at træde i karakter over for deres børn? Var det ikke deres opgave som forældre? Det kunne de vel ikke forvente, at vi andre skulle gøre for dem? Og jeg kunne da sagtens administrere mit barns skærmtid.Og der stod jeg så forleden. Først frustreret, så behørigt skamfuld over at have trukket offerkortet. Lidt mindre arrogant over for ønsket om fælles skærmregler. Lidt mere ydmyg over for dem, der lufter deres frustrationer og deres afmagt. Ansigt til ansigt med individualiseringen, den skøge.Individualiseringen er sjovest for de stærke. Når man er stærk, trives man godt med få regler. Man profiterer af friheden. Det kan være som medarbejder eller som forælder. Andre lider under fraværet af fælles regler, fordi det f.eks. betyder, at alt skal forhandles lokalt, altså med chefen eller familierne.Vi skal alle sammen være stærke, myndige individer, der kan tænke og handle for os selv. Jeg tænker, at det værste, mest foragtelige, man kan være i vores samfund, er svag. Uden overskud, handlekraft, myndighed.Jeg synes ikke, at der skal være regler for alting. Men jeg savner, at man kan lufte en frustration over sine egne problemer med systemerne og strukturerne uden at blive mødt med foragt over, at man ikke kan klare det hele selv. Jeg savner, at man kan påberåbe sig fællesskabet, det fælles ansvar.Jeg savner også, at man kan anfægte den markedslogik, der efterhånden er så naturaliseret, at folk sigerthat&rsquo;s lifeom alt, hvad virksomheder foretager sig. Men det er jo ingen naturlov, det er en dynamik, vi kan håndtere på forskellige måder.Jeg bliver bange for, at vi skaber et samfund, hvor man for alt i verden ikke må trække offerkortet. Hvor parolen er: Du skal kunne klare dig selv, for det kan vi.Mest af alt savner jeg at høre nogen sige: &raquo;Kom nu! Vi har brug for hinanden. Og det er en god ting. Vi behøver ikke klare alting selv.&laquo;Selvtilstrækkeligheden som ideal &ndash; på egne og andres vegne &ndash; gør mennesker ensomme.Menhey &ndash; that&rsquo;s life.Og jeg har netværket i orden, så nu svømmer vi i dyrekort. Jeg har stukket offerkortet langt op i ærmet og lover ikke at trække det igen. Foreløbig.Julie Top-Nørgaard er pædagogstuderende og journalist. Klummen er udtryk for skribentens egen holdning
