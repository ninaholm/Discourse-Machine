Uansvarligt
LEDER


Det står uden for diskussion, at Israels besættelse af Vestbredden og etableringen af seperationsmuren er ulovlige handlinger efter international ret. Dagligt krænkes palæstinensernes menneskerettigheder, og den seneste tids uroligheder på Vestbredden understreger situationens alvor.Men desværre tyder intet på, at Israel har ambitioner om at deltage konstruktivt i at skabe fred. Det står derfor klart, at pres fra omverdenen er palæstinensernes eneste håb i en situation, der ellers synes stadig mere håbløs.Det er opløftende, at stadig flere vestlige selskaber bliver presset af NGO&rsquo;er til at trække deres investeringer i firmaer, der understøtter de israelske krænkelser af palæstinensernes rettigheder.Information satte i sidste uge fokus på danske pensionsselskabers investeringer i den tyske cementproducentHeidelbergCement, der udvinder råstoffer på den besatte Vestbred. I sommer valgte Norges største pensionsselskab, KLP, at frasælge sine aktier i virksomheden og sortliste den.KLP henviste i et længere notat til, at HeidelbergCement, der betaler royalties til den israelske stat og sælger sine produkter på det israelske marked, efter alt at dømme opererer i strid med international ret. Og at det under alle omstændigheder er etisk uforsvarligt at udvinde ikkefornybare ressourcer på besat territorium.For nylig valgte også Danmarks største pensionsselskab at sortliste HeidelbergCement. Begrundelsen lød, at selskabet ikke ønsker &raquo;at bidrage til ulovlige aktiviteter&laquo;.Læs også:&nbsp;Striden om sosu&rsquo;ernes pensionspenge &ndash; og VestbreddenEftersom PFA flere gange over flere år er blevet advaret om sit engagement i HeidelbergCement, kan det undre, at salget sker så sent. Men bedre sent end aldrig. Desværre har andre danske pensionsselskaber dog fortsat aktier i den tyske cementproducent. Det gælder blandt andre PenSam, hvor mange offentligt ansatte har deres pensionsopsparing via fagforeningen FOA.Også PenSam er ad flere omgange blevet advaret, men har altså indtil videre valgt at beholde sine aktier uden at forklare, hvordan investeringen stemmer overens med gældende retningslinjer. Det er dybt kritisabelt.Efter at Information i sidste uge beskrev sagen har bestyrelsesformand, FOA-formand Dennis Kristensen, imidlertid sat gang i en særlig screening af HeidelbergCement. Forhåbentlig fører undersøgelserne til, at PenSam følger KLP og PFA og gør det eneste rigtige: Sortlister HeidelbergCement, så danske pensionsopsparinger ikke understøtter krænkelsen af palæstinensernes rettigheder.
