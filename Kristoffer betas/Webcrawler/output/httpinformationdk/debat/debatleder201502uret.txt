Den uretfærdiges ret
LEDER


Det er de forfærdeligste ting, talsmanden for Pegida-bevægelsen i Danmark, Nicolai Sennels, har sagt om muslimer og islam. Hør engang: &raquo;Et groft skøn viser, at næsten halvdelen af alle verdens muslimer er indavlede.&laquo; Eller: &raquo;Når man arbejder med muslimer, bliver det klart, at man ikke kan opfordre en muslim til at lægge sin vrede fra sig.&laquo;Udtalelserne fortjener at stå tilbage som det rene vås, hvis det ikke var, fordi Nicolai Sennels foregiver at tale med en særlig faglig indsigt og autoritet: Han er nemlig ansat som skolepsykolog i Københavns Kommune, og det er med vægten fra den profession, han belægger sine ord. Lader han selv forstå.Nicolai Sennels udtalelser har fået 11 københavnske psykologkolleger til at sende et brev til Københavns Kommune, hvor de ifølge Berlingske skriver, at Nicolai Sennels udtalelser er &raquo;fagligt uforsvarlige i en folkeskole, som netop arbejder for rummelighed, inklusion og accept af forskelle&laquo;. Deri har de helt ret.Men når afsmag fører til krav om afskedigelse, så får Nicolai Sennels kritikere uret. Med udtalelser om &raquo;professionel psykologisk racist&laquo; har næstformand i Landsforeningen for Socialpædagoger, Jan Hoby, krævet Nicolai Sennels fyret på gråt papir. Den går ikke.Så længe Nicolai Sennels ikke bryder sin tavshedspligt eller kommer med ærekrænkende udtalelser, har han ret til sige, hvad han mener. Også selv om han bruger sin stilling som offentligt ansat psykolog til at underbygge sine holdninger. Men med hans ret til at tale følger pligten til at sige ham imod.At kollegerne i Københavns Kommune har mistet tilliden til Nicolai Sennels synes nærmest uomgængeligt. Som ansvarlig ledelse må det være åbenbart at undersøge hans forvaltning af sin stilling. Men indtil det er godtgjort, at han ikke udfører sit job forsvarligt, må vi insistere på at give enhver ret til at sige det, vi mener, vores modstandere har uret i.
