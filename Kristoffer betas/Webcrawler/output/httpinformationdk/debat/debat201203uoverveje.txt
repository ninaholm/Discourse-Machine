Uovervejet reaktion fra Forbrugerrådet



For et par år siden døde en britisk kvinde, efter hun i forbindelse med en slankekur havde drukket fire liter vand på kun to timer. Vand kan altså være farligt, men selvom historien også nåede Danmark, fik den hverken myndigheder eller Forbrugerorganisationer til at advare forbrugerne mod at drikke vand. Det var indlysende, at problemet ikke var vandet, men den store mængde på den korte tid.Når der er tale om kemiske stoffer, er situationen ikke så meget anderledes. Mængden af stoffet og koncentrationen har afgørende betydning for påvirkningen.Der er meget skrappe regler for, hvilke stoffer der må komme i forbrugerprodukter. EU har en videnskabelig komité, hvor uafhængige eksperter rådgiver Kommissionen om, hvilke mængder kemiske stoffer der må være i for eksempel kosmetik.De arbejder grad med forsigtighedsprincippet, og de mængder, der anbefales, og som producenterne dermed følger, er mindst 100 gange mindre end dem, der har vist effekt i dyreforsøg.Nu er Forbrugerrådet imidlertid gået ud og har erklæret krig mod 17 stoffer, som ifølge rådet er hormonforstyrrende og farlige og findes i en lang række kosmetiske produkter. Forbrugerådet opfordrer endda til et rent dansk forbud mod de 17 stoffer.Ikke færdig vurderingProblemet er, at rådet har pillet 17 stoffer ud fra en lang liste over potentielt hormonforstyrrende stoffer, som EU ønsker at se nærmere på, fordi én enkelt undersøgelse har vist en effekt. Der er ikke tale om en vurdering af, i hvilke koncentrationer stofferne vil kunne være farlige. Når EU går i gang med at vurdere dem, kan den endelige konklusion sagtens blive en frikendelse.Hvis man bliver ved med at råbe ulven kommer, når der ikke er grund til det, bliver forbrugerne til sidst ligeglade. Det har ingen interesse i. Vi opfordrer derfor til større omtanke og ansvarlighed i debatten.Vi bakker varmt op om, at EU-myndighederne får sat skub i en vurdering af alle kemiske stoffer, der indgår i forbrugerprodukter. Og vi har allerede foreslået det danske formandskab, at det skal anbefale udvikling af nye EU-regler for alle kemiske stoffer, som har hormonforstyrrende effekter og kombinationseffekter.
