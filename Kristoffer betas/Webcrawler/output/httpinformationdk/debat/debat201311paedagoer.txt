Pædagoer har brug for voksen-SU



Det er uskønt at være vidne til regeringens ansvarsforflygtigelse i forhold til efter- og videreuddannelse af pædagoger og andre med en mellemlang uddannelse, som det man kunne opleve onsdag den 6. november.Med den ene hånd skubber regeringen på med meget store nationale planer for det pædagogiske område, som eksempelvis øget inklusion af specialbørn i daginstitutionerne og en folkeskolereform, hvor pædagogerne kommer til at spille en stor rolle.Med den anden hånd river den tæppet væk under den efteruddannelse, der er nødvendig for at kunne gennemføre de ambitiøse planer.Som et led i finansloven lægger regeringen op til at sløjfe voksen-SU eller Statens Voksenuddannelsesstøtte (SVU) for grupper med en mellemlang uddannelse.Den indregnede besparelse på 120 millioner kroner om året er en mindre katastrofe for pædagogerne, for hvem SVU’en typisk er forudsætningen for, at man for eksempel kan tage en diplomuddannelse i specialpædagogik. Ifølge FTF’s beregninger betyder det, at ikke mindre end 6.500 færre pædagoger, sygeplejersker, lærere med flere. vil efteruddanne sig.Samtidig kaster regeringen ansvaret over til kommunerne, som skal sikre opkvalificering af pædagoger og andet pædagogisk personale, så vi kan få ’den bedst uddannede generation af unge nogensinde’, som statsministeren har udtrykt det.Mod bedrevidendeAmbitionerne er høje, men den politiske vilje fra regeringens side er tilsyneladende forsvundet.Regeringen ikke alene skyder sig selv i foden, hvis den afskaffer SVU’en for pædagoger. Den handler også mod bedre vidende: Evalueringsinstituttet har netop undersøgt strategier for pædagogers kompetenceudvikling.En tredjedel af pædagogerne oplever, at de ikke får den efter- og videreuddannelse, de har behov for at kunne løfte deres opgaver. Noget, der bliver underbygget i flere andre undersøgelser.Regeringen er med andre ord i færd med at skære en helt nødvendig efter- og videreuddannelse væk, samtidig med at efterspørgslen efter den er enorm, og behovet for den er formuleret af regeringen selv.Det kan da ikke være rigtigt.Allan Baumann, medlem af forretningsudvalget i BUPL
