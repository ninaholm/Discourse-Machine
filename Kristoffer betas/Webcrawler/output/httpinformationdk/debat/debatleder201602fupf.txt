Fup og fiduser med tal og fakta
LEDER


Det lød næsten for godt til at være sandt.Miljø- og Fødevareminister Eva Kjer Hansen forsikrede, at hendes landbrugspakke både ville give landmændene mulighed for at udlede mere kvælstof og forbedre miljøet. Ved en nærmere gennemgang viste det sig dog, at hendes embedsmænd havde været overordentlig kreative. De havde indregnet faktorer, som er positive for miljøet, men intet havde med landbrugspakken at gøre. De havde desuden forstørret samme faktorer i 2016 ved at medtage effekten de foregående år.Aftaleparterne bag pakken havde tilsyneladende ikke fået øje på de tekniske krumspring, og særlig De Konservative glædede sig over de gavnlige effekter på miljøet. Men faktum er, at pakken skader, ikke gavner miljøet, og at embedsmændenes beregningerne er misvisende. Sådan sagde førende forskere til Berlingske.Siden har eksperter rejst tvivl om, hvorvidt flere elementer i landbrugspakken er forenelige med EU-retten. Det oplyser ministeriet, at de formentlig er. Samtidig erkender embedsmændene dog, at der er en vis risiko for, at EU-kommissionen vil se anderledes på sagen.
