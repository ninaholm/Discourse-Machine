Virksomhederne skal tage it-ansvar
Ansvaret for at sikkerheden overholdes i praksis ligger hos virksomhederne. Sådan er det også i den digitale verden. Og det har langtfra alle virksomheder endnu forstået


Trine Bramsen, MF (S), it-ordførerCybertruslen bliver stadig større. Kriminelle er i dag mere end bare bankrøvere og indbrudstyve. I takt med at vores verden bliver stadig mere digital, bliver der også stadig flere it-kriminelle. Seneste eksempel er de mange angreb på NemID.Angreb der betød, at danskerne i flere timer ikke kunne bruge deres netbank og komme i kontakt med det offentlige. Indbrud, tricktyveri og hærværk er en risiko, der eksisterer både i den fysiske verden og i den digitale verden. Men fordi den digitale verden udvikler sig hele tiden, er det vigtigt, at virksomheder og organisationer konstant har fokus på at overvåge deres infrastruktur og foretage de nødvendige, sikkerhedsmæssige tiltag.Regeringen har et stort ansvar for at forsvare Danmark mod digitale trusler. Derfor har vi i det nye forsvarsforlig sikret en opprioritering af forsvarets cyber-indsats. Og vi har oprettet Center for Cybersikkerhed, som arbejder for at sikre en robust digital infrastruktur ved at varsle, forebygge og forsvare mod cyberangreb. Center for Cybersikkerhed udsender løbende vejledninger om, hvordan man imødegår trusler såsom de såkaldte D-DoS-angreb, som NemID og KL var udsat for.Men ligesom i den fysiske verden kan og skal politikerne ikke sikre hver eneste danske virksomhed og organisation mod indbrud.Der er brug for rådgivningVi har ansvaret for de store trusler &ndash; ligesom vi kender det fra det militære forsvar og beredskab i den fysiske verden. Og vi har ansvaret for at sikre den fornødne vejledning og rådgivning, som vi også kender det fra den fysiske verden, hvor der rådgives om brand- og tyverisikring og en lang række andre forhold.Men ansvaret for at sikkerheden overholdes i praksis ligger hos virksomhederne. Sådan er det også i den digitale verden. Og det har langtfra alle virksomheder endnu forstået.Vi kan aldrig sikre os fuldstændig mod digitale angreb. Men vi kan undgå langt de fleste, hvis virksomhederne forstår, at det er deres ansvar at sikre sig mod it-kriminelle.
