Unfair teateraftale
LEDER


&rsquo;Det Kongelige Teater og Kapel&rsquo; er Danmarks nationalscene,&rsquo; lyder første tilforladelige sætning i regeringens brede aftale om Det Kongelige Teater 2016-19. Men når man læser hele teksten igennem, virker det snarere, som om politikerne opfatter nationalscenen som en gammeldags og ufolkelig kulturinstitution, som helst skal magres så meget, at den til sidst forsvinder af sig selv &ndash; eller overtages af sponsorer.Aftalens mål lyder i hvert fald urealistisk: Teatret skal holde samme aktivitetsniveau som i perioden 2012-15. Men den årlige bevilling på 527 mio. kr. falder til 492 mio. kr. i 2019. Der kommer altså en nedskæring på 35 mio. kr. &ndash; hvilket vel svarer til 70-100 stillinger eller 7-10 nye forestillinger.En del af aftalens kritik virker berettiget, ikke mindst kritikken af repertoirelægningen og anvendelsen af personaleressourcerne. Men aftalens formulering virker unødigt brutal &ndash; og kvalitetsforventningerne er ikke af denne verden. Teaterchef Morten Hesseldahl har valgt at tage aftalen med oprejst pande. Men tirsdag udtalte han til Politiken: &raquo;Vi kommer til at differentiere forestillingerne mere end i dag.&laquo;Konkret vil det antagelig betyde, at der kun bliver få nye store forestillinger. Det er et problem, fordi nationalscenens stærkeste side netop er gigaforestillingerne, som hverken landsdelsscenerne, egnsteatrene, de små storbyteatre eller projektteatrene kan præstere. Desuden vil der blive færre ekstraaktiviteter, hvilket kan forhindre den nyudvikling og det fokus på børn og unge, som aftalen også kræver.Nationalscenen skal være en &raquo;central partner i forhold til udviklingen af scenekunsten i hele Danmark&laquo;, står der også. Men vil både partnerskaberne og turnéforpligtelsen reelt ende med, at Det Kongelige Teater bare transmitterer til biografer rundt i landet &ndash; eller kun sender monologer på landevejen?&raquo;Det Kongelige Teater er hele Danmarks teater. Dyrt, men dejligt,&laquo; siger kulturminister Bertel Haarder (V) i sin kommentar til aftalen. Det er forstemmende, at kulturministeren bare smiler, mens han er med til at tvinge landets nationalscene i knæ. Men måske kan Bertel Haarder heller ikke huske, hvorfor skattelettelser skal ødelægge vores kulturarv. Den nye aftale for Det Kongelige Teater virker i hvert fald både unfair og urealistisk.
