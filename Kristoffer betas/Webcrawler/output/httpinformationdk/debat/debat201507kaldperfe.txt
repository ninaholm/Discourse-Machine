Kald mig ikke en af ’de perfekte piger’
I min klasse var vi tre, der fik over 11 i gennemsnit. De to andre var drenge, og de blev sjovt nok ikke beskyldt for at have lavt selvværd. Næh, det var ’bare smadder godt gået knægt! Der har sgu altid siddet et godt hoved på dine skuldre’
Når studenterne i Sønderborg afslutter deres sidste eksamen med et 12-tal, ryger de en tur i springvandet på gågaden. Dagens kronikør er træt af, at de kvindelige studerende med høje karakterer ofte omtales som &rsquo;perfekte piger&rsquo; med lavt selvværd, der higer efter anerkendelse.

KRONIK &ndash; Jeg er træt. Træt af at blive stigmatiseret som en stakkels usikker pige, der har ondt i selvværdet. Hvor er det dog trist, at mit snit skal tales ned. At mit dedikerede arbejde gennem tre år angiveligt kun udspringer af mit desperate behov for at føle, at jeg er noget værd. Jeg bliver så træt. Kan det virkelig passe, at det er så forbandet forfærdeligt at være en af de berygtede og berømte, perfekte 12-tals piger &ndash; præstationsprinsesserne, som I åbenbart kalder os. For så må det næsten betyde, at mit selvværd er tæt forbundet med mit snit, og at jeg bør gå til psykolog.Svaret er nej &ndash; jeg er faktisk temmelig velfungerende og tilfreds, selv om jeg er en af &rsquo;dem&rsquo;.Hvorfor er mit snit ikke bare fantastisk flot og godt gået? Hvorfor hører jeg kun om de negative effekter ved at en være ung, ambitiøs pige? Hvorfor er mit køn overhovedet relevant i den sammenhæng?Jeg har hørt det mange gange. Flot, du er nået hertil, men fra nu af &hellip; nu bliver det svært, så sæt forventningerne til dig selv ned, og regn ikke med at gøre det bedre. Det siges sikkert i en den bedste hensigt, men er det kun mig, som kan høre det, der bliver sagt mellem linjerne? For I går jo og venter på, at de porcelænspiger, I selv har skabt, bryder sammen og går i 1000 stykker, så I kan samle dem op og lime dem sammen (selvfølgelig ikke med superlim) og sende dem til psykolog, så de kan lære, at høje ambitioner, præstationer og intelligens ikke er noget, vi vil have i Danmark. Kunne vi ikke forsøge at se på pigerne som andet end færdige slutprodukter, der, hvis de ikke allerede er brudt sammen, helt sikkert snart gør det. Forhåbentlig. Så kan de lære lidt om den raffinerede danske jantelov.Fastlåst jantelovstankegangMin tilgang til gymnasiet var, at jeg ville have frihed til at kunne vælge hvilken som helst uddannelse, jeg havde lyst til &ndash; derfor gik jeg taktisk efter et så højt snit som muligt. Nu sidder jeg langt inde i mit sabbatår og har netop søgt optag på medicin på Københavns Universitet. Og for dælen, hvor jeg glæder mig. Helt vildt! I modsætning til mange, jeg kender, behøver jeg overhovedet ikke bekymre mig om, om mit snit er højt nok til at komme ind. Og jeg priser mig lykkelig for min arbejdsindsats i gymnasiet.Jeg tror ikke, at eksperterne tager fejl, når de siger, at vi presser os selv, os 12-talspiger. Men gymnasiet er studieforberedende, og vi yder en aktiv indsats for at lære at studere. Men desværre virker det lidt som om, at det er meget sejere ikke at knokle. Vi sætter barren virkelig lavt, når det er mere socialt acceptabelt at sidde og spille Tetris på bagerste række end at interessere sig for fagligt stof.Men alligevel er det mig, der er noget galt med. Jeg læste en kommentar på Facebook, som handlede om DR&rsquo;s dokumentar &rsquo;De perfekte piger&rsquo;. Der stod: &raquo;Gad vide, om 12-talspigerne bliver kede af det, når de bliver ældre og kigger tilbage på gymnasiet?&laquo; A-hva-for-noget?! Helt ærligt, Danmark. Er vi virkelig så fastlåste i vores jantelovstankegang, at vi ikke kan kalde en god bedrift for en god bedrift? Flotte præstationer bagatelliseres. Og bevæggrunden for motivationen, siger I, er forankret i et næsten sygeligt behov for anerkendelse. Og så er vi også asociale og ude af stand til at samarbejde!Er det faldet jer ind, at det kan handle om noget andet? Er det faldet jer ind, at vi er målrettede, ambitiøse, videbegærlige og nysgerrige på livet. At vi er smarte og taktiske, og at vi er i gang med at skubbe til jeres fastforankrede &rsquo;laveste fællesnævner&rsquo;-vanetænkning. I min klasse var vi tre, der fik over 11 i gennemsnit, og to af dem var drenge. Men deres præsentationer er ikke blevet stigmatiseret. Her er der ingen, der taler om manglende selvværd. Næh, det er &raquo;bare smadder godt gået knægt! Der har sgu altid siddet et godt hoved på dine skuldre&laquo;. Til deres studentergilder blev der brølet og hujet af fædre, der slog sig stolt på brystkassen. Der stod ikke psykologer i baggrunden og nippede hvidvin, mens de sagte over glasset hviskede til hinanden, at det nok i virkeligheden var udtryk for dårligt selvværd, der fik drengene til at levere de flotte resultater.Triste robotterMåske skulle vi i stedet vende diskussionen på hovedet og spørge os selv, hvorfor vi har sådan et stort behov for at tale pigernes præstationer ned og drengenes op.Og måske skulle vi spørge os selv, om vi ikke blot er med til at gøre de usikre piger med lavt selvværd endnu mere kede af det. For jeg skal da lige love for, at medierne gør, hvad de kan, for at vi skal føle os ramte, forkerte og utilstrækkelige. Nu er det nemlig heller ikke godt nok at være dygtig længere &ndash; nu er det også skidt.Men mig får I ikke med ned i sumpen. For jeg er pissehamrende stolt af mit høje gennemsnit, og når jeg tænker tilbage på gymnasiet, vil jeg også tænke på fællesskabet, rusturen, venskaberne og festerne. For det var altså også en del af min gymnasietid, selv om du helst ikke vil tro det. Du vil sikkert helst tro, at jeg sad alene på mit værelse fredag aften og græd over mit 10-tal i min spansk aflevering.Når jeg tænker tilbage på min gymnasietid, bliver jeg glad indeni. Og jeg forestiller mig, at når jeg bliver ældre, vil jeg være endnu gladere, fordi mit hårde arbejde gav mig pladsen på mit drømmestudie og senere mit drømmejob.Jeg er strukturfascist med stort S, jeg er grundlæggende herredårlig til forandringer, og jeg er ekstremt kompetitiv. Men jeg er ikke et usundt menneske, hvis jeg selv skal sige det (måske lige bortset, fra når jeg spiller ludo). Jeg synes det er et tyndslidt og stærkt generaliserende argument, når I postulerer &ndash; for andet er det ikke &ndash; at jeg ikke føler, jeg er god nok. Det gør jeg faktisk. Men kald mig ikke for en af &rsquo;de perfekte piger&rsquo;. Forlet&rsquo;s face it&ndash; I mener det jo ikke. Lige under jeres ordvalg ulmer en forlorenhed og sarkasme. Vi er perfekte &ndash; så perfekte, at vi ikke er mennesker, men robotter, triste, kedelige, grå robotter, der stræber efter anerkendelse i det ydre rum. Så ind i mellem bryder vi sammen, og så kan I bekræfte hinanden og sige: Hvad sagde jeg! Men jeg har lært hjemmefra, at bæredygtig anerkendelse kun kan hentes et sted, og det er i os selv.Hey, jeg er pisse sejSå lad mig afslutningsvis opsummere mediebilledet en gang til: Alle piger, der er dygtige, er det kun, fordi de har et lavt selvværd. Det er i hvert fald det ensidige billede, der er ved at blive malet &ndash; særligt af DR. Jeg synes det er en fejltagelse af dimensioner. Og det er forbandet, at jeg &ndash; fordi jeg er kvinde, målrettet og dygtig &ndash; skal underlægge mig janteloven og vide, at jeg ikke er ligeså meget værd som de af mine studiekammerater, der prioriterede det sociale på bekostning af det faglige.Men hey, jeg er pisse sej, jeg klemte ballerne sammen og strukturerede mig ud af gymnasiet. Det viser sig, at jeg er mere end et gennemsnit. Så kan vi ikke sige tillykke til alle de piger og drenge, der får huen på i år &ndash; med 12-taller eller ej &ndash; i stedet for at blive ved med at sige, at de sikkert vil fortryde gymnasietiden, fordi de &rsquo;spildte&rsquo; den på lektierne. Det argument er jo dybt godnat, og det er faktisk lidt sigende for vores samtid. Du må gerne være ambitiøs, men ikke for ambitiøs; dygtig, men ikke for dygtig. Det er en forbandet raffineret måde at bruge janteloven på.Men hvor ville det være befriende, hvis vi forsøgte at glæde os lidt på hinandens vegne &ndash; på en anerkendende måde vel og mærke.Sofie Nellemann Kryger er 19 år gammel og blev student fra Helsingør Gymnasium i 2014
