Fjern usunde skattefradrag

Måske er det tid til at gøre op med forsikringsselskabernes gevinst på private sundhedsforsikringer.

Skatteborgerne har nu gennem dagspressen erfaret, hvorledes Lars Løkke og hans hjælpere har kæmpet for at skjule overbetalingerne af de private hospitaler.Efter at overbetalingerne nu er erkendt, melder der sig en række spørgsmål om skattefritagelsen af de arbejdsgiverbetalte sundhedsforsikringer.Skattefritagelsen blev i sin tid indført på baggrund af nogle udtalelser fra sundhedsøkonomer om, at den kunne bidrage til at nedbringe ventelisterne. Problemet var imidlertid, at der ikke var taget højde for, at der på det tidspunkt var mangel på både læger og sygeplejersker. Privathospitalernes kapacitetsforøgelse skulle med andre ord hentes ved at tage arbejdskraft fra de offentlige hospitaler. Efterfølgende undersøgelser har vist, at effekten på ventelisterne var ganske kortvarig, og at de hurtigt blev lige så lange som tidligere.KonkurrencebelastningSom skatteborger uden mulighed for skattebegunstiget arbejdsgiverbetalt sygeforsikring, finder jeg det urimeligt, at staten fortsat spilder i størrelsesordnen 1 milliard kroner årligt på at forære forsikringsselskaberne en indtjening, der sikkert er flere gange større end statskassens tab.Der tales om, at konkurrenceevnen i det danske erhvervsliv er faldende. Alligevel fastholder man fortsat skattefritagelse af arbejdsgiverbetalte sundhedsforsikringer.Skattefritagelsen blev gennemført, medens konjunkturboblen var spændt til bristepunktet. Arbejdsgiverne konkurrerede om at forkæle arbejdstagerne blandt andet med skattefryns i form af sundhedsforsikringer.Så brast finans-, bolig- og erhvervsboblerne. Arbejdsgiverne blev nødt til hurtigt at skille sig af med arbejdskraft. Arbejdsløsheden steg. Virksomhederne måtte spare. Udgiften til sygeforsikringerne blev pludselig en konkurrencebelastende udgift på linje med stigende lønudgifter.Yderligere er sundhedsforsikringerne reelt overflødige. Efter indførelsen af den relativt korte behandlingsgaranti, vil enhver behandling kunne blive betalt af det offentlige, uanset om det skulle blive nødvendigt af tidsmæssige årsager at lade behandlingen udføre på et privat hospital.Det forekommer ganske urimeligt, at regeringen ikke fjerner tilladelsen til skattefradraget i det nye finanslovforslag. Det kunne indbringe ca. 1 milliard kroner årligt.Privathospitalerne skal nok få deres del af kagen. Men der er ingen grund til at forgylde forsikringsselskaberne.
