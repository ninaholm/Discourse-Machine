Kammertonen
Hver fugl må synge med sit næb, hedder det som bekendt. Men kan vi ikke forvente lidt mere af mennesker?


Den gamle diskussion om 'tonen i debatten', der er dukket op igen efter terrorangrebet i Norge den 22. juli, fortjener en lidt nærmere granskning: Hvad er det i virkeligheden for en 'tone', vi taler om? Og er den blevet falsk, eller mangler den klang? Er debattens tone bare dens æstetiske gevandter; en slags indpakning eller præsentation, der ikke rigtig har noget at gøre med det, der siges? Eller menes der med 'tonen', atder er noget galt med indholdetaf det, der af og til siges?Bzzzz-rddnnk-rddnnkNår man taler om 'tonen' i en debat, er det uundgåeligt en implicit henvisning til den velkendte metafor omkammertonen. Må man bede om kammertonen, siger vi, og mener, at der lige skal tunes ind på en mere værdig kommunikation. Kammertonen udgør en slags grundtone i den menneskelige kommunikation, ligesom den gør det i musikken, hvor det rene A er en slags omdrejningspunkt, som instrumenterne kan stemmes efter. En elegant materialisering af metaforen med kammertonen kan man finde i de snart afviklede fastnettelefoner, hvor klartonen klinger på 440hz, dvs. kammertonen. Når man løfter røret hører man denne tone som en indikation af, at der er klar bane til samtalen. Egentlig en smuk lille indledning på enhver telefonsamtale, når man tænker over det: Før vi taler sammen, skal vi lige høre kammertonen, nærmest som en metaforisk stemmegaffel, der indstiller os på, at vi nu skal tale med et andet menneske. (Var det ikke på en måde symptomatisk, at overgangen til internettet blev musikalsk indvarslet af den ujævne og enerverende støj, som alle modem i starten udsendte? »Bzzzz-rddnnk-rddnnk....« osv. Kammertonen var opgivet nu var kommunikationen fri, og der var ingen grænser for, hvad der kunne siges, og hvad der kunne ses.)Moralitetens stemmegaffelKammertonen var oprindeligt en tone, som blev brugt i adelens privatgemakker, som den tone, man kunne stemme instrumenterne efter, når der skulle musiceres. Hver fyrste, sin kammertone. I løbet af 1700-tallet begyndte man imidlertid at diskutere, om man ikke kunne standardisere kammertonerne, så man også kunne spille i ensembler på tværs af privatgemakkerne. Det lykkedes til sidst at skabe nogenlunde enighed om 440hz som den tone, alle kunne stemme efter. Den kaldes derfor også for standard-kammertonen. Det er bemærkelsesværdigt, at standard-kammertonen udvikledes i den samme periode, hvor den europæiske oplysningstænkning for alvor slog igennem. Kammertonen hører påfaldende godt til som én af oplysningstraditionens idéer. Universalismen var kodeordet i menneskerettighedstænkningen, den kritiske oplysningsfilosofi og altså også i standardiseringen af stemmegaflerne. Overalt som her, kunne man sige. For alle med samme ret. Hvilken bedre moralsk pendant til musikkens kammertone kan man finde end Immanuel Kants berømte kategoriske imperativ? Er det ikke netop moralitetens kammertone påmindelsen om, som det hedder i én af imperativets formuleringer »aldrig at behandle et andet menneske alene som middel, men altid også som et formål i sig selv«. At se og behandle ethvert menneske, den ubestemte anden, hvem som helst, som et formål i sig selv er moralitetens kammertone.Tid til ransagelseHvis der er noget galt med 'tonen' i debatten, er det, at vi er blevet tonedøve af kulturalismens relativeringer, hvor alting igen skal tilbageføres til privatgemakkerne. Argumenter er blevet til holdninger, og menneskehedens interesse er blevet til lokale kulturers historiske egenarter, som hver især har ret til at ytre deres syn på verden, som de vil. Dermed bliver ytringer til støj, snarere end samtale. Vi har glemt, at ytringsfriheden udspringer af den samme tradition som kammertonen og er tæt forbundet med den. Og bemærkelsesværdigt nok deler kulturkonservatismen og den norske terrorist den kulturalistiske fejlslutning med de multikulturalister, som de hader. For begge fløje gælder, at hver kultur har sin egen kammertone og at forestillingen om en universel standard-kammertone er et filosofisk sværmeri. For Søren Krarup er menneskerettighederne en slags blasfemi; for multikulturalisten fremstår de som en dogmatisk eurocentrisk opfindelse, som vi uretmæssigt har villet presse ned over fremmede kulturer. Sand universalisme derimod besinder sig på forestillingen om, at det ikke er alle holdninger og alle argumenter der er lige gode, og at vi er forpligtede på at ville mere med hinanden end bare at sige: Det mener du, og det mener jeg.Måske er det, vi har brug for i den offentlige debat, derfor ikke bare selvransagelse, som så mange taler om nu, menransagelse. Hvad nu, hvis det, vi har glemt, er, at andres ytringer og handlinger angår os direkte og at vi ikke bare kan sidde dem overhørig, fordi det nu er den andens mening? Hvad nu hvis virkelig respekt for den anden, som siger noget racistisk, ikke er at forsvare hans ytringsfrihed, men at antage ham for en diskussionspartner, der fortjener at blive irettesat? Kulturalismen, højre- og venstreorienteret, betragter den anden som et udtryk for en kulturel egenart, der ikke kan være anderledes, nærmest som om ethvert udsagn var determinteret af den biotop, det udspringer af. Var det ikke mere respektfuldt at lytte til den anden, reagere og antage, at han vil være i stand til at reflektere over modstand: »Det, du siger der, er simpelthen for dumt. Du må holde op med det. Vi gider ikke høre på det mere.«Center for Vild AnalyseCVA har eksisteret som et sted for tænkning siden august 2006.CVA analyserer kulturelle og politiske fænomener under parolen 'hvis du vil vide det modsatte', ofte med inspiration fra psykoanalysen.
