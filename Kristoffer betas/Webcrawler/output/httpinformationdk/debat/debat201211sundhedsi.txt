Sundhedsideologien har fået frit løb i folkeskolen
Sundhedskampagner i folkeskolen rækker dybt ind i privatsfæren og fremmer bestemte sundhedsidealer. Kampagnerne lærer børnene at se deres overvægtige og langsomme kammerater som usunde afvigere, der ikke formår at spise og leve disciplineret
Skoleelever lærer med denne særlige sundhedskampagne, hvor vægt, hop og livvidde kontroleres jævnligt, at blive unge borgere, der er disciplinerede til at disciplinere sig selv og hinanden i forhold til helt bestemte krops- og sundhedsidealer.

Jeg har fået sådan en skrabekalender og en lille bog til at sætte krydser i med hjem fra skole. Det kan være meget hyggeligt lige at kigge lidt på nu.«Sådan sagde min småsløje datter på syv år siddende med sin dyne i sofaen en formiddag.»Arghh!« var min første tanke ved at blive præsenteret for de to foldere fra Arlas kampagneAktiv rundt i Danmark. Jeg havde allerede af faglige grunde stiftet bekendtskab med kampagnen og synes af flere grunde, at den er problematisk. Således allerede indledningsvist stillet over for dilemmaet mellem at gå med på min datters oplevelse af en hyggelig begivenhed og min egen aversion var jeg allerede lokket i fælden, der betød, at vi også tog del i Aktiv rundt i Danmark.Kampagnen handler om, at børnene skal spise sundt og være mere aktive både i skole- og fritid. På skrabekalenderen skraber børnene hver dag et nyt forslag til aktivitet frem, og der lægges op til diskussion i den enkelte familie om, hvilke dårlige vaner familien har, at skrive dem ned på det vedlagte postkort og smide dem væk. På skemaet, hvor der skal sættes krydser, skal børnene hver dag angive, om de har spist morgenmad, om de har spist frugt, om de har været aktive i skolen, i deres udefrikvarter, i deres fritid og meget andet. Kampagnen er altså helt hjemme i privatsfæren, hvor hele familien således opfordres til at lave en slags selvangivelse af aktivitetsniveau og spisevaner.Livvidden målesAktiv rundt i Danmarker dog ikke alene om at bruge landets skoler til at sætte fokus på børnenes sundhed. Således er mine børns skole og 103 andre af landets skoler ligeledes med i SundSkoleNettet. SundSkoleNettet blev startet i 2008 af Rockwool Fonden ud fra et ønske om at bidrage til at modvirke en uheldig udvikling af livsstil og deraf følgende livsstilssygdomme.SundSkoleNettet betyder indberetninger af børnenes sundhedstilstand, som måles gennem diverse hoppe- og løbetest i gymnastiktimerne, og deres vægt, højde og livviddemål, hvor de sidste målinger, på den skole, jeg kender til, forestås af sundhedsplejersken.Der er tale om standardtest, der ikke tager højde for hypermobilitet, kropsbygning, platfodethed og lignende, hvor igennem eleverne skal præstere over for hinanden og til en forskningsindberetning. Hvordan mon børnene vurderer hinanden i den sammenhæng? I samme ombæring skal de nu ikke længere bare måles på vægt og højde, men også rundt om livet. Og selv om intentionen er anonymitet, så er den der ikke i børnenes spørgsmål til hinanden efter målingerne. Hvordan mon børnene vurderer hinanden i den sammenhæng?Normstyring af os alleMange steder rundt om i landet står vi derfor midt i indtil flere sundhedskampagner og -tiltag uden at der bliver lagt op til at overveje, hvilke normer vi lægger ned over vores børn og over de enkelte familier – og hvilken rolle skolen spiller for den normsætning. Normer, som det er meget svært at sige nej til, og som samtidig på subtil vis styrer os alle i en bestemt retning. Så prominente personer som Basil Bernstein og Pierre Bourdieu har allerede for længe siden sandsynliggjort for os, hvordan skolen er normsættende og underviser det bedre borgerskabs præmisser, og som en betingelse for skolens virke. Selv om man skulle være uenig i den påstand, kan der næppe herske tvivl om, at skolen spiller en stor rolle, hvad angår normsætningen i vores samfund. Og selvfølgelig kan man ikke have en skole uden normer.Den disciplinerende magtOgså Michel Foucault har bidraget med interessante perspektiver på det felt og peger på, hvordan den disciplinerende magt er til stede på alle niveauer i hele samfundet og altså også i skolerne. Hos Foucault er magt produktivt, og er dermed med til at skabe samfundets dynamik og ikke bare en ubehagelig relation. På den måde er magt også i skolerne en del af den dynamiske dagligdag, hvor nogle skal lære og andre lære fra sig. Det særlige ved den disciplinære magt er, at det er en magtform, der disciplinerer borgerne, eleverne, klienterne m.v. til at disciplinere sig selv inden for bestemte udstukne rammer. Den magtform peger Foucault på som karakteristisk for moderne vestlige samfund.I forlængelse af den disciplinære magt peger Foucault med sit begreb biopolitik på, hvordan denne magtform i særdeleshed kommer i spil, hvad angår mennesker som biologiske væsner og altså dermed i forsøget på at styre frie borgeres kropslige adfærd. Ved hjælp af meningsmålinger og statistisk bearbejdning skabes der viden om befolkningens fødselstal, dødsrater, kostvaner, rygevaner, motionering m.v., som muliggør en vurdering af befolkningens sundhedstilstand og dermed vurderingen af, hvor og hvordan vi sætter ind over for befolkningen med et bestemt sundhedsideal for øje.Idealet er tydeligtVender vi atter blikket mod projektet SundSkoleNettet, ser vi lige præcis en sådan bearbejdning af de 6-16-årige borgere, som samtidig er skoleelever. På SundSkoleNettets hjemmeside står der som det første på forsiden: »SundSkoleNettet er et initiativ, som har til formål at fremme udviklingen af sundhedsfremmende tiltag i folkeskolen og opsamle data om danske skolebørns sundhed.« I forhold til hvilken opgave SundSkoleNettet har, står der videre: »et sekundært sigte med initiativet er at tilvejebringe den, som politikerne kan bruge til at træffe kvalificerede beslutninger angående fremme af børnesundheden.«Når et sådant projekt anvender skolen som indfaldsvinkel, og skolen ligeledes – bl.a. af økonomiske årsager – lader sig friste til at deltage i et sådant projekt, er der allerede i processen sat en norm om, hvilket sundhedsideal, der er målet. Et sådant projekt står jo ikke isoleret over for alle mulige andre sundhedsprojekter og -idealer. Alle er udmærket klar over, at det er bedst og sundest at kunne løbe hurtigt, at kunne hoppe højt, at have en lille livvidde og have en såkaldt normal BodyMassIndex-score. På den måde skaber SundSkoleNettet med lærere og sundhedsplejerskers mellemkomst unge borgere, der er disciplinerede til at disciplinere sig selv og hinanden i forhold til helt bestemte krops- og sundhedsidealer.Er sundheden gået for vidt?Mange af de samme overvejelser gør sig gældende i forhold til kampagnen Aktiv rundt i Danmark, der med sin liste af mulige afkrydsninger på aktivitet og gode vaner har udstukket rammerne for, hvad gode vaner er.Kan man på det grundlag blive dømt ude som en lidt dårligere familie, der ikke engang formår at tage hånd om det mest basale for at sikre børnenes sundhed og ve og vel? Hvordan, det går, kommer op på den store plakat, der er sat op i klasseværelset, hvor alle skal overføre deres score til.Jeg synes, der er grund til at være bekymret over, at sundhedskampagner og -tiltag vinder indpas i vores børns skoler og undervisningstid. Ikke fordi man ikke godt må lære nogle grundlæggende principper for, hvad der er sundt og mindre sundt, men fordi skolen på den her måde bliver udøvere af helt bestemte idealer, der fremmer et ganske snævert normalitetsbegreb. Med de nævnte tiltag lærer børnene at se deres kammerater som afvigende, hvis de er overvægtige, langsomme, spiser forkert mad m.v. Hertil kan jeg ikke lade være med at undre mig over, om det virkelig er en del af folkeskolens kerneydelse at være videreformidler af den slags normer, der nemt giver masser af ubehag blandt eleverne, og som styrer os alle frem mod bestemte krops- og sundhedsidealer?Mens jeg venter på en øget debat og refleksion vil jeg bruge tiden til at fundere over, hvilke ideelle vaner som Aktiv rundt i Danmark kan sætte på afkrydsningslisten fremover: Er du på cykel til og fra skole? Har du spist slik eller sukker i dag? Har du haft afføring tre gange i dag? Spørgsmål, der helt oplagt kan være med til at bringe selvdisciplinen helt ind i intimsfæren.Pernille Almlund er lektor i kommunikation på RUC
