Afskaffelsen af efterlønnen vil koste 8.5 mia kr årligt
Lars Løkke bebudede i nytårstalen, at efterlønnen skal afskaffes for at spare penge og øge beskæftigelsen. Beskæftigelsesspørgsmålet er afgørende for effekten på de offentlige finanser...


Lars Løkke bebudede i nytårstalen, at efterlønnen skal afskaffes for at spare penge og øge beskæftigelsen. Beskæftigelsesspørgsmålet er afgørende for effekten på de offentlige finanser. For at få en positiv virkning skal efterlønnerne i arbejde. Men den aktuelle bruttoledighed på omkring 170.000 personer er udtryk for, at arbejdsstyrken overstiger antallet af jobs = beskæftigelsen.  Og afskaffelse af efterlønnen vilikkei sig selv øge antallet af job, menkunarbejdsudbuddet med 140.000. Og skabes der ikke flere job, vil resultatet kun blive over 100.000 flere ledige.I stedet for efterlønOg en stigning i antallet af job på over 100.000 er der  jvf. sidst i denne artikel  ikke udsigt til i en årrække. Dette får afgørende betydning for den finansielle effekt af at afskaffe efterlønnen. Der er omkring 137.000 efterlønsmodtagere. Efterlønnere modtager i gennemsnit lidt over 150.000 kr i efterlønsudbetaling årligt (før skat). Den årlige udgift til efterlønsudbetalingerne til disse udgør brutto op mod 22 mia. kr før skat. (I det følgende vil vi for enkelheds skyld også regne uden skat og først medtage skatteforhold til sidst.) Dette beløb vil staten spare, men samtidig bortfalder dog også indtægten fra efterlønsbidraget, som udgør 5 mia. kr årligt. Men afskaffes efterlønnen, vil en del af efterlønsmodtagerne søge over i fleksjob, førtidspension o.l.  Lad os antage 20 pct. dvs. op mod 30.000 personer. Udgiften hertil vil vi behandle nedenfor. De resterende 110.000 efterlønnere vil blive på arbejdsmarkedet. Men da der i den nuværende beskæftigelsessituation ikke er job til dem, vil de være henvist til dagpenge. Det årlige dagpengebeløb pr. fuldtidsforsikret udgør omkring 195.000 kr før skat svarende til en samlet dagpengeudbetaling på omkring 21,5 mia. kr. i stedet for udbetaling af efterløn. Herudover vil der påløbe yderligere udgifter til aktivering mv. på årligt omkring 1,5 mia. kr. Samlet udgift til dagpenge og aktivering vil hermed udgøre 21,5+1,5 = 23 mia. kr. Det gør heringenforskel om ældre i stedet for at søge efterløn bliver i beskæftigelse. Da der i forvejen som anført mangler omkring 170.000 jobs, vil de til gengæld forhindre andre i at komme ud af arbejdsløshed, fordi de pågældende job så ikke bliver ledige, hvilket kan medføren en stigende ungdomsarbejdsløshed.MerudgiftMindst 30.000 personer vil overgå til førtidspension. Førtidspensionssatsen udgør i gennemsnit altså omkring 175.000. Det vil samlet koste et sted omkring 5 mia. kr. årligt (før skat). Endelig vil overgang fra efterløn til dagpenge eller førtidspension give det offentlige øgede skatteindtægter, da ydelserne som fremgået er højere end efterlønnen. Samlet vil det offentlige modtage op til + 2.5 mia. kr. mere i skatteindtægter.        Den samlede besparelse bliver således: 22 mia. kr  5 mia. kr.  23 mia. kr.  5 mia. kr + 2.5 mia. kr = - 8,5 mia. kr. Afskaffelse af efterlønnen vil således i den nuværende beskæftigelsessituation ikke spare 18 eller 22 mia. kr, men koste mindst 8.5 kr årligt i merudgifter. Hertil kommer tilbagebetaling af over 4 - 60 mia. kr i indbetalte efterlønsbidrag.Ikke bedre udsigterDet afgørende spørgsmål er selvsagt beskæftigelsesudgifterne. Jvf. min kommentar bragt i Information 29/12: Efterlønnens afskaffelse er intet vidundermiddel er de ikke lyse. Forbruget ligger stadig underdrejet og boligkrisen er ikke overstået. Eksporten ser lidt lysere ud, men såvel VK s egen nulvækst som de meget voldsomme besparelser i EU vil i flere år frem set betyde lavvækst. Ifølge verdensbankens chef tegner også udsigterne i international økonomi til »lavvækst så langt øjet rækker.« Med således fortsat lavvækst i den private sektor vil der her være høj og vedvarende arbejdsløshed på omkring 200.000 personer formentlig helt frem til 2015.Men så går mange ældre jo på pension? Ja, arbejdsstyrken falder med 50.000 personer frem til 2020. Faldet reduceres dog til under 10.000 pga. stigende uddannelsesniveau og dermed højere arbejdsmarkedsdeltagelse og senere tilbagetrækning. Afgangen vil navnlig ramme den offentlige sektor. Men her har VK jo indført nulvækst frem til 2013 og vil forlænge denne til 2020. Da nulvækstbesparelserne svarer til mellem 5 og 9.000 stillinger årligt, vil det det offentlige heller ikke kunne beskæftige efterlønnerne.Afskaffelse af efterlønnen vil således medføre stigende arbejdsløshed og dermed ikke give nogen besparelse, men derimod årligt kost 8.5 mia. kr  i merudgifter og dette er der ikke udsigt til ændres indenfor en overskuelig årrække.Henrik Herløv Lund er økonom, cand. Scient. Adm.
