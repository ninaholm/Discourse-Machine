Vækstplanen er ikke til debat i Produktions-Danmark
Regeringens vækstplan er målrettet Produktions-Danmark, og de mange kritiske røster, som planen har fået med på vejen af Debat-Danmak, skal ikke tages alvorligt, mener finansministeren. Information er taget til Aalborg, som er det sted, hvor regeringen henter såvel inspiration som argumentation for nye reformer
Virksomheden Bladt Industries er en del af det ålborgensiske produktionslandskab. Her har man glæde af regeringens vækstplan, selv om man ikke er overbevist om dens effekt.

Døren er lukket. Indefra. Og Informations udsendte står på den gale side af den.&raquo;Det er et lukket møde,&laquo; lyder beskeden fra socialminister Karen Hækkerup, da hun skal fortælle om vækstplanen for fremmødte socialdemokrater i 3F&rsquo;s lokaler i Aalborg. Seks timer forinden havde hendes ministerium meddelt, at det var et åbent møde og havde ligefrem sendt adresse og andre relevante informationer via mail. Og på trods af at finansminister Bjarne Corydon (S) ved sit møde i Slagelse har indtil flere medier med.De socialdemokratiske ministre er nemlig ude på en &rsquo;charmeoffensiv&rsquo; efter samme model, som da skattereformen blev besluttet sidste sommer. Nu skal ministrene fra Socialdemokraterne forklare partiets medlemmer og tillidsfolk, hvad der er meningen med regeringens politik.Bænket ved langborde skal de socialdemokratiske medlemmer have lov til at &raquo;tale frit&laquo;, når Karen Hækkerup &rsquo;står på mål&rsquo; for regeringens politik, som det hedder på nydansk. Og bag den lukkede dør bliver der &raquo;sparket hårdt til bolden&laquo;, som en tilstedeværende formulerer det i en pause.Siden 2009 har Region Nordjylland mistet tusindvis af produktionspladser, men det er samtidig stedet, hvor regeringen finder inspiration til sin politik. På den baggrund er Information taget til Aalborg for at finde ud af, hvordan regeringens vækstplan bliver modtaget på disse kanter. Jagten på svar ender i første omgang ved den lukkede dør.Efter mødet tænder en ældre herre sin pibe på parkeringspladsen uden for fagforeningens lokaler. I 60 år har han været medlem af Socialdemokraterne, fortæller han, og på mødet &raquo;blev der peget på en lang række problemer ved partiets politik&laquo;. Selv mener han, at det er &raquo;forkasteligt&laquo;, at forslaget om at sænke selskabsskatten kommer fra den socialdemokratiske ledelse selv. Det kan ikke bortforklares, at virksomhederne nu får skattelettelser, som skal finansieres af studerende og kontanthjælpsmodtagere, fastslår han, mens piben sender røg ud i Aalborgs mørke aften.&raquo;I dag er det en sygdom at være socialdemokrat. Man kan slet ikke kende det længere. Hvad blev der af den socialdemokratiske sjæl,&laquo; spørger han og trasker hen mod sin bil.Den socialdemokratiske sjælBag den tunge smedejernsdør ind til borgmesterkontoret på Aalborg Rådhus er borgmester Henning G. Jensen dagen efter klar til at give sit bud. Skrivebordet er af mørkt træ, og benene nærmest sunket ned i det tykke, røde væg-til-væg-tæppe. I 14 år har Henning G. Jensen båret borgmesterkæden for Socialdemokraterne, men 2013 bliver hans sidste år. Til kommunalvalget i november går han af. Af den grund kan han nu tale ganske frit, som en nordjysk virksomhedsleder udtrykker det. Henning G. Jensen blev i sin tid beskyldt for at være hovedmanden bag protesterne mod den tidligere VK-regerings politik. Nu erklærer han sig helt enig i den siddende regerings politik, der ellers er blevet beskyldt for at &rsquo;ligne et levn&rsquo; fra VK-tiden.&raquo;Vækstplanen skal være med til at lave et mere sundt samfund, hvor der er et bedre forhold mellem værdien af det, vi producerer, og det, vi forbruger,&laquo; indleder han samtalen.Ved det socialdemokratiske møde dagen forinden gav de mest kritiske socialdemokrater udtryk for, at de havde meget svært ved at stå inde for dele af vækstplanen &ndash; særligt i en kobling med SU-reformen og kontanthjælpsreformen. Det får Henning G. Jensen til at tvivle på, om der har været tale om sande socialdemokrater.&raquo;Diskussionen om, hvorvidt man er en god socialdemokrat, har altid eksisteret. Det er altid socialdemokraterne, der truer med at melde sig ud. Men vi vil jo heller ikke have et parti, som man kun er medlem af, hvis partiet lige netop varetager de interesser, der passer til ens egen næsetip,&laquo; siger Henning G. Jensen.Modsat mange partifæller har han ikke svært ved at se den store mening med de forskellige reformer. Selskabsskatten betegner han som et &raquo;fint instrument at bruge&laquo;, fordi udspillene skal ses samlet.&raquo;Det er jo helheden, at vi alle sammen skal være med til at bidrage til, at samfundet kommer i gang igen,&laquo; siger han. Og det er da også en helhedsplan, som finansministeren har præsenteret, hvori regeringens 2020-plan justeres, alliancer skabes i erhvervslivet, og årelange diskussioner om beskatningen af Nordsøolien afsluttes. Hertil kommer også kontanthjælpsreformen, SU-reformen og togfonden.Ikke et debatoplægMen tilbage til kampen om partiets sjæl. Mens baglandet kritiserer regeringens politik, har finansministeren i Jyllands-Posten advaret imod at tage &rsquo;Debat-Danmark&rsquo; alvorligt.&raquo;Det er også lige netop dét, jeg forsøger at sige,&laquo; samtykker Henning G. Jensen.Ifølge borgmesteren har den offentlige debat &ndash; særskilt anført af medierne &ndash; taget en ufordelagtig drejning.&raquo;Der er to ord, der er fremtrædende i pressen hele tiden: Hvis man er uenig, så raser man. Og hvis der er noget, man diskuterer, så er man bekymret. Bekymrings-Danmark og Rase-Danmark huserer overalt. Og debatten i Danmark går kun ud på at kritisere hinanden og forhindre forandring,&laquo; mener borgmesteren.&raquo;Somme tider skal man forholde sig meget kritisk til debatten.&laquo;Vækstplanen er med andre ord ikke ment som et oplæg til &rsquo;Debat-Danmark&rsquo;, men som et konkret initiativ til erhvervslivet, forstår man. VækstplanDK, som skal skaffe 150.000 private job frem til 2020, er til for det arbejdende folk og især deres private arbejdsgivere.Selskabsskatten foreslås sænket fra 25 til 22 procent, ligesom man vil sænke momsen for hotel- og restaurationsbranchen. Akkurat den skattelettelsesdrøm, som den tidligere økonomi- og erhvervsminister Brian Mikkelsen havde, da han sad i regering. Men som dengang blev afvist af Venstre.Virksomhedslederne sætter generelt pris på planen, som medlemmerne af Socialdemokraterne er modstandere af. Den nuværende regerings forsvar er, at der primært er tale om selvforsvar, fordi flere af Danmarks nabolande enten allerede har sænket eller er ved at sænke selskabsskatten. Ræsonnementet er, at vi ikke må risikere, at opsvinget går Danmark forbi. Og selv om kun 32 procent af de skattepligtige selskaber i Danmark betalte selskabsskat i 2011 &ndash; og det dermed kun er virksomheder med overskud, der får glæde af vækstplanen &ndash; er fastholdelse af konkurrenceevnen over for nabolandene også virksomhedsledernes argument. Én af dem er Thomas Piper, administrerende direktør i Randers Tegl. Ligesom Henning G. Jensen mener han, at en sænkelse af selskabsskatten er &raquo;et skridt i den helt rigtige retning&laquo;.&raquo;Det er jo det lange, seje træk, vores samfund skal igennem, og i den kontekst er det positivt at sikre bedre rammevilkår for erhvervslivet,&laquo; siger Thomas Piper.Randers Tegl-gruppen, hvis hovedsæde ligger i det nordøstlige Aalborg, har i alt 240 medarbejdere og en omsætning på 400 millioner kr. i 2012. Igennem de seneste ti år har virksomheden leveret mursten til størstedelen af de ålborgensiske parcelhuse, men nu ligger produktionen stille. Det har den gjort siden midten af november på grund af manglende efterspørgsel, og arbejdet bliver først genoptaget efter påske, fortæller Thomas Piper. Derfor håber han, at vækstplanen kan være med til at sætte gang i byggeriet igen, og han tager &raquo;meget positivt imod regeringens initiativ&laquo;.Mens det gavner virksomheden at forlænge Boligjobordningenog fremrykke fire mia. kr. til renovering af almene boliger, har de omdiskuterede selskabsskattelettelser kun meget begrænset betydning.&raquo;Du vil nok høre mange virksomheder som os, der siger, at man havde foretrukket en kraftigere stimulering af efterspørgslen, og at selskabsskattelettelser i den sammenhæng ikke giver så meget. For os er det marginalt,&laquo; siger Thomas Piper.Samme melding lyder fra virksomheden Reservedelsfabrikken, der ligger i Hjallerup og har 40 medarbejdere:&raquo;Selskabsskattelettelserne giver ikke ret meget i vækst. Det giver selvfølgelig nogle kroner på bundlinjen i nogle virksomheder, men mange opnår ikke at se nogen egentlig betydning,&laquo; siger direktør Peter Mølbjerg.Større betydning har selskabsskattelettelserne for Bladt Industries, der ligger i det nordøstlige Aalborg. Virksomheden har blandt andet lavet konstruktioner til Operaen, og Bladt Industries skiller sig ud i det ålborgensiske produktionslandskab ved at have haft markant vækst under finanskrisen. Det skyldes, at virksomheden sidder på et nicheområde og dermed har et godt fodfæste på markedet &ndash; vækstplan eller ej.&raquo;Elementerne er i hvert fald ikke skadelige,&laquo; siger administrerende direktør Peter Rindebæk om vækstplanen. Selv om han roser regeringens initiativ til at give folk mod på at investere, er han ikke sikker på, at det er tilstrækkeligt.&raquo;Det store spørgsmål er, om det er nok? Hvor lang tid kommer det til at tage at implementere gevinsten,&laquo; spørger Peter Rindebæk.NyttefunktionerSideløbende med vækstplanen er regeringen med egne ord gået &raquo;reform-amok&laquo;, og ét af de andre tiltag, der skal hjælpe Danmark ud af krisen, er en reformering af kontanthjælpen.Regeringen har været stærkt inspireret af kommuner som Aalborg, der i lang tid har gennemført nytteaktivering for unge kontanthjælpsmodtagere.Derfor er Informations næste stop hos nytteaktiveringen team Haveservice i Aalborg. Og modellen virker, mener de seks unge kontanthjælpsmodtagere, Information har sat i stævne. Hver dag kl. 8.00 møder de i haveprojekterne, hvor de klipper hæk og beskærer buske for pensionister rundt om i Aalborg Kommune.&raquo;Det er godt at kunne skrive på CV&rsquo;et, at man har passet sit arbejde i projektet frem for at have et hul på for eksempel fire måneder,&laquo; siger Signe Skov på 22 år, der har været i nytteaktivering siden midten af januar. Hun har taget en HF og derefter et grundforløb på mediegrafikeruddannelsen, men det var ikke den rigtige uddannelse for hende. Siden har hun været i gang med at uddanne sig til dekoratør, men da det heller ikke var det rigtige, vil hun være helt sikker, før hun starter på en uddannelse igen.Med kontanthjælpsreformen reduceres ydelsen for unge under 30 år, og det genererer egentlig ikke Signe Skov, men hun synes til gengæld, at man burde regulere niveauet af SU&rsquo;en.&raquo;Selvfølgelig vil jeg være ked af, at ydelsen bliver sat ned. Men på den anden side synes jeg også, at det er mærkeligt, at SU&rsquo;en er lavere end kontanthjælpen. At dem, der er i gang med en uddannelse og er videre med deres liv, får mindre ud af det end os, som bare går og klipper hæk,&laquo; siger Signe Skov. &raquo;Det er ikke et spørgsmål om, at kontanthjælpen er for høj, men at SU&rsquo;en er for lav.&laquo;I gennemsnit kommer de unge i nytteaktiveringen videre i uddannelse eller i et almindeligt job efter seks uger. Men 21-årige Nicolai Jensen venter stadig på en læreplads.&raquo;Jeg er godt tilfreds med at være her, men jeg går selvfølgelig og venter på, at der skal komme en plads til mig. Men udsigterne er ikke særlig gode,&laquo; siger Nicolai Jensen, der har en datter på to år. Han har været i projektet i fire måneder, efter at han blev opsagt i lære som mekaniker. Nu mangler han halvandet år af sin uddannelse. Med stolthed pointerer de seks unge kontanthjælpsmodtagere, at de er en del af matchgruppe 1; dem, der godt kan arbejde, men ikke kan finde et. Og de vil gerne gøre nytte.Bølgerne gik højtTilbage ved det socialdemokratiske medlemsmøde i 3F&rsquo;s lokaler var det dog ikke alle medlemmer, der kunne se nytten. Et af medlemmerne gik, før mødet sluttede, fordi det var &raquo;vanskeligt at se en ende på det hele&laquo;. Og bølgerne gik til tider højt: Den eneste lyd, der trængte gennem den lukkede dør, var en høj kvindestemme med spørgsmålet: &raquo;Hvornår er vi hos Socialdemokraterne begyndt at tage fra de fattige og give til de rige?&laquo;Det var ikke muligt at høre et svar.&nbsp;&nbsp;
