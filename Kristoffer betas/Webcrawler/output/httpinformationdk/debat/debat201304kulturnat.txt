Kultur eller natur?
Debatten om autenticitet er klassisk og findes mange steder; fra dopede cykelryttere og smertelindring ved fødsler over Botox-behandlede kvinder


I sidste måned besøgte jeg Danmark i forbindelse med en konference. Tilfældet magede det således, at mit besøg faldt sammen med åbningen af det relancerede DR2.Vel ankommet til mit hotel tændte jeg for tv-apparatet, men jeg var ude af stand til at koncentrere mig om indholdet. I 30 sekunder var jeg forvirret over hvorfor. Indtil det stod lysende klart: Det kunne jeg ikke, fordi de to værter, og deres fire gæster, så alt for naturlige ud. Hver eneste rynke, modermærke, hudorm eller dårligt satte hårlok trådte frem for de sagesløse seere.Og det er jeg ikke vant til: fem år med den amerikanske tv-virkelighed har sat sig fast i min bevidsthed uden mit aktive vidende.I USA ser tv-værter (og deres gæster) nemlig aldrig sådan ud. De er for det første fuldkommen rynkefri, uanset hvor gamle de er. Der er – heldigvis – et relativt højt antal blændende dygtige ældre kvinder på amerikansk tv. Og ikke bare som studieværter. CNN’s politiske chef-korrespondent, Candy Crowley, er f.eks. 65 år gammel. Barbara Walters, legendarisk tv-journalist og 83 år, har lige meddelt sin kanal ABC, at hun nu agter at trække sig tilbage – til næste år. Aldrende herrer som Wolf Blitzer (CNN) har af og til en ubetydelig lille autoritativ rynke, der kan anes inde bag ved den obligatoriske stålbrille. Men derudover:nada. Deres teint er fejlfri, opereret eller zappet væk med laser. Håret skinner, som var det dyppet i spejllak. Og tøjet er naturligvis også nydeligt på den formelle måde. Ingen – ud over måske entypecastedOccupy-aktivist eller et hjemløst offer for en naturkatastrofe – ser anderledes ud. Hvilket medfører, at man er dejligt fri for at spekulere på journalisternes udseende. Det er altid ens, og som seer kan man koncentrere sig om det, de siger i stedet. Indholdet med andre ord.Det faldt mig som sagt kropumuligt den formiddag på DR2. Senere, næste dag havde jeg en kaffeaftale med en ven fra DR. Han betroede mig, at det var med vilje. Det var det naturligelook, fortalte han mig, som kanalen ønskede at dyrke. »What?« spurgte jeg.»Det kan de da ikke mene. Folk skal være så grimme som muligt?« »Tjah,« grinede han. »Det er nok ikke sådan, dem, der har fundet på det, ser på sagen.«I sidste uge var jeg kortvarigt i København igen. Her endte jeg i et køkken sammen med en stribe medlemmer af den danske kulturelite (det kalder de ikke sig selv – men det gør jeg). Jeg fortalte, at en kvinde af mit bekendtskab just havde lagt et billede af sit eget ansigt ud på Facebook – nøgent, taget med egen mobil før og efter indsprøjtningen af Restylane – en gelé, der lægges med en fin nål og som udglatter rynker. Restylane består af 98 procent vand og to procent af stoffet hyaluron. Der efter sigende findes i ansigtet allerede.Godt så hun ud. Ret smart, tænkte jeg. Og modigt af den pågældende kvinde. For som sociolog Emilia van Hauen – der selv anvender skønhedsbehandlinger – siger, så er den slags tabubelagt i Danmark. De fleste skammer sig.Hun kalder det hykleri: »Mange får behandlet deres ansigter og kroppe, men de tør ikke sige det højt af frygt for at virke overfladiske eller dumme,« siger hun på en netside, der reklamerer for sådanne behandlinger. »Hvorfor er det OK at styrke vores mentale eller fysiske evner, men ikke OK at forskønne sig … For mig handler det om at bruge de muligheder, der er, på en fornuftig måde, som gør mig glad.«Det lyder rigtigt. Det er også naturligt at føde uden bedøvelse eller have tandpine. Men heldigvis kan man undgå vilde smerter på kunstig vis. Lige som jeg også er glad for, at ikke mange ser mit ’naturlige’ ansigt uden make-up.Men i det nordsjællandske køkken var folk mildest talt uenige. »Jeg synes det er skønt, at man kan se på mit ansigt, at jeg har levet. Mine børn elsker mine smilerynker,« lød det fra en kvinde i fyrrerne. »Nå ja,« lød det halvhøjt fra hendes mand på den anden side af køkkenbordet. »Men det behøver ikke at gå alt for hurtigt.«Se, det, syntes jeg, var vittigt, men hans bedre halvdel smilede nu ikke specielt bredt. Og selvfølgelig er de amerikanske Hollywood- ansigter kunstige. Men vi harso wie sofor længst overskredet dikotomien mellem natur og kultur. For mig går grænsen ved det sundhedsfarlige. Så når tiden kommer, ja så vil jeg muligvis selv overveje, om det ikke er helt OK at ligne sit yngre selv. Selvfølgelig blot med det formål, at mit ansigt bliver ved med at matche min ungdommeligt skarpe hjerne. Ha.&nbsp;Annegrethe Rasmussen er udenrigskorrespondent og blogger på www.usanu.dk
