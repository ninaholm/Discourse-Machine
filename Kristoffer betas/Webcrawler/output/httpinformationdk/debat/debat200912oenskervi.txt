Ønsker vi virkelig bilister i 'elektronisk fodlænke'?



Allerede daværende trafikminister Bjørn Westh (S) brugte i 1990'erne utopien om satellitovervågede  kørselsafgifter som argument for ikke at gøre andet end at bygge motorveje. Her mere end 10 år senere lyder udsigten, til det transportminister Lars Barfoed (K) kalder 'intelligente  kørselsafgifter', på år 2015. Men der sker intet. Jo,  motorvejsbyggeriet fortsætter.Hvad koster det at sende disse satellitter op og  installere en speciel GPS i godt 2,5 millioner danske biler? Hvis vi siger 1.000 kroner pr. GPS bliver det 2,5 milliarder kroner. Til sammenligning koster det nul kroner i administration at hæve benzinafgiften. Er det satellithalløj 'intelligent ' af en regering, der angiveligt går ind for afbureaukratisering?Big Brother BarfoedFriheden til at køre lige hvorhen det skal være er mange bilisters begrundelse for deres valg af bilen. Efter 2015 kan du også køre hvor du vil, men Big Brother Barfoed (eller hvem det er til den tid) vil registre hver en meter, du kører, vide nøjagtigt hvor din bil  befinder sig og trække dit skyldige beløb fra din bankkonto.Et tilsvarende orwell'sk helvede er - under betegnelsen 'elektronisk rejsekort' - allerede under udvikling i den kollektive trafik. Det er foreløbigt tre år forsinket og har foreløbigt kostet trekvart milliard kroner - uden at det virker.Også her findes der i  forvejen et alternativ, der koster nul kroner i administration: gratis kollektiv trafik. Det vil koste staten 11,4 milliarder kroner, men samtidigt opnås:12,9 milliarder kroner  ekstra i borgernes lommerNye busser, tog og skinner for 3,4 milliarder kroner hvert årMilliardbesparelse på tidsspilde i trafikkenFærre syge og døde (også en milliardbesparelse)Bedre miljø (CO2, NOX, partikler, støj, arealanvendelse)Et af problemerne med de besluttede motorvejsbyggerier er, at det tager mange år før de står færdige. Imens sidder folk fra Helsingør, Frederikssund og Køge stadig i kø hver morgen og aften, til og fra København. Det samme gælder på Vestfyn og i  Østjylland.Gratis tog fra Odense  til Århus og på de tre sjællandske strækninger vil  lette presset på de belastede veje, så bilisterne kan komme hurtigere frem. Der vil blive brug for flere togafgange. Det betyder, at togpassagererne får kortere ventetider. Kort sagt: Alle møder glade på arbejde.Åbent samfund eller alle trafikanter i 'elektronisk fodlænke'?
