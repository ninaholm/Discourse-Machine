Duellen: ’Vi skal diskutere vores stereotyper’
Medier glemmer at se kritisk på de kønsstereotyper, underholdnings industrien skaber og fastholder, mener mandeforsker
Kenneth Reinicke

Når nyhedsmedierne dækker voldtægtssager, bliver det ofte bare en beskrivelse af, hvad der er sket, hvorvidt hun lå i en busk, og hvad hun havde på, mener Kenneth Reinicke, lektor og mandeforsker på Roskilde Universitet. Han efterlyser, at der i højere grad bliver debatteret, hvilken betydning kønsroller har.»Praktisk talt alle voldtægter bliver begået af mænd. Men der er ikke nogen, der går ind og analyserer, hvorfor detkuner mænd, for det er helt selvfølgeligt, at sådan er det. Hvis man skal forsøge at sætte forebyggende ind, så skulle man måske prøve at forstå, hvad der ligger til grund for de her ting,« siger han og sammenligner med urolighederne i England i 2011. Her plyndrede unge mennesker butikker og satte ild til biler på gaden.»De parametre, der blev fremhævet som årsager, var politivold, arbejdsløshed og race. Men det blev næsten ikke diskuteret, hvorfor langt hovedparten var mænd,« siger han.Det samme som pornografiDe kønsstereotyper, som nyhedsmedierne ifølge Kenneth Reinicke ikke sætter spørgsmålstegn ved, bliver ifølge ham skabt og fastholdt i underholdningsindustrien.»Ofte reproducerer de en objektgørelse af kvindekroppen og et billede af manden som udadvendt og aggressiv. Og der kan nogle måske blive inspirerede og tænke, at det er gangbare rollemodeller,« siger han.– Er vi ikke i stand til at skelne virkelighed fra fiktion?»Det er jo den samme diskussion med pornografi. Tror folk, at det er virkelighed? Langt de fleste kan gennemskue, at det er det ikke. Men man skal heller ikke være naiv og undervurdere, hvor svært det kan være at italesætte de her ligestillingsaspekter, hvis man ikke er vant til at høre det debatteret i medierne.«– Kan du give et eksempel på mediernes håndtering?»Det er jo interessant at se på, hvordan man diskuterer og problematiserer prostitution i Danmark og Sverige. I Danmark taler vi nærmest om prostitution, som om man køber en vare. I Sverige bliver det debatteret som vold mod kvinder. Det betyder, at man i Sverige sjældnere ser grove ytringer mod kvinder. Der er simpelthen flere både mænd og kvinder, der pr. automatik vil tage afstand fra det, mens vi i Danmark ryger ind i sådan et liberalt paradigme, hvor de der ligestillingsbureaukrater ikke skal komme og fortælle os, hvordan kønnene skal agere.«
