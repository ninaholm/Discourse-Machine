Ellemann har spildt 100 dage
Er du bedre til at læse end socialministeren? Prøv her en lille læsetest, helt i VK-regeringens ånd
Ifølge dagens kronikører betyder regeringens socialpolitik, at for mange børn må stå udenfor, mens andre kan gå til fodbold - simpelthen fordi de fattigste familier ikke kan betale kontingent til en sportsklub.

Tillad os at indlede denne jubilæumskronik med en lille læsetest, helt i VK-regeringens ånd. Hvor mange af følgende fakta kan du læse?1: En Gallup-undersøgelse fra maj 2009 viser, at danskerne oplever, at kvaliteten i den offentlige sektor er blevet markant ringere siden kommunalreformen trådte i kraft i 2007.2: En netop offentliggjort undersøgelse fra AE-rådet viser, at andelen af fattige i Danmark er steget med 50 procent over de seneste 10 år.3: Stigningen i fattigdom betyder, at ca. 50.000 børn nu lever i fattigdom i Danmark.Kunne du læse tre? Tillykke! Du har et bedre syn end Socialminister Karen Ellemann, som i dag kan fejre 100 dages jubilæum som ansvarlig for danskernes velfærd. Disse 100 dage har hun blandt andet brugt på at undgå at se, at der er danskere, der lever i fattigdom, og at der bliver flere af dem.Det har krævet sproglige krumspring, som ville have været underholdende, hvis ikke emnet var så alvorligt. De ansatte i Socialministeriet må slide synonymordbøger op i samme tempo, som en høfeberpatient slider lommetørklæder op i disse sommermåneder. Øvelsen går nemlig ud på for alt i verden ikke at kæde fattigdom sammen med penge. Man skulle ikke tro, det var muligt. Men som Socialministeren siger:»Fattigdom kun målt på kroner og øre er for mig ikke lig et socialt tilfælde. Fattigdom handler ikke om tal, men om en følelse.«Vi kender ikke nogen udlejere, der vil tage imod følelser i stedet for husleje. Men det gør ministeren måske?Flere rige, flere fattigeEllemanns måde at se tingene på udelukker ikke kun tal, der viser, at flere danskere bliver fattige. Det udelukker også erkendelse af, at uligheden stadig stiger. De seneste 10 år er andelen af rige danskere ifølge AE-rådets beregninger på baggrund af tal fra Finansministeriet steget lige så meget som andelen af fattige - med 50 procent. Så blev der alligevel fest i Whiskybæltet. For andre er udviklingen mindre festlig: Flere fattige og flere rige betyder, at uligheden bliver større og større.Kort sagt: Vi har i Danmark en socialminister, der ikke tør forholde sig til, at uligheden stiger, og at der bliver flere fattige danskere.Men vi tør godt forholde os til uligheden. Vi tør forholde os til, at Danmark i stigende grad bliver opdelt i et a- og et b-hold. Det gælder inden for sundhed. Det gælder inden for uddannelse. Det gælder for bosætningsmønstre. Det gælder for kultur- og fritidsvaner. Og med en regering, der ser det som deres fornemmeste pligt at forvandle grundlæggende velfærdsrettigheder til ydelser, man skal betale for eller forsikre sig for at modtage, vil uligheden kun gå i én retning. Op.Åbn øjnene for ulighedenDet vil vi ikke lukke øjnene for. Vi bliver nødt til at forholde os til, at flere og flere børn vokser op under økonomiske forhold, der ikke tillader dem at deltage i kammeraternes børnefødselsdage eller at gå til en fritidsaktivitet. Fordi VK-regeringen har presset deres forældre til det yderste. Ved at skære i deres kontanthjælp, skære i deres starthjælp og indføre regler, som gør det svært for en kontanthjælpsmodtager at tage en uddannelse, fordi man skal lægge 450 arbejdstimer om året for at beholde sin kontanthjælp.Regeringen siger, at reglerne &gt;skal sørge for, &gt;at det kan betale sig at arbejde. De var &gt;fordelingspolitisk kontroversielle, da de blev lavet - og er endnu mere absurde i en situation med stigende arbejdsløshed. Så skaber de kun øget fattigdom og ulighed. Den ene af denne kroniks skribenter er kommunalpolitiker og kan i den praktiske hverdag være med til at modvirke udviklingen i fattigdom og ulighed. Hvor kommuner ikke kan lave om på reglerne, kan de gøre deres bedste for at sabotere dem ved at hjælpe de mennesker, der er ramt af dem. Det sker i ganske mange kommuner ved at &gt;give ekstra hjælp  &gt;til de mennesker, der er hårdest  &gt;ramt at fattigdom.Kort sagt bliver velfærden differentieret, så det ikke er alle mennesker, der får det samme. Eksempler på dette er kommunal hjælp til at betale sportsklub for kontanthjælpsmodtageres børn og hjælp til tandlægeregningen for socialt udsatte. Ligesom man sagtens kunne forestille sig billigere priser på ældremad, transport og ældreklubber for de pensionister, der kun har folkepensionens grundbeløb - eller hjælp til at betale skolemaden til kontanthjælpsmodtageres børn.Ude i kommunerne - hvor de fattigste danskere og deres børn bor - kan man ikke lukke øjnene. Der bliver det klart, at de mange tal for, hvordan fattigdommen og uligheden stiger, dækker over menneskeskæbner. Det er mennesker, der sættes på gaden. Mennesker, der må nægte deres børn at gå til sport. Mennesker, der må springe tandlægen over - selv om de godt ved, at det ikke er smart. På regeringsniveau ønsker man ikke at hjælpe. Tværtimod laves der rask væk nye regler, som øger antallet af fattige danskere endnu mere. Strategien er klar: Hvis regeringen undlader at snakke om fattigdom - og nægter at anerkende, at fattigdom overhovedet eksisterer - så er der nok ingen, der protesterer.Ny strategi, takDet ville klæde Ellemann at markere sine første 100 dage med en ny strategi. En strategi, der anerkender fattigdommens eksistens og sætter målrettet ind for at afhjælpe den. For eksempel kunne hun fjerne skyklapperne og fastsætte en fattigdomsgrænse. Ellemanns problem er selvfølgelig, at hvis hun sætter en fattigdomsgrænse, vil hun være nødsaget til at indrømme, at der er kommet flere fattige danskere. Det vil være lig med, at VK-regeringens socialpolitik er forfejlet. Det er beskæmmende, at starthjælpen til indvandrere og kontanthjælpsloftet er med til at skubbe flere og flere familier ud i fattigdom. At afskaffe de lave sociale ydelser er det andet, der skal til!Skal Ellemann efter 100 dage på posten som socialminister så stilles til ansvar for otte års fejlslagen socialpolitik? Nej, det skal hun ikke. Men Ellemann skal stilles til regnskab for de sidste 100 dage at have demonstreret, at hun kan føre virkelighedsfornægtende socialpolitik helt for egen regning. Hun er blevet stillet over for særdeles vigtige problemstillinger i sin korte tid som socialminister: Et boomende antal danskere, der bliver sat på gaden, fordi de ikke har råd til at betale husleje. Forældre, der bliver mere og mere frustrerede over spredte lukkedage i daginstitutionerne og besparelser på normeringerne. Fortsat store problemer med kvindehandel, hjemløshed og gademisbrug på Vesterbro. Lange ventelister på specialundervisning for udsatte børn. Kriminelle unge under 18 år, der må sidde i voksenfængsel på grund af pladsmangel i de sikrede institutioner. Og socialrådgivere, der er for overbebyrdede til at give især udsatte børn den hjælp og vejledning, de gerne vil give.Standardreaktionen fra Karen Ellemann har enten været at sige, at det kan der sørme ikke gøres noget ved, eller at den nuværende indsats er tilstrækkelig. Eller Karen Ellemans mest brugte sætning som socialminister:»Det ønsker jeg ikke at kommentere.«Det er en skam. Vi er mange, der havde store forhåbninger til Karen Ellemann som socialminister. Selv udtalte hun, at hun ønskede »at sende et signal om, at vi kerer os om de svage i samfundet«.Men vi har ikke brug for signaler. Vi har brug for handling. De første 100 dage er forspildte. Lad ikke de næste 100 dage blive spildte også.Kronikørerne er begge medlemmer af Socialdemokraterne.  Anne Vang sidder i Københavns Borgerrepræsentation, og Mette Frederiksen sidder i Folketinget.
