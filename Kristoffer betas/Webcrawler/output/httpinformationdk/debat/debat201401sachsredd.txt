Sachs redder DONG fra visnedød
DONG har brug for ny kapital for at kunne gennemføre selskabets ambitiøse strategi på markedet for havvind-energi. Alternativet er at sætte DONG totalt i stå i en håbløs visneposition


Camilla Schwalbe kritiserer den 14. januar, at Goldman Sachs (GS) sammen med de danske pensionskasser ATP og PFA formentlig får mulighed for at investere 11 millarder kroner i DONG. Jeg synes, der er grund til at opklare forskellige forhold i sagen.For det første, er det vigtigt at understrege, at den del af energi-infrastrukturen, som DONG ejer, fortsat vil være under ren statslig kontrol. Og 60 procent af aktierne i DONG vil stadig være på statens hænder.Dernæst vil jeg anbefale lige at tænke sagen igennem fra begyndelsen. Når vi overhovedet diskuterer, hvem der investerer i DONG er det, fordi selskabet selv har bedt om en kapitaludvidelse.DONG har brug for ny kapital for at kunne gennemføre selskabets ambitiøse strategi på markedet for havvind-energi. Alternativet er at sætte DONG totalt i stå i en håbløs visneposition.Kapitaludvidelsen gør det muligt for DONG at investere kraftigt i grøn energi.Igennem lang tid har man fra forskellige sider efterlyst, at man kombinerer statslig og privat kapital i investeringer i grøn udvikling. Det er denne kapitaludvidelse et eksempel på. Regeringen og de eksperter, den samarbejder med, har så afsøgt markedet for mulige investorer.Det bedste tilbudTrioen bestående af Goldman Sachs, ATP og PFA Pension var den mest attraktive mulighed, når man ser på pris og viljen til at dele risikoen med staten.Selv om jeg ikke bryder mig om Goldman Sachs’ meritter i forbindelse med finanskrisen, så bør regeringen da i den konkrete situation vælge det tilbud, der er bedst for staten som aktionær. Senest har Information skrevet, at PensionDanmark angiveligt skulle være villig til at betale en højere pris end Goldman Sachs, ATP og PFA. Uden i øvrigt at have kilder, man kan efterprøve.Det er korrekt, at forskellige investorer viste interesse. Men så vidt jeg er blevet oplyst, var det valgte tilbud altså klart det bedste.For alle, der gerne vil passe på skatteydernes penge, ønsker fremgang for DONG og samtidig mener, at vindenergi er en del af svaret på klimaudfordringen, er det positivt, at private investorer vil investere 11 milliarder kroner i DONG og tage del i risikoen ved selskabets nye ambitiøse strategi for vedvarende energi.Jesper Petersen, MF og finansordfører (S)
