Den velsmurte erhvervsmaskine stikker af med teknologien
Vi må som samfund gribe taktstokken og forholde os til teknologiens samfunds- og menneskeforandrende potentiale. Alternativet er, at vi kommer til at danse efter toner fra erhvervslivets profitorkester


Det seneste økonomiske topmøde i Davos i Schweiz blev præsenteret under overskriften &rsquo;Den Fjerde Industrielle Revolution&rsquo;. Her gjorde professor, grundlægger og bestyrelsesformand for World Economic Forum, Klaus Schwab, sig til talsmand for begrebet, der dækker over udviklingen inden for blandt andet robotteknologi, kvantecomputere, nano- og bioteknologi, kunstig intelligens ogbig data.Danske medier rapporterede flittigt fra Davos, men diskussion og kritisk stillingtagen til denne &rsquo;fjerde industrielle revolution&rsquo; var byttet ud med brede ukritiske diagnoser af teknologiens samfundsforandrende nødvendighed i Berlingske Business og Børsen.SamfundsskadeligtDet er svært ikke at lade sig tryllebinde, når veltalende, velsmurte og veltrænede erhvervslederkroppe deler deres kig i krystalkuglerne fra talerstolen i Davos. Deler deres viden om fremtidens samfundsudfordringer og -omdannelse. Men den ensidige og ukritiske dækning af Den Fjerde Industrielle Revolution har en ekstremt disciplinerende og på sigt samfundsskadelig effekt.Diskussionen om teknologiens samfunds- og menneskeforandrende potentiale er for vigtig til udelukkende at handle om profitmaksimering og antallet af arbejdspladser.Skræmmebilledet er det økonomiske område, hvor vækstmantraet har hegemoniseret og dæmoniseret den politiske debat i årevis. Det er forventeligt, at den teknologiske udvikling vil forandre vores samfund og verden, men det er afgørende, at vi holder fast i, at vi selv bestemmer hvordan.Hidtil uset kapacitetDen Fjerde Industrielle Revolution har blikket stift rettet mod fremtiden, men som navnet antyder, placeres den efter de tre forudgående industrielle revolutioner:1) Dampmaskinens indtog og mekanisering af produktionsudstyr i slutningen af 1700-tallet.2) Elektrificering, masseproduktionen og samlebåndsindustri samt større vægt på specialisering og centralisering i organiseringen af arbejdet fra midten og slutningen af 1800-tallet.3) Automatiseret produktion og udvikling af computere og computersystemer fra 1950&rsquo;erne.Og nu står vi så på tærsklen til den fjerde revolution. Grænserne mellem det digitale, fysiske og biologiske opblødes, udviskes og forvitrer. Geografisk og tidslig bundethed opfattes som en saga blot. Adgangen til information er ubegrænset af tid og rum.Ingen lande, brancher, byer eller individer går fri af Den Fjerde Revolution, lyder det. Den er et opløsningsmiddel for begrebspar som national/international, global/lokal, her/der og offentlig/privat.Tænk blot på &rsquo;skyen&rsquo; &ndash; en samling harddiske og servere placeret i datacentre rundt om i verden, der er forbundet til internettet. Undersøiske fiberoptikkabler, der slanger sig under kontinenterne, som Midgårdsormen slår ring om Jorden.Det anslås, at ca. fem milliarder enheder med hidtil uset lagerkapacitet og regnekraft i dag er koblet på internettet. Enheder, der i realtid indsamler data og kommunikerer via internettet, elektronik, software og sensorer. I 2020, hævder Gartner &ndash; et amerikansk firma med ekspertise inden for rådgivning og markedsundersøgelser om informationsteknologi &ndash; vil tallet være ca. 25 mia. enheder.Den teknologiske udvikling indvarsler omdannelse. Som globaliseringen i 1990&rsquo;erne fremstår den som en uundgåelig markør for heterogene og ofte modstridende transformationer i vores økonomiske organisation, sociale regulering, politiske styring og etiske kompas. Men spørgsmålet er, hvilken omdannelse vi ønsker?Vidensproduktion er ikke værdineutral. Når verdens førende erhvervsledere gør Den Fjerde Industrielle Revolution og dens konsekvenser til bydende nødvendigheder, så sker det oftest med udgangspunkt i tal, statistikker og fremskrivninger, der reproducerer en række økonomiske præmisser, logikker og verdensanskuelser og skjuler de mange usikre, forvirrende og modsatrettede følger af Den Fjerde Revolution for såvel individer som samfund.De hellige arbejdspladserFiktive billeder af fremtiden bliver gjort til imperativer for nutidig handlen &ndash; hvis vi ikke handler nu, mister vi millioner af arbejdspladser, lød det i Davos. Disse fremtidsscenarier, hvor millioner af job går tabt, og den medfølgende opfordring til nødvendig omstilling er en udøvelse af bestående globale magtrelationer, hvor multinationale virksomheders indflydelse er markant.De beregninger, den statistik og de forudsigelser, virksomhederne støtter sig til, når de sætter lighedstegn mellem Den Fjerde Industrielle Revolution og teknologiens samfunds- og menneskeforandrende potentiale, er således en magtmaskine for skabelse af (u)mulighedsbetingelser for handlen, der har økonomi og vækst som udgangspunkt.Men i stedet for blot at acceptere virksomhedernes forudsigelser som fakta om nutid og fremtid, bør vi som samfund forholde os kritisk til de profitstrategiske imperativer, politiske dynamikker og institutionelle forhold, der rammesætter debatten og dermed skaber grundlaget, vi diskuterer på og handler efter.I stedet for at forfalde til teknologideterminisme, -optimisme eller -pessimisme må vi som samfund og som borgere i langt højere grad efterspørge politiske udmeldinger, forskning og mediedækning, der med udgangspunkt i teknologiens samfunds- og menneskeforandrende potentiale fokuserer på andet end profit, vækst og arbejdspladser.Udmeldinger og analyser, der åbent anerkender, fremlægger og står ved iboende præmisser og usikkerheder i Den Fjerde Revolution. Der er sensitive over for potentielt underkuede og marginaliserede holdninger, praksisser og vidensformer. Der tænker mennesket og kloden før penge og profit.Tobias Liebetrau er ph.d.-studerende ved Institut for Statskundskab, Københavns Universitet
