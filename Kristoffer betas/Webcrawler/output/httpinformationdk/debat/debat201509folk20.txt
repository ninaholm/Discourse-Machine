FOLK



 Sonny Rollins
Væk er de mest stilskabende af 1950’ernes og 60’ernes jazzsaxofonister: Parker, Coltrane, Dolphy, Cannonball Adderley, Getz, Hawkins… En enkelt gigant, ovennævnte postbebopper, står dog tilbage. I dag fylder han 85.
Hissène Habré
Afrikanske lande behøver ikke Den Internationale Straffedomstol, men kan udmærket holde justits på eget kontinent. I dag fortsætter i Senegal retssagen mod Tchads tidligere tyran, der skulle st. bag 40.000 menneskers død.
Pia Kjærsgaard
Folketingets formand frydes ved, at Helle Thorning kan blive flygtningehøjkommissær. ’Helle passer meget bedre til udlandet,’ siger Pia, der nok kender sine landsmænds forkærlighed for de folkelige, ikke for fornemme politikere.
Astronaut-Andreas
Hvor stort er kørselsfradraget, hvis man rejser 35 gange rundt om Jorden for at nå frem til sit arbejde i en rumstation, vil en Twitterbruger vide, ifølge BT. Og SKAT svarer, redeligt: En million kr. Den selvangivelse bliver sjov at udfylde.

