’Jeg er klar på at skifte branche’



 — Hvordan er dine egne erfaringer med aktivering?
»Det har været fint nok. Jeg har jo ikke været i gang særlig længe, og i starten får man lov at søge stille og roligt selv i sit eget tempo. Men jeg forstår godt, at man kan føle sig fanget lidt i systemet. Der er meget bureaukrati. Du skal møde op her, krydse af her. Der er nogle ting, du bare skal gøre. Men gør du det, er det okay.«
— Er du optimistisk?
»Problemet er ikke at finde job. Problemet er at finde job, hvor arbejdstiderne passer til at have børn. Men der er jo jobs at finde, hvis ikke man er alt for kritisk.«
— Synes du, du får noget ud af din aktivering?
»Ja, altså jeg begynder at overveje, om jeg mon skal jeg prøve at søge i en anden branche, og det er faktisk lidt spændende. »Det handler meget om indstilling. Altså, er du indstillet på, at du måske skal skifte branche, så kan man altså få ret meget ud af de her aktiveringskurser. Det skal selvfølgelig være noget, man interesserer sig for, for ellers går man bare død. Men jeg er optimistisk i forhold til fremtiden.«
 
Vibeke Pilar Jørgensen, 34 år, jobsøgende.
 

