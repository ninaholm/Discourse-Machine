’Danmark er midt i en historisk og farlig nedrustning’
Det er skræmmende, at vi tillader så mange udviklingsmilliarder at blive forvaltet af generalister frem for eksperter, mener Klaus Winkel, der har mere end 30 års erfaring med at forvalte Danmarks økonomiske hjælp til bl.a. Afrika. Udviklingsbistanden bør grundlæggende reformeres, hvis vi skal være rustet til fremtidens udfordringer, siger han
Klaus Winkel på bredden af Lyngby sø, hvor han bor i dag. Han har arbejdet med udviklingsbistand i over 30 år og stiller sig i dag dybt kritisk overfor Danmarks prioritering på området.

Alle Danmarks aktuelle problemer med flygtningepres, grænseoverskridende kriminalitet og terrorfrygt udspringer af fattigdom og ustabilitet i den tredje verden. Når regeringen aktuelt vil skære knap tre milliarder kroner i udviklingsbistanden for 2016, svækker den dermed også Danmarks evne til at tackle nationale &ndash; såvel som globale &ndash; udfordringer.Det mener den pensionerede Danida-mand Klaus Winkel, som opfordrer regeringen til at iværksætte en større reform af udviklingsbistanden. Fokus skal tilbage på den langsigtede bistand frem for kortsigtet brandslukning.Og så skal der lægges meget større vægt på at udvikle danske eksperter med globalt udsyn, som kan navigere Danmark &ndash; og dansk bistand &ndash; trygt igennem et stadigt mere ustabilt 21. århundred.&ndash; Du har kaldt regeringens besparelser på udviklingsbistanden for en &rsquo;nedrustning&rsquo; af vores evne til at tackle de globale udfordringer. Hvad mener du med det?&raquo;I de første 50 år udviklede dansk udviklingsbistand sig positivt, og vi udviklede danske eksperter til at sætte ind over for et væld af problemer i fattige lande, såsom landbrug, sundhed, uddannelse og forskning. Siden 90&rsquo;erne er efterspørgslen på dansk bistandsekspertise reduceret, til en vis grad er den helt visnet og forsvundet. Dermed er vi dårligere klædt på til at møde, hvad jeg ser som klodens suverænt største udfordring: fattigdom.&laquo;&raquo;Følgevirkningerne af fattigdom er alt det, vi hele tiden snakker om: flygtningestrømme, grænseoverskridende kriminalitet &ndash; og terror for den sags skyld. Fattigdom er en selvforstærkende ond spiral, som fører til ustabilitet, som fører til mindre økonomisk vækst, som igen fører til mere fattigdom og så videre. Vi ser det i Afrika, i Mellemøsten og i Asien. I de kommende år vil kampen om ressourcerne blive voldsommere, efterhånden som klimaforandringerne sætter sine tydelige spor. Hvis ikke vi formår at fastholde og udvikle eksperter, der kan investere bistanden klogere end i dag, står vi foran uhyre store problemer i fremtiden.&laquo;&ndash; Danmark skal til at spare på udviklingsbistanden &ndash; men i det store hele gør det så overhovedet nogen forskel, om vi bruger 17, 15 eller 13 milliarder kroner?&raquo;Det gør en kolossal stor forskel for modtagerne. Ja, vi er et lille land med små ressourcer, men du må ikke underkende eksemplets magt. Skandinavien har &ndash; sammen med Holland og i en periode Canada &ndash; været rollemodeller inden for udviklingsbistanden og miljøet. Nu er vi ingen af delene længere, desværre. Verden har konstateret, at vi er lige så fedtede, kortsigtede og snæversynede som alle de andre.&laquo;&raquo;Danmarks symbolske magt har altid været meget større end landets reelle magt. Men den tid er desværre forbi &ndash; det bliver svært at reparere vores internationale renommé.&laquo;Novo som forbilledeKlaus Winkel taler om tre klare og afgrænsede faser, når han skal beskrive udviklingen af udviklingsbistanden siden begyndelsen i 1960&rsquo;erne. I fase ét blev bistanden forvaltet af &raquo;de rene amatører&laquo;, der ikke havde meget begreb om udviklingslandenes problemer. Men fra 1970&rsquo;erne og frem til 1990&rsquo;erne begyndte Danmark at opbygge egentlige bistandseksperter, der sikrede kontinuitet og reel effekt af den danske bistand.&raquo;Udviklingsbistanden var et guldæg, der var lagt i Udenrigsministeriets rede &ndash; men op mod 90&rsquo;erne var der nogle, som syntes, at der var vokset en gøgeunge ud af guldægget. Gruppen af specialister var blevet for stor, syntes man, og man reagerede ved simpelthen at afskaffe professionaliseringen af udviklingsbistanden. Fra 90&rsquo;erne og frem til i dag er tendensen helt klart, at fageksperterne forsvinder, og de fleste af Danidas folk er nu generalister og diplomater, som højst sidder to-tre år på samme post, men forvalter et sted mellem 13-18 mia. kr. af vores penge hvert år.&laquo;&ndash; Hvorfor er det et problem?&raquo;Selv om vi løbende skærer i bistanden og bruger den på alt muligt, der ikke har noget med udvikling at gøre, er det jo stadig en enorm kapital at kunne investere. Jeg slog for sjovs skyld op i Novo Nordisk-regnskaberne for at se, hvor meget de rigtigt store koncerner har at investere. Det er cirka samme størrelsesorden &ndash; 14-15 milliarder kroner. Men når Novo skal investere de penge, indhenter de jo topfolk fra hele verden, som har dyb indsigt og årelang erfaring med netop det område, de vil investere i, for at få størst udbytte. Det er slående, at vi tillader så mange penge, som repræsenterer så store muligheder, at blive forvaltet af generalister frem for eksperter.&laquo;&raquo;Den løbende beskæring af administrationen har naturligt ført til, at Danida bruger pengene på nemme, men ineffektive bistandsformer, såsom generel budgetstøtte til fremmede regeringer. Men det udvikler ingen kompetencer at skyde 500 millioner kroner ind i inkompetente og ofte korrupte regimer, hverken lokalt eller herhjemme. Og selv om vi på papiret indgår fine aftaler om at sænke fattigdommen og korruptionen, så kan jeg bare konstatere, at udbyttet af vores investeringer er enormt utilstrækkelige.&laquo;&ndash; Skiftende ministre har prioriteret bistanden forskelligt; klima, fattigdom, kvinder, handel, rettigheder og stabilitet. Kan det danske udviklingsbudget håndtere så mange forskelligartede prioriteter?&raquo;Nej! Jeg har gennemgået antallet af udmeldinger, og den bistandspolitiske strategi fra 2012 indeholdt cirka 50 store, komplicerede udfordringer, som Folketinget har pålagt den danske bistandsadministration at leve op til. Det kan man ikke. I stedet burde vi fokusere på det, vi er gode til i Danmark, såsom at bygge veje og drikkevandsforsyninger, sundhed, uddannelse, samt styrkelse af de centrale institutioner, herunder på forskningsområdet.&laquo;Vi slagtede koen&ndash; Regeringen har pålagt den tidligere ambassadør i Washington, Peter Taksøe-Jensen, at give udviklingsbistanden et serviceeftersyn. Hvad tænker du om det?&raquo;Nu skal jeg beherske mit ordvalg &hellip; for jeg mener bestemt, der er god grund til en grundig gennemgang af den danske udviklingsbistand, som vi har gjort det to gange før. Men vi skal nedsætte et udvalg, som repræsenterer dyb indsigt i udviklingsproblematikken, og som kan udstikke en klar retning for Danmarks arbejde i det 21. århundrede frem for den aktuelle zigzagkurs. Peter Taksøe-Jensen er en udmærket person, men han ved ikke en disse om udviklingsbistand. Han har, så vidt jeg ved, aldrig beskæftiget sig med udviklingsproblematikker. Så, at han har det overordnede ansvar, er højst overraskende og &ndash; for mig &ndash; dybt bekymrende.&ndash; Taksøe-Jensen skal navigere i en virkelighed, hvor udviklingsbistanden siden 2001 i stigende grad er blevet flyttet væk fra langsigtede fattigdomsreducerende projekter. Hvad tænker du om det skifte?&raquo;Det er rigtig kedeligt. Det er f.eks. et stort problem, at den humanitære bistand, som går til at redde folk ud af diverse katastrofer, natur- eller menneskeskabte, er svulmet sådan op. Den langsigtede bistand skal jo forhindre de katastrofer, som vi nu opererer på med kortsigtet bistand. Det er en ond spiral.&laquo;&ndash; Men man kan vel ikke bare stå til, når verden står i flammer?&raquo;Præcis, og det er netop problemet. Vi kan ikke gøre, som de gamle indere siger: &rsquo;Det er bedre, at folk dør af sult, end at man slagter koen&rsquo;. Koen er hellig, fordi den er vores langsigtede håb &ndash; den producerer okser, mælk, gødning, det hele. Men vi kan ikke sige, at udviklingsbistanden er en hellig ko, når vi ser alle mulige humanitære katastrofer blusse op omkring os.&laquo;&ndash; Hvorfor ikke?&raquo;Fordi det er ... umenneskeligt. Og fordi alle mennesker repræsenterer et udviklingspotentiale.&laquo;&ndash; Så i stedet slagter vi koen?&raquo;Ja.&laquo;&ndash; Hvilken verden, ser du om 30 år, og hvilken rolle bør Danmark spille i den?&raquo;Jeg ser desværre en verden med temmelig mange konflikter. Konflikterne i Afghanistan, Irak, Syrien og lige om lidt Kurdistan vil trække ud i mange år. Udviklingstendenserne i tropisk Afrika er meget forskellige, men jeg er især bekymret for Nigeria, som er en af kontinentets helt store spillere. Den afgørende konflikt i Afrika er dog, at den rige klasse i flere lande bliver stadigt rigere, men de udviser ingen solidaritet med deres fattige landsmænd, som forbliver fattige.&laquo;&raquo;Danmark bør sætte alt talent ind på at undsætte fattige i de lande, hvor der er behov for det. Det er i høj grad i vores egen interesse, hvad angår dansk sikkerhed og eksport, som de sidste tre-fire år er blevet meget vigtigt for danske udviklingsministre at tale om. Men vi må ikke glemme, at det altså handler om at hjælpe millioner af mennesker ud af fattigdom og armod. Hvis vi kun taler til danskernes egoisme, taler vi ned til dem. Der er stadig stor solidaritet indlejret i det danske samfund, og hvis vi får udviklingsbistanden til at trække i den rigtige retning, kan selv et lille land gøre en stor forskel.&laquo;
