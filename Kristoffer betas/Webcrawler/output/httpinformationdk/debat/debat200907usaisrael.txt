USA: De israelske bosættelser er ulovlige



Et nyligt lækket dokument fra det amerikanske udenrigsministerium i avisen Washington Post afslører, at amerikanerne siden 1979 har betragtet de israelske bosættelser på den besatte palæstinensiske Vestbred som ulovlige.Det amerikanske dokument betegner endda bosættelserne som værende ulovlige ifølge internationale love og ikke mindst Genèvekonventionens paragraf 49, som udtrykkeligt  siger, at »det er forbudt for en besættelsesmagt at flytte egne borgere til områder det har besat«.Gennem de sidste 30 år har skiftende amerikanske administrationer ignoreret dokumentet efter pres fra den pro-israelske lobby i USA. Israel har insisteret på lovligheden af bosættelserne - og USA har ikke manglet viljen til at presse Israel til indrømmelser.Klar udmelding, takOg det på trods af, at Israel allerede tilbage i 1970'erne erklærede, at »byggeriet af bosættelser kun ville finde sted på statsejede landområder«. For en sikkerheds skyld vil jeg pointere, at alle bosættelser er ulovlige - og at de er blevet bygget på stjålet palæstinensiske landområder.Washington Post afslører endvidere, at den ny udnævnte israelske udenrigsminister, lederen af den højre nationalistiske parti, Avigdor Lieberman, som er kendt for sine rabiate, racistiske og ultra nationalistiske udmeldinger, bor faktisk på den israelske bosættelse Nukdim på Vestbredden.Kan vores udenrigsminister, Per Stig Møller (K), komme med en klar udmelding om, hvorvidt han sammen med sine øvrige kolleger i EU vil tage et skridt, der sikrer, at Avigdor Lieberman boykottes og isoleres? Det skal ske ikke alene på grund af hans dybt racistiske og rabiate holdninger, når det gælder palæstinenserne - men netop også fordi han bor på en bosættelse.Og som udenrigsministeren så korrekt flere gange har understreget, så er samtlige israelske bosættelser på Vestbredden ulovlige.Spørgsmålet, der fortsat mangler et svar på, er, om det vil gå lige så hurtigt med at straffe og boykotte den israelske regering som det altid går når det gælder afstraffelse og isolering af det besatte palæstinensiske folk?Fathi El-Abed er formand for Dansk Palæstinensisk Venskabsforening
