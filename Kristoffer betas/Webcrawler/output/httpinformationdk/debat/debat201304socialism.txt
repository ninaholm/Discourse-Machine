Socialismen skal inspirere – ikke sættes på graf
Venstrefløjens skude er stødt på grund. De håbefulde kaptajner lader det socialistiske arvegods fosse ud, mens det borgerlige sprog vinder ind. Med formler og simple grafer holder de virkeligheden stangen. Den socialistiske idé må genfindes, hvis venstrefløjen skal præge fremtiden
Hvis vi tvinger vore tanker til stændigt at indpasse simple borgerlige formularer, beklikker vi vort ophav. Vi mister evnen til at videreføre friheden, ligheden og fællesskabet &ndash; værdier, som følger den socialistiske idé. Og det er ikke bare værdierne og ideerne, der forfalder. Værst af alt står det til med solidariteten, lyder det fra dagens kronikør.

Først forkastede de den retfærdige løsning. Derpå smed de afgiften ved finansielle transaktioner overbord. Så røg selskabsskatten ned og uligheden op. Nu har jeg ladet mig fortælle, at venstrefløjen er i krise. Det er noget med nogle tal, der ligger lavt, siger de. De forklarer det med grafer og modeller, der leder mine tanker hen på undervisningen i økonomi. Forskellen fra denne undervisning er, at økonomiske modeller blot er et redskab til at føre politik. De danner ikke ramme for al politik. Den lære, man uddrager af undervisning i økonomi, er bestemt nødvendig, men når ideerne bag grafernes kolde tal og modellernes magiske løsninger ikke skinner igennem, er krisen åbenlyst nærtstående.Heldigvis skulle retfærdigheden slå igennem i 2020, hvis ellers jeg har forstået de sociale demokraters plan korrekt? Det er noget, de aflæser i grafen. Men hvad med venstrefløjens ideer? Vil de også live op igen efter 2020, eller vil de til den tid være helt uddøde? Jeg spørger mig selv, hvornår socialismen kom på graf og model? Var det, da venstrefløjen tilegnede sig de borgerliges sprog &ndash; det sprog, vi lærte i 00&rsquo;erne, og som ynder at benytte modeller og grafer til at beskrive virkeligheden? Det sprog har til alle tider vundet i forsimpling, men aldrig i den store tanke om det gode samfund.Frihed i fællesskabVenstrefløjen hviler på den socialistiske idé, hvad end vi vil stå ved det eller ej. Det socialistiske projekt er sat i verden for at skabe solidaritet og opbygge individet i et stærkt socialt fællesskab &ndash; et fællesskab, der bygger på ansvar og forpligtigelse overfor andre og frihed til at vælge sin egen livsform. Individet skal have plads, og derfor skal friheden forstås i en mere vidtrækkende forstand, end det for tiden ercomme il faut. Frihed er at kunne vælge frit, men den, som står over for valget, må afklare, hvad der for hende er mulige valg. Frihed er ikke en tanke om at kunne afskære sig mest muligt fra andre, sådan som det ellers forstås i dag, men frihed er at kunne forme sit eget liv i fællesskabet. Opnåelsen af denne frihed kræver en bred oplysning, som tilvejebringes gennem det socialt ansvarlige samfund, hvor oplysning og viden er frit tilgængeligt for enhver.Ved den frie videns bevægelighed følger også tankernes frihed. Friheden til at forstå sig selv som et produkt af strukturer. Kun ved denne forståelse formår vi at tænke udover egne interesser. Dette er en væsentlig del af det socialistiske projekt, og det er denne kurs, vi må lægge, hvis vi vil styre skuden i fremtiden. Hvis vi tvinger vore tanker til stændigt at indpasse simple borgerlige formularer, beklikker vi vort ophav. Vi mister evnen til at videreføre friheden, ligheden og fællesskabet &ndash; værdier, som følger den socialistiske idé. Og det er ikke bare værdierne og ideerne, der forfalder. Værst af alt står det til med solidariteten.Når magten bliver måletTidligere på året havde jeg den glæde at bevidne fremtiden i det socialistiske folkepartis ungdom. Til en forsamling af grundstødte idepolitikere var den forhenværende forkvinde, Gry Möger Poulsen, for denne håbefulde ungdom hidkaldt i håbet om, at hun kunne give sit besyv på en socialistisk fremtid. De nye ideer ophørte dog snart, og glæden ved forkvindens besyv varede kort. Forsimplede borgerlige formularer var der nok af, men den socialistiske magi var helt borte. Regeringsmagten er det vigtigste, var påstanden fra forkvinden, og den skulle erobres ved en trepunktsløsning, der dækkede punktagtige løsningsforslag til tre forskellige varme politiske emner. Det fremstår nærmest tragikomisk at ville generobre regeringsmagten med tanke på den nuværende regerings evner. Hvis man har sine ideer på plads, opstår det gode samfund ved deres kraft &ndash; ikke ved regeringsmagtens forvaltning. Det er den nuværende regering et strålende eksempel på. Magten kan aldrig være et mål i sig selv. Ideen om det socialistiske samfund må være målet, men hvis ikke de socialistiske ideer er klare hos de socialistiske kaptajner, da synes regeringsmagten ligegyldig.Vækkelse gennem indignationVar vi før stødt på grund, havde bruddet slået nye revner efter mødet med det folkesocialistiske håb. Da slog det mig, at vi må tilbage til vore rødder. Det synes efterhånden fremmed for enhver, at socialismen kommer til én som vækkelse gennem indignation, livserfaring og fordybelse. Den kommer ikke på simple formler og trepunktsløsninger. Venstrefløjen er fedtet godt og grundigt ind i en over hundrede år gammel historie. Det er os, der viderefører den arv, der har skabt værdige levevilkår for dem, der før var henvist til sølet. Vore ideer bygger på en usigeligt omfangsrig filosofi og litteratur, der har vundet indpas hos de tungeste tænkere gennem tiden. Vi sidder ikke på den store pengepung, men vi sidder til gengæld på ideerne. Vi kan med stolthed sige, at sandheden er socialistisk. Modsat borgerlige ideer, der gang på gang har måtte genfødes, kan socialismen bryste sig af ideer, der blot har skullet justeres og tilslibes tidens trends. Den arv må vi ikke udhule og latterliggøre, sådan som det borgerlige sprog ellers henfalder til. Hvis vi socialister vil være socialister, må vi erkende vor historie, vort filosofiske ophav og vort litterære arvegods. Hvis vi tilegner os det borgerlige sprog, sænker vi vor skude.Vi bliver rigere og rigere, påstod de borgerlige indtil 2008. Det var noget, de aflæste af grafen. Hvad de glemte at nævne var, at rige mennesker er rige, fordi andre er fattige. Ved så eftertrykkeligt at fokusere på rigdommen afslørede de deres eget usolidariske projekt. Hvad var rigdom, hvis ikke den kunne spejles i fattigdom? Rigdom udspringer af en økonomi, der er skabt til grådighed og konkurrence &ndash; et system som venstrefløjen for tiden underbygger. Men det er konkurrenceøkonomien, der har udkonkurreret de fattige. Selv om man hist og her kan opfange overklassens nedadrettede generøsitet, er der den betænkelighed ved rige, at de som regel gør sig fattige tanker om de fattige. Tænk blot på dem som ikke vedkender sig eksistensen af fattige danskere, og som mener, at de ansvarsløse markedskræfter skal have lov at vokse. Det er i sandhed en fattig politik, som vil skabe fattigdom.Formler og modellerJo vist, økonomiske modeller er en del af politik, men de skal ikke danne ramme for det politiske liv. Den ramme er optegnet af vore ideer. De relationer, strukturer og bevægelser, der skaber virkeligheden, forstår vi ikke ved formler og modeller. Dem forstår vi ved at holde blikket rettet mod virkeligheden. Vor verden vil altid være vor egen betragtede verden &ndash; en verden som er subjektiv. Den er ikke sand i den økonomiske model, men i vor opfattede virkelighed. Et ordsprog lyder, at der findes løgn, forbandet løgn og så findes der statistik. Sidstnævnte er regeringens redskab til at kaste sandheden og virkeligheden overbord.Min sølle venstreorienterede jolle har for tiden intet land i sigte. Jeg ved endog ikke, hvor jeg skal placere mit venstredrejede tungsind i denne tid, ej heller hvor mit socialt indignerede mundtøj kan komme til orde. Havde jeg engang været socialdemokrat, da ville mit skrog med vished ryste. Var jeg i fordums tider folkesocialist, hvor ville mit hjerte i dag slå? Satte jeg tidligere kryds ved liste Ø, ville jeg uden tvivl flirte med kommunismen. For jeg vil ikke formulere forenklede formularer, jeg vil ikke tale borgerligt. Jeg vil forblive socialist, jeg vil vækkes som socialist.&nbsp;Ulrik Frost er samfundsfags-studerende på RUC og ligestillingsaktivist
