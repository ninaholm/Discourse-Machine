LA’s forkvaklede syn på flygtninge



Når vi besøger landets asylcentre og væresteder for flygtninge, må vi nøgternt konstatere, at virkeligheden er en helt anden, end den LA baserer sin forsimplede flygtningeholdning på. Her møder vi mennesker, som er flygtet fra forfølgelse, og nu beder om vores hjælp.Så når Liberal Alliance hævder, at vi skal holde op med at rette os efter konventionsforpligtelser, eller tolke dem anderledes, fordi flygtninge i virkeligheden kun er her af bekvemmelighedsårsager og kunne være »stået af æselryggen et andet sted«, gør det os rasende.For det første er det respektløst over for de mennesker, som har forladt det og dem, de holdt allermest af, og som er så traumatiserede af oplevelserne, at de aldrig vil få et rigtig godt liv igen. For det andet: Hvis et land som Danmark holder op med at tage ansvar, hvilke lande vil så?For det tredje er der rigtig mange flygtninge i lande tættere på oprindelseslandene for slet ikke at tale om landene ved EU’s ydre grænse. Simon Emil Ammitzbøll kan jo prøve at tjekke Grækenlands hovedstad og konstatere, at der er mange flere flygtninge, selvom vilkårene for flygtninge der er ganske forfærdelige.På kant med konventionerneOg slutteligt forholder det sig jo ikke sådan, at Simon Emil Ammitzbølls parti, Liberal Alliance, står og tripper for at få lov til at bidrage hverken til at hjælpe i nærområderne eller ved EU’s ydre grænser. For det koster penge, som LA ikke har tænkt sig at hjælpe med at finde. Og således bliver Liberal Alliance aldrig et parti, som vil være med til at leve op til det internationale ansvar, som Danmark bør påtage sig.I stedet vælger Simon Emil Ammitzbøll at profilere sig som både Dansk Folkepartis Marie Krarup og Pia Kjærsgaard i kampen mod konventioner og såkaldte ’fattigdomsflygtninge’.Således har Simon Emil Ammitzbøll også afskrevet sit sidste radikale tankegods, hvilket sikkert også var meningen. Men tak skal han da have for at tydeliggøre forskellen mellem ’Danmarks Ultraliberale parti’ og ’Danmarks Socialliberale parti’.
