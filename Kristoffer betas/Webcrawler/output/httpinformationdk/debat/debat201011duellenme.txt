Duellen: Der var da mere oplagte besparelser
Den konservative uddannelsesordfører, Rasmus Jarlov, beklager, at det var nødvendigt at skære på professions- højskolerne. Han ser hellere, man sparer på kommuner  og efterløn og ærgrer sig  derfor over, at det ikke var muligt at frede professionshøjskolerne


Det var ikke muligt at frede professionshøjskolerne, mener den konservative uddannelsesordfører, Ras-mus Jarlov:»Det var der simpelthen ikke politisk flertal for. Der var langt mere oplagte besparelser, men dem var an-dre partier ikke villige til at tage,« siger Rasmus Jarlov.Han mener, at efterlønnen og kommunerne var langt mere oplagte spareområder:»Men eftersom vi ikke kan komme igennem med vores ønsker, skal vi som regeringsparti være gode til at finde en balance. Og det har vi så gjort,« mener Rasmus Jarlov.Det konservative folketingsmedlem mener, at man glemmer hvilken situation, politikerne står i:»Det er selvfølgelig altid ærgerligt, når vi skal spare, men vi har underskud i statskassen. Desuden er årsagen til besparelser affødt af en glædelig tendens, nemlig at unge søger ind på uddannelser som aldrig før. Det giver jo nogen finansieringsmæssige udfordringer,« mener Rasmus Jarlov.Men er det ikke paradoksalt, at man skærer fra de uddannelser, der skal hjælpe folkeskolen på vej, når man snakker om, at folkeskolen skal være flagskib for velfærden?»Jo, det er da. Og jeg kan som uddannelsesordfører kun beklage, at vi har været tvunget til at skære. Men det er jo ikke professionshøjskolerne, der er hårdest ramt,« mener Rasmus Jarlov.Han peger i stedet på, at nogle af de områder, der ikke er en »integreret del af uddannelsesforløbet,« i stedet har fået kniven:»Professionshøjskolerne er ret luksuspræget. De områder, der virkelig er blevet sparet på, har været voksenuddannelse til folk, der i forvejen har en videregående uddannelse, og så på efterskolerne. Der har vi skåret ret hårdt igennem,« siger han.Var det slet ikke muligt at skåne professionshøjskolerne mere?»Nej på ingen måde. Det havde krævet de førnævnte politiske beslutninger. Vi har gjort alt, hvad vi kunne, og når man tænker på den økonomiske situation, er det flot gået.«
