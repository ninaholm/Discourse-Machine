FOLK



 Jesper Binzer
50 år passeres i dag for D-A-D-forsangeren. Et rigtigt rockstjerne-levned – stoffer, damer, fester, bajere – har det været, skal man tro den selvbiografi , han udsendte for fire år siden. Og stadig vil han ikke klippe håret.
Kong Salman
Saudi-Arabiens konge besøger i dag USA og Obama. Med sidstnævntes atomaftale med Iran, der ser ud til at gå igennem Kongressen, må der være gunstige betingelser for det, man i diplomatiet kalder ‘åbenhjertige samtaler’.
Yassir Arafat
Nej, intet tyder på, at den legendariske palæstinenserleder blev giftmyrdet. I går afviste en fransk dommer at tage sagen op på ny. Førhen har russiske, schweiziske og franske patologer undersøgt Arafats lig.
Aylan Kurdi
Da vi så niårige, napalmforbrændte Kim Phuc, kunne alle se, at Vietnamkrigen var tabt moralsk. Et foto kan være så ikonografisk hjerteskærende, at det ændrer historien. Billedet af en druknet treårig dreng fra Syrien har potentialet.

