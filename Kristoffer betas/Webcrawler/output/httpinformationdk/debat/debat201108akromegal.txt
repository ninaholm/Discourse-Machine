Akromegali - handler valget om
Derfor udkom en Hovedlandsbog og Informationskronik om 'Modvækst  omstilling til fremtiden' netop 26. august 2011 – dagen da valget blev udskrevet, og mange andre tilfældigheder faldt sammen


Valgte statsministeren i fredags at udskrive valget, fordi NOAH Modvækst-gruppen og Forlaget Hovedland netop den dag ville udgive en antologi om »omstilling til fremtiden« og gøre det under titlenModvækst?Så er der sandelig håb!For det er jo så rigtigt, som tidligere medlem af den radikale folketingsgruppe og nuværende leder af tænketanken Concito, Martin Lidegaard, siger: »Folketingsvalget 15. september bliver et skæbnevalg for dansk og europæisk klimapolitik. En ny regering skal både lede forhandlingerne om en ny dansk energipolitik frem mod 2020 og udgøre EU's formandskab i første halvdel af 2012. Samtidig er det ved at være sidste udkald for politisk handling, hvis FN's mål om maks. to graders global opvarmning overhovedet skal kunne nås. Det er alvor nu. Hvis den næste regering ikke handler på klimaområdet, bliver det i praksis noget nær umuligt for Danmark at leve op til FN's anbefalinger. Sommerens skybrud (både her i Danmark og hisset i USA og mange andre steder på kloden,el) har givet os en lille forsmag på, hvad vi så har i vente. Politikerne har en historisk chance for at benytte den nuværende økonomiske krise til også at tage fat på klimakrisen. Det ligger lige for at målrette den økonomiske politik mod et bæredygtigt Danmark, så vi også bliver mindre sårbare over for både de stigende globale råvarepriser og de klimatiske forandringer. Det giver faktisk ikke mening at tale vækst uden at definere, hvilken vækst vi taler om, og hvordan vi gør den bæredygtig.«Skulle det virkelig være grunden til, at Lars Løkke Rasmussen har ventet så længe med at udskrive valget, at han ville sikre sig det rigtige startskud ved bl.a. offentliggørelsen af Informations første kronik i serien »Vækst eller modvækst«? Som først kunne bringes på dagen for udgivelsen af bogen.Er vækst bare lykken?Eller er det snarere NOAH's modvækstgruppe med bl.a. John og Kristine Holten-Andersen i spidsen, Hovedland-forlæggeren Steen Piber og Information-kronikredaktøren Susan Knorrenborg, der er synske? Og allerede længe har vidst, hvilken dag valget ville blive udskrevet? Som derfor uden at røbe hemmeligheden til nogen emsig journalist valgte netop denne fredag den 26. august til at markere, hvad valget må handle om. Hvis det skal have med virkeligheden at gøre. Ifølge naturvidenskaben. Markering af virkeligheden ud over bogudgivelsen ved dels kronikken, dels en reception i Jytte Abildstrøms Økologiske Inspirationshus i Allegade på Frederiksberg.I så fald er der også håb!Og faldt begivenhederne bare tilfældigvis sammen på samme dag, er det i hvert tilfælde et tilfælde, der ligner en tanke. Hvad man ikke behøver blive religiøs af i dårlig forstand, men bare kan tage som en opmuntring. Allerede lanceret på forsiden af Information samme fredag ved siden af et billede af Enhedslistens politiske ordfører, Johanne Schmidt-Nielsen: »Skal Enhedslisten lægge stemmer til rød vækstplan, kræver partiet, at man vedtager en historisk klimalov, der forpligter regeringen til at leve op til grønne målsætninger.« For som ordføreren siger inde i bladet: »Der er blevet meget stille om klimaet også fra S og SF hører vi hele tiden om vækst, vækst og atter vækst. Det gør os bekymrede.«Som det bekymrer Forlaget Politisk Revys forlægger, Johannes F. Sohlman, der lige har udsendt den franske økonom og filosof Serge Latouches Fornuftig Modvækstmed bl.a. denne begrundelse: »Modvækst er ikke negativ vækst. Det ville være bedre at tale om a-vækst, ligesom man taler om ateisme. Det drejer sig netop om at frasige sig en religion eller en tro (på økonomi, fremskridt og udvikling). Selv om det er almindeligt accepteret, at en grænseløs fortsættelse af vækst er uforenelig med en begrænset planet, så er konsekvenserne (at producere mindre og forbruge mindre (af naturen i dens materialitet,el)) endnu langt fra at være accepteret.«Som det bekymrer formanden for Byggefagenes Samvirke, Anders Olesen, der på receptionen i Inspirationshuset bl.a. sagde: »I de seneste uger har vi oplevet, hvordan politikere i strakt galop i debatten om krisen har punket os med, at der skal skabes vækst det er nærmest blevet et helligt mantra. Og så er det, at man ikke kan lade være med at tænke: Er vækst bare lykken? Det er ikke ligegyldigt, hvad vi laver, for og det er jeg rigtig glad for her at kunne sige offentligt jeg er inderligt modstander af enhver form for senkapitalistiske behovsudvidende profitmaksimeringsprodukter af ringe kvalitet. Også i byggeriet.«Som det bekymrer Informationslæser Søren Juul-Nielsen fra Aarhus: »Nu må man jo håbe, at den megen snak om behov for vækst og tilhørende vækstpakker ikke breder sig til det biologiske rum og medfører en epidemi af sygdommen akromegali. Symptomerne er genopstået vækst af ører, underkæbe, næse, hænder og fødder og hermed følgende risiko for forhøjet tryk i lillehjernen.«Det kan da ikke være et tilfælde, at Information udkommer med netop dette læserbrev nøjagtig 12 timer før Løkke udskriver valget.Det må være en tanke!
