Marianne Madsen, 17 år: Jeg er nødt til at blive til noget stort
»Det var helt sikkert anderledes, da mine forældre var små. Den gang gik man ikke særlig meget op i uddannelse.«


 Jeg går i gymnasiet og føler selv et kæmpe pres fra samfundet. Jeg skal klare mig godt i skolen og skaffe 12-taller på stribe. Jeg skal have et socialt liv op og køre,  skabe en god og solid vennekreds, og jeg skal vide, hvad jeg vil.
Det var helt sikkert anderledes, da mine forældre var små. Den gang gik man ikke særlig meget op i uddannelse. Min far er uddannet landmand, og min mor er pædagog, og det tror jeg, er meget typisk for deres årgang. For mit vedkommende, har presset intet med mine forældre at gøre, men i stedet er det samfundet, lærerne på gymnasiet og de mennesker, jeg omringer mig med i min hverdag, der får mig til at føle, at jeg er nød til at blive til noget stort.

