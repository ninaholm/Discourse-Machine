Forskere straffes kollektivt



Danmarks Statistik har det seneste år afdækket et stigende antal brud på datafortroligheden under forskerordningen. Dette er en ordning, som giver forskere lov til at lave analyser på den danske befolkning.Brud på fortroligheden opstår, når en forsker sender såkaldte &rsquo;af-identificerede&rsquo; data fra Danmarks Statistiks server til sin egen computer. Dataene indeholder hverken cpr-nummer, navn eller adresse, men man kan principielt identificere enkeltpersoner, hvis tilstrækkelig mange oplysninger krydses med hinanden. Brud på datafortroligheden er alvorlig og medfører således en straf fra Danmarks Statistik. Problemet med strafudmålingen er dog, at Danmarks Statistik ikke kun straffer de forskere, der bryder reglerne, men også de, der ikke gør det.Når en forsker laver en fejl, lukkes alle de aftaler, arbejdsgiveren har med Danmarks Statistik. Det er sket to gange ved Aalborg Universitet siden december. Et stort antal forskere har fået lukket deres adgang til Danmarks Statistik i tre måneder, selv om de ikke har gjort noget forkert, andet end at være ansat på samme institut som en, der har brudt reglerne. Udelukkelsen medfører, at data, forskerne har betalt for at anvende, bliver utilgængelige for dem. De kan således ikke lave deres arbejde. Strafmetoden kan sammenlignes med en situation, hvor politiet beslaglagde alle Dantaxis chaufførers kørekort, hvis én af deres kolleger blev dømt for spirituskørsel.Nye metoder, takKollektiv straf skyldes ikke en manglende mulighed for identifikation, da alle forskere har en unik ID. Strafformen synes at udspringe af en logik om, at hvis forskere står til ansvar for deres kolleger, vil det bidrage til færre regelbrud. Problemet med forskerordningen er dog, at hverken den enkelte forskers kolleger eller ledelse har nogen mulighed til at kontrollere vedkommendes aktiviteter i Danmarks Statistik. Det er kun Danmarks Statistik selv, der kan det.For at vise, at datasikkerhed har høj prioritet, udmåles kollektiv straf i store portioner. Kollektiv afstraffelse er dog i strid med princippet om individuelt ansvar, og således en uholdbar forvaltningspraksis. Danmarks Statistik bør finde alternative strafmetoder, som sikrer datafortroligheden samtidigt med, at den enkelte forskers retssikkerhed varetages.Trond Beldo Klausen, lektor, Aalborg Universitet
