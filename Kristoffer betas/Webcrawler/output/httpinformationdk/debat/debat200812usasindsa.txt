USA's indsats i Irak bliver ren badeferie
Medierne har totalt overset det dramatiske indhold af den nye aftale, som USA har indgået omkring tilbagetrækning af tropper fra Irak senest i 2011. Det lød jo til at der var lang tid til - men ifølge aftalen bliver USA en færdig spiller i Irak om tre uger


Den 27. november bekræftede det irakiske parlament den nye aftale om amerikansk tilstedeværelse i Irak, som vil være gældende mellem USA og Irak allerede fra 1. januar 2009.Med virkning fra nytår bliver amerikanernes handlefrihed så kraftigt indskrænket, at deres rolle som reel magtfaktor i det irakiske dagligliv hurtigt vil overgå til at blive turistmæssig.Endvidere kan Irakerne til enhver tid opsige aftalen med blot et års varsel, så det er yderst tvivlsomt, om amerikanerne overhovedet får lov til at forblive i Irak helt frem til udgangen er 2011.Hovedpunkterne i aftalen, der medfører meget hurtige og dramatiske begrænsninger i USAs handlefrihed, er følgende:-Irak overtager med omgående virkning kontrollen over sit eget luftrum.-Hurtigst muligt - og senest om seks måneder - skal USA være ude af alle irakiske byer og landsbyer. Formentlig vil USA allerede om kort tid skulle forlade den grønne zone i - centret for den amerikanske administrations kontrol med Irak.-Dermed mister USA fuldstændig kontrollen over det irakiske civile samfund.-Senest udgangen af 2011 skal amerikanerne være helt ude. Det er en total og betingelsesløs tilbagetrækning fra Irak.Restriktioner-Efter 2011 får USA ikke lov at bevare baser. Alt hvad amerikanerne efterlader tilhører irakerne. Irak overtager al militær og civil kommunikation i landet.-USA må ikke anvende Irak som udgangspunkt for angreb på Iran.-Mens amerikanerne endnu forbliver i Irak, får irakerne en mekanisme til at sikre, at amerikanerne rent faktisk også reducerer deres antal, og irakerne kan indskrænke antallet af steder, hvor amerikanerne må opholde sig i landet.-Mens amerikanerne endnu opholder sig i Irak vil de hurtigt blive reduceret til at være turister i deres egne hoteller.-Når amerikanerne bevæger sig uden for deres baser, skal de underkaste sig irakisk straffelov og irakiske domstole. De amerikanske myndigheder skal gøre alt, hvad er nødvendigt, for at sikre at amerikanske soldater respekterer irakisk lov og sædvane.Halvdelen løslades-De amerikanske sikkerhedsfirmaer har - efter påståede mord på irakere - nu mistet deres immunitet.-Efter skandalen om Abu-Ghraib må amerikanere ikke længere arrestere og fængsle irakere.-For at lede efter oprørere må amerikanerne generelt ikke foretage husundersøgelser uden irakisk godkendelse og irakisk koordination.-Efter afsløring af USA's hemmelige torturcentre rundt omkring i verden er det nu forbudt USA at føre fanger ud af Irak til afhøring andre steder.-Der bliver irakisk registrering og kontrol med hver eneste person, som amerikanerne sender til Irak.-Forbud mod brug af civilt klædte amerikanske agenter i Irak.-Begge parter kan opsige aftalen med et års varsel.Der er ubekræftede forlydender om, at amerikanerne i forbindelse med aftalen må løslade op imod halvdelen af de 17.000 oprørere, som de har sat i fængsel.Iran er med på denBush-administrationen forsøgte i otte måneder at presse den irakiske regering til at fortsætte som hidtil - men forgæves. Den nuværende SOFA-aftale (Status of Forces Agreement, KR) er stort set endt med at blive det modsatte af det, amerikanerne ønskede.Bemærk, at Iran på ingen måde har protesteret mod aftalen - som bekendt er store dele af det irakiske parlament meget venlig stemt over for Iran.Den officielle amerikanske forklaring på roen i Irak var, at USA havde sendte flere soldater derned. Nu viser det sig måske, at irakerne bare har ventet på, at amerikanerne skulle blive sat ud af spillet.Så efter i fem år at have ført en krig, der årligt har kostet omkring fire pct. af USA's bruttonationalindkomst og kastet mellem 80.000 og 600.000 irakere i døden, så er den indgåede SOFA-aftale reelt set et totalt nederlag for USA. Symbolsk nok er aftalen udformet på arabisk og USA har ikke udsendt en officiel engelsk oversættelse. Der er spekulationer om, at det er irakerne, der har lækket aftalen, for sådanne aftaler holdes ofte hemmelige.Karsten Riise driver konsulentvirksomheden Change Management, der bistår virksomheder med 80-3.000 ansatte med at accellerere deres forandringer og tilpasse sig krisen
