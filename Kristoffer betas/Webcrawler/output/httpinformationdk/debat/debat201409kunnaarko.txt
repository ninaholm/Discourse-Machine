Kun når København er ved at drukne, ringer journalisterne
For få år siden bugnede medierne med alverdens historier om klimaændringer. Nu ringer de kun, når København står under vand – igen. Alt tyder på, at vi helt har opgivet at løse problemerne


I sidste uge var der klimakonference i København. Vi var ca. 250 forskere fra hovedsageligt Norden, der diskuterede, hvordan vi bedst kan tilpasse os til de klimaændringer, der nu er uundgåelige, herunder kraftigere regnvejr, hyppigere stormfloder, hedebølger og tørke. Vi har forskellige baggrunde &ndash; klimamodellering, hydrologer, byplanlæggere, sociologer. Ved den formelle opstart var der endda en politiker og en journalist, selv om klimadebatten har haft det svært herhjemme siden fiaskoen i Bella Center i 2009. Ministeren var der i 20 minutter, hvilket var længere end forventet. Derefter var vi overladt til os selv. Der var ikke nogen nyhed at rapportere; klimaændringer erold news.Og ærlig talt: Det er jo rigtigt. Jeg får 50-100 henvendelser om året fra journalister. Det færdige resultat fylder ca. 70-80 sekunder eller en tredjedel avisside, hvis ellers vi kan blive enige om vinkel og synspunkter. På den plads kan jeg nå at sige noget om et eller måske to af følgende emner:1) Vand løber nedad på grund af tyngdekraften.2) Når der kommer meget vand, er det en god idé at forberede sig på, hvor det løber hen.3) På grund af udledning af drivhusgasser bliver punkt 1 og 2 mere vigtige.De tre kendsgerninger kan gentages på forskellig vis, og det er ikke altid helt indlysende for alle, hvad de indebærer. Men de grundlæggende kendsgerninger er de samme hver gang, selv om det lyder forskelligt. Mine børn kan næsten gennemføre interviewet for mig; de har gennemskuet præmisserne for, hvad der i mediernes øjne er et godt interview.Marlene Wind-traumetFor nylig deltog jeg i programmetMennesker og medier&ndash; programmet på P1, der blandt andet diskuterer, hvordan medier og journalister opfører sig, hvordan deres vilkår er, og hvilken type formidling der kommer ud af det. Jeg lytter ofte selv og prøvede nu for første gang at være med &ndash; med rollen som ekspert i at være ekspert. En uvant rolle. Undervejs og bagefter konstaterede værten, Lasse Jensen, at jeg gerne ville fremstå som &raquo;svanen, der prøver at holde fjerdragten ren&laquo; ved at udtale sig forsigtigt og kun ret snævert om egen forskning.Det er rigtigt. Hver gang, en journalist ringer, tænker jeg tilbage på den tvist, som Marlene Wind pludselig befandt sig i for få år siden. Hun sagde noget, som var indlysende rigtigt, men blev pludselig anklaget for at være politiserende og ikkeekspert. Hendes udsagn passede ikke ind i den politiske og mediemæssige metavirkelighed. Medierne syntes, det var sjovt og var mikrofonholdere for dem, der angreb hende. Ikke én eneste tog hende i forsvar ud over et enkelt meget forkølet indlæg fra hendes arbejdsgiver.Samtidig med hendes konflikt var jeg også under pres. Mange syntes, at vi skulle lade, som om vand naturligt løber opad &ndash; bare lidt? Måske også fifle lidt med tallene, så man ikke behøvede at håndtere så meget vand? Få måneder efter blev København oversvømmet og presset på mig forsvandt.Presset sandhedDer er dog stadig en markant forskel på, hvad man kan formidle på 70 sekunder, og hvor kompleks verden er. Der er utrolig meget, vi ikke ved om klimaændringer. For ikke at blive anklaget vælger vi altid kun at kommunikere de ændringer, vi er helt sikre på. Men det betyder, at vi altid taler problemerne ned i stedet for at kommunikere, hvor bekymrede vi faktisk selv er.Jeg ved ikke, hvor kæden hopper af. Journalister er pressede af redaktører, der er pressede af simple økonomiske nøgletal, der skabes af et ændret reklamemarked, der skabes af læseres og borgeres krav om underholdning i stedet for viden, der igen presser journalister ... Men resultatet er klart. Vi har svært ved at komme til orde.Så lad mig skære ind til benet: Klimaændringer er en kæmpe udfordring, fordi vi i for lang tid ikke har gjort noget ved det. Klimatilpasning er også en kæmpe udfordring, fordi det er komplekst og kræver et langt sejt træk. Mine fagfæller arbejder, så blodet springer for øjeblikket for at klimatilpasse København. De har fået at vide, at 2014 er det sidste år, hvor ekstremregn er på den politiske dagsorden.Jeg håber, at opgaven bliver løst både i København og i resten af landet. Alternativet er, at journalisten ringer igen efter den næste oversvømmelse. Hov, nu ringer telefonen. Det er journalisten. Han vil gerne høre, hvorfor vi ikke har løst problemet endnu.Karsten Arnbjerg-Nielsen er professor ved DTU MILJØ.LÆS også dagens leder:Så fat det dog!
