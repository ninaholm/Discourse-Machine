Vi kan alle blive ’svage’ forældre
Jeg synes, at det er væsentligt at have en åben debat om, hvor langt velfærdskontrollen skal strække


I klummen &raquo;Sød mor. Træls far&laquo; den 3. oktober beretter journalisten Kristian Villesen om sit møde med velfærdsstaten i forbindelse med at være blevet far. Den oplevelse har ændret hans syn på velfærdsstaten, som nu ikke har andet formål, end at &rsquo;holde øje&rsquo; med om han og hans kone lever op til normerne for det gode forældreskab.I mit arbejde som leder for sundhedsplejen i en kommune støder jeg med jævne mellemrum på mennesker, der sætter spørgsmålstegn ved værdien af velfærdsstatens generelle ydelser til børnefamilier. Det er ofte folk, der ikke selv har oplevet problemer, og som derfor tænker, at det for velfærdsstaten udelukkende handler om at opspore &rsquo;svage familier&rsquo;, der ikke evner at være forældre.Jeg synes bestemt ikke, at man skal have presset meningsløs velfærd ned i halsen. Og jeg ser heller ingen grund til at bruge sparsomme kommunale ressourcer på mennesker uden behov herfor. Men når vi har generaliserede velfærdsydelser i dette land, er det for at opspore sygdom og mistrivsel, som kan opstå i alle befolkningsgrupper.En del børn kommer ikke i gang med at spise tilstrækkeligt efter fødslen og taber så meget vægt, at det kan føre til livstruende tilstande. Det er ikke kun børn af ressourcesvage forældre, der kommer ud for det. Børn af kloge, veluddannede forældre bliver også syge. De bliver også udsat for omsorgssvigt, overgreb eller vokser op i familier med alkoholmisbrug. Ressourcestærke forældre bliver også ramt af fødselsdepressioner eller andre livsomstændigheder, der kan slå benene væk under dem. Forestillingen om at kunne identificere dårlige forældreevner ud fra objektive kriterier er bekvem. Men den holder ikke. Vi kan alle blive &rsquo;svage&rsquo; i særlige situationer.Det er rigtigt, at velfærdsstatens repræsentanter udøver kontrol over familier gennem deres børn. Men børn kan ikke forsvare sig, og som samfund har vi besluttet, at der skal være et minimumsniveau for, hvor dårlige opvækstvilkår børn må have.Jeg synes, at det er væsentligt at have en åben debat om, hvor langt velfærdskontrollen skal strække. Jeg synes derimod ikke, at der er grund til at hælde mere benzin på det allerede lystigt brændende liberale bål, hvor forestillingen er, at problemer i forældreskabet kun sker i særlige familier, der nemt kan identificeres og blive gjort til genstand for systemets intervention.Renata Sloth Carlsen, Barrit
