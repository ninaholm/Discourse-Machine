Ja, hvad skal man tro ...
... når ikke engang naturvidenskaben tilsyneladende kan overbevise om nødvendigheden af andet end økonomisk vækst i øget materielt naturforbrug?


Endnu en gang har verden vist, at den står til påske &ndash; og i dag, tirsdag, endda noget længere. Men om den også gør det på lidt længere sigt, finder hovedparten af naturvidenskaben tvivlsomt. Så sent som i onsdags blev det her i bladet med henvisning til forskernetværket Climate Analytics konstateret, at &raquo;det CO2-budget, menneskeheden endnu har tilbage inden for togradersrammen, hastigt er på vej mod overskridelse.&laquo;Skønt hovedparten af den sagkyndige del af naturvidenskaben er overbevist om, at opvarmer menneskeheden Jorden mere end de to grader, indtræffer stor sandsynlighed for de såkaldtetipping points: stadig selvforstærkende, uafvendelige naturomvæltninger, der meget vel &ndash; selv inden for dette århundrede &ndash; kan udslette naturgrundlaget for moderne menneskelig civilisation.Hvad skal man så tro på? Når menneskeheden tilsyneladende ikke tror på sin egen naturvidenskab?Foranlediget af seneste Frie Ord &ndash; som inspireret af påsken for en uge siden også kredsede om trosspørgsmålet &ndash; bekender Information-læser Michael Kongstad Nielsen: &raquo;Jeg tror, verden står i mange år endnu &ndash; med bøge og snarligt løvspring, der ånder og holder atmosfæren frisk og uden alt for meget CO2.&laquo; Knap så frejdigt erklærer en anden læser, Niels-Simon Larsen: &raquo;Kristendom er pladder fra ende til anden med lidt gode historier ind imellem. Spørgsmålet er, om vi kan få det gode frem i os selv, om vi kan skabe andet end ødelæggelse af planeten og vores eget livsgrundlag? Vi skal leve et liv uden tilgivelse, for naturen tilgiver os ikke. Den kristne gud gør, men det bruger vi bare til at fortsætte det destruktive liv.&laquo;Hvorefter Niels-Simon sætter mig kniven for struben og spørger: &raquo;Hvad var det, du ville her med de Frie ord gennem årene? Jo, du ville vel vække ansvarligheden til live for naturen, for det enkle liv og det, der ikke passer ind i en firkant. Der var også noget med g og u og d &ndash; sådan et eller andet &hellip;&laquo;En langtidsledig tømmersvendSpørgsmålet fik jeg også stillet for et års tid siden af kristeligheden selv &ndash; inkarneret af Kristeligt Dagblad. Da genbrug jo &ndash; med rette &ndash; er tidens løsen, gribes lejligheden til her at gengive svaret på bladets Marianne Luna Røndals spørgsmål:&raquo;&ndash;Hvordan vil du beskrive din tro?&laquo;&raquo;Jeg tror på, at i begyndelsen var naturen, og naturen var hos Gud, og Gud er naturen, der bliver sig selv bevidst i det naturvæsen, som kalder sig mennesket. Jeg tror på en langtidsledig tømmersvend født for cirka 2.000 år siden. Jeg tror på hans bedste evangelist: Shakespeare (&hellip;) Det afgørende er, at ånden er afhængig af noget kødeligt. Selvom jeg har meget imod den kristne trosbekendelse, så slutter den netop ikke med troen på åndens opstandelse, men kun på kødets opstandelse. Der skal være kød, for at glæden, kunsten, taknemmeligheden eller det modsatte &ndash; had &ndash; kan opstå som psykiske fænomener. Samspillet mellem det kødelige og det åndelige kræver noget tredje. Man kunne kalde det den dialogiske trialektik. Om man så kalder det religion, Gud, biologi, natur eller noget helt tredje, er sådan set ligegyldigt. Det afgørende for mig er, at der ud af det kommer taknemmelighed. Det er det væsentligste i tilværelsen. Når Grundtvig i salmen &rsquo;Du, som går ud fra den levende Gud&rsquo; bryder ud i erkendelsen: &rsquo;Skin over vang som en morgen i sang, morgen i maj, når det grønnes! Lifligheds magt gøre dorskhed opvakt, så på Guds nåde der skønnes!&rsquo;, så er det en erfaring, mange danskere, troende som vantro, gør i denne og den kommende tid. For naturen kan vække umådelig glæde. Det er ikke os, der har skabt naturen. Det er naturen, der har skabt os. Derfor står vi i den situation, at vi skal være taknemmelige for det, der er givet os, for det er ikke vores fortjeneste.&laquo;&raquo;&ndash; Hvad har udfordret din tro?&laquo;&raquo;Jeg fatter ikke, hvordan man i Jesu navn har kunnet brænde tusindvis af kvinder af som såkaldte hekse i 1600-tallet. Og endda langt flere i de lutherske lande end i de katolske. Ligesom jeg ikke fatter, at den katolske kirke frembragte inkvisitionen. Jeg forstår ikke, man kunne udsende korsfarere i Jesu navn. Man gjorde det også for nylig, hvor George W. Bush i kristendommens navn overfaldt irakere. Jesus, som udtrykkeligt siger, at vi ikke må dømme, og som udtrykkeligt fastholder det, skønt han selv skal udsættes for en af de mest ondskabsfulde henrettelsesformer, som mennesket har opfundet. Jeg håber ikke, det er sandt, at vi virkelig er skabt i Guds billede, for jeg vil meget nødigt tro på en Gud, der ligner mennesket for meget. For mit eget vedkommende har jeg svært ved at kalde mig kristen i betragtning af, hvad der er udøvet af forbrydelser i kristendommens navn, ud fra, hvad Jesus selv ville kalde forbryderisk. Der er noget farligt ved kristendommen, når man bilder sig ind at være i en religion, der er hævet over naturen. Som om vi var den overordnede. Som om vi havde magten over naturen. Som om der ikke var grænser. For der er sandelig grænser. Det er jo det, vi får at vide af naturvidenskaben i netop disse år.&laquo;I den forstand er der god overensstemmelse mellem Jesus og netop &ndash; naturvidenskaben &hellip;
