Røven i sædet, tak
Alt for mange elever tilegner sig for ringe faglig viden. Først i folkeskolen, siden på de gymnasiale uddannelser. Dels fordi ro i timerne, daglig lektielæsning og respekt for læreren og uddannelsessystemet er blevet deponeret på Nationalmuseet. Dels på grund af makkerparret fortravlede forældre og flyvske forskere
Folkeskolens lærere burde træde i karakter og befale ro i klassen. Uden arbejdsro er det fuldstændigt umuligt at lære eleverne dansk grammatik og engelske gloser.

Undskyld min uhøviske overskrift. Men kraftudtrykket udspringer af en voksende desperation og magtesløshed over, at 'vi' alias det danske samfund er i fuld gang med at ødelægge en stor del af det kostbare råstof, som vores børn og unge udgør.Mit ærinde i denne kronik er at sætte spot på den ringe faglige viden, alt for mange elever tilegner sig først i folkeskolen, siden på de gymnasiale uddannelser. Dels fordi ro i timerne, daglig lektielæsning og respekt for læreren og uddannelsessystemet er blevet deponeret på Nationalmuseet. Dels på grund af makkerparret fortravlede forældre og flyvske forskere, hvis pædagogiske mantra igennem en årrække har lydt: Lærdom-blot-til-lyst-og-underholdning.En teori, der har voldt ubodelig skade på stort set alle andre end forskerne selv og deres indspiste, virkeligheds-forflygtigende forskermiljøer. For det erikkealtid lystfyldt at lære. Somme tider er det hårdt og sejt arbejde, eftersom man skal kunne kravle, før man kan gå. Man skal kunne sine tabeller, før man kan lave andengradsligninger. Stave og læse, før man kan skrive danskopgaver.Surt slidDumme-Dorte bliver dummere, og langt værre - det gør Tumult-Torben og Dovne-Dan også, fordi lærerne skal bruge tid på opdragelse frem for oplysning, underholdning frem for undervisning og endeløse, meningsløse møder og administration frem for kundskabsformidling. Styret udefra af pædagogiske universiteter og evalueringscentre befolket medthe happy few, der har været listige nok til at komme langt væk fra den daglige, seje undervisning alias kerneydelsen, så de på sikker afstand kan piske og evaluere på de gemene, menige lærere.Fagligheden er faldet stort set over hele linjen, og den faglige deroute har nu også ramt universiteterne og de højere læreanstalter. Der hviskes i krogene om forfaldet, men få ytrer åben kritik, for levebrødet med dårlige studerende er trods alt bedre end at være arbejdsløs.Folkeskolens ledere og lærere tør og/eller orker heller ikke at træde i karakter. I form af følgende glasklare udmelding: I timerne arbejder vi. Der skal være ro. Hvis I nogen gange keder jer, så er det bare synd. Men det gør man altså ind imellem i det her liv.Noget lærdom, ja faktisk en hel del, må tilegnes med slid, sågar undertiden surt slid. Hvabehar? Du synes, det er hårdt at læse lektier? Det er der desværre ikke noget at gøre ved. Ingen har sagt, at viden vælter indenbords lige så gelinde som dagens Mars-bar ellerParadise Hotel.Gang i hjernemusklerneI parentes bemærket undrer jeg mig som så ofte før over, hvor Danmarks Lærerforening er henne. Den tier og samtykker, mens lærerne bøjer nakken og finder sig i at få pålagt ansvaret for, at alt for mange børn og unge ikke får lært det, de skal. Spildet af åndelige ressourcer er sørgeligt, set i lyset af at en stigende andel af en ungdomsårgang ikke får en gymnasial eller anden videregående uddannelse. Først og fremmest drengenes droppen ud af skolesystemet er bekymrende. I al deres utilpassethed kan de godt gå hen og blive til rigtigt meget besvær for samfundet på et senere tidspunkt, når hverken arbejdsmarkedet eller kvinderne efterspørger deres ikke-eksisterende kvalifikationer.Som bekendt bliver der stadig færre lærepladser til de ikkeboglige. Fag som cigarsorterer, barber, trykker og bødker hører fortiden til, og der er heller ikke mere plads til en-rask-mand-med-en-skovl.Dertil kommer, at hvad der måtte være tilbage af ufaglært arbejde, bliver stille og roligt eksporteret til Østen og andre eksotiske destinationer, hvor arbejdskraften er meget rigelig, og lønnen meget lav. Hvortil kommer den ubetvivlelige arbejdsgiverfordel, at begreber som disciplin og arbejdsomhed ikke risikerer at udløse krampelatter hos medarbejderne. Hverken Lars Løkke Rasmussen eller Helle Thorning-Schmidt kan stampe ikke-eksisterende lærepladser op af jorden, så hvis de unge (mænd) skal klare sig i en globaliseret verden med voksende krav, skal de snart sættes i gang med at massere hjernemuskler frem for mavemuskler. Hvis da altså man(d) har ambitioner om at drive det til andet og mere end lokumsrenser. Og de fremtidsudsigter vil næppe appellere til dagens materielt snotforkælede unge, der har haft eget værelse, eget fjernsyn og egen telefon fra år tre.Studiet er fuldtidsjob'Vi' har slet ikke været ambitiøse nok i vores forsøg på at forklare de unge mennesker, at der i dag ikke er nogen vej uden om bogligheden og dermed heller ikke øvelsen med at få en vis kropsdel i sædet.Det er ved at være reglen snarere end undtagelsen, at der bliver læst systematisk lektier i dagens Danmark. Og selvfølgelig kan gymnasieelev Peter og undertiden også Susanne ikke nå at læse lektier, når de først har været seks-syv timer i skole. Altså når de tillige skal have tid til fritidsjobbet, og til kæresten og til kammeraterne og til at drikke sig lammestive i weekenden, så man virkelige kan mærke, man lever.Eftersom de unge mennesker ikke kollektivt og klart bliver informeret om, at gymnasiale uddannelser er et fuldtidsjob, bliver mange gradvist hægtet af undervisningen. Lige meget hvor meget læreren stræber efter at sænke niveauet, så selv de tungeste kan komme med på vognen. Rummelighed først, faglighed - måske - siden.En del af de unge vågner op, når de er kommet op i 20'erne. På det tidspunkt indser de, at de har spildt mange kostbare studieår og brugt måske 20 år på det, der tidligere blev klaret på 12. De går endeløst i skole, fordi de ikke tilnærmelsesvist får det ud af undervisningen, som de burde. Hovedsynderen er den konstante uro i timerne, hvor den uafbrudte baggrundsstøj medfører, at selv de mest indlæringsparate og mest motiverede elever ikke får mulighed for at koncentrere sig.Ro i klassenGentagelse fremmer forståelsen, så lad mig med baggrund i 25 års undervisningspraksis slå til lyd for, at det er fuldstændigt umuligt at lære elever f.eks. dansk og engelsk grammatik, hvis der småpludres og sms'es samtidigt. Begreberne er svære. Mange synes aktiviteten er kedelig, og endnu har ingen fremlagt overbevisende modeller for, hvordan en disciplin som f.eks. bøjning af uregelmæssige verber kan gøres konsekvent lystfyldt. Og som det forholder sig med grammatikken, gør det sig gældende med delelementer inden for samtlige andre fag i fagrækken.Derudover kan man glemme alt om vidensopbygning, hvis den enkelte elev ikke møder op med en indstilling om, at først og fremmest 'jeg selv' har ansvaret for at lytte og tage imod indlæring.Selv nok så mange fine pædagogiske luftballoner sendt op i kaskader påtrykt juhu-ordene udvikling, fleksibilitet, teambuilding, vidensdeling, projektarbejde, tværfaglighed, kommunikativ kompetence ogcooperative learningkan ikke udøve mirakler. Lagkagen er den samme som før - der er bare kommet ny pynt på.Derfor er mit forslag: Stop bevillingerne til den pædagogiske forskning i en 10-års periode, og overfør de frigjorte midler til folkeskolen og de gymnasiale uddannelser, så klassekvotienterne kan nedsættes (over 28 i én klasse er galimatias), lærere og ledere på en gang kan komme på assertionskurser og trænes op i at konfrontere såvel ansvarsforflygtigende forældre som deres børn med udsagnet: Her stopper lærdom-blot-til-lyst-festen til fordel for en undertiden slidsom hverdag, der inkluderer daglige lektier. I samme åndedrag kan lærerne lære at læse verdensfjerne forskere teksten, og de nu frisatte forskere kan få lov at bruge deres ekspertise. Nemlig som årsvikarer på skiftende særligt belastede skoler, hvor deres indsigter rigtigt kan komme til deres ret.Lone Nørgaard er cand.mag.
