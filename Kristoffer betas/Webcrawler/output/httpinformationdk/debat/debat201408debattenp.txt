Debatten: Poleret debat skaber lede i befolkningen
Spinkulturen har givet politikerne en særlig måde at diskutere på, hvor ingen af dem siger deres mening. Det har mange almindelige mennesker overtaget, siger Thomas Harder, redaktør på Nationen! på Ekstra Bladet


Læs også:Debatten: Vores debatkultur er skinger og uægte&ndash; Hvad kendetegner en god debatkultur?&raquo;En god debatkultur består af korte og ærlige udsagn &ndash; også selv om udsagnene er grove. Folk skal have lov til at sige, hvad de vil. Vi skal bare være glade for, at folk gider deltage med ord i debatten. Og ikke med andre ting.&laquo;&ndash; Hvordan vil du karakterisere den offentlige debatkultur?&raquo;Debatkulturen er blevet alt for pæn og kedelig. Ingen tør længere sige, hvad de mener. Spindoktorkulturen har sneget sig ind alle vegne. På tv og i aviser. Politikerne har en særlig måde at diskutere på, hvor ingen af dem siger deres mening. Det har mange almindelige mennesker overtaget. Vi er bange for, at andre mennesker synes, vi er unuancerede. Vi er bange for at blive stillet til ansvar, hvis vi kommer med nogle grove holdninger.&laquo;&ndash; Hvad er risikoen ved denne pæne debatkultur?&raquo;Det har skabt en debat- og politikerlede, fordi debatterne på tv og i aviserne er blevet alt for lange og kedelige. De, der debatterer, er nemlig først og fremmest interesserede i at gentage deres pointer frem for at komme med konkrete løsninger. Fordelen ved en hidsig debat er, at den er mere ærlig. Det betyder ikke, at debatten kun skal være grov og kort. Der må også gerne være plads til nuancer. Men det er farligt for demokratiet, hvis politikerne bliver ved med at sige ting, som man kan mærke, de ikke mener. Det skal komme fra maven i stedet fra hjernen. Politikerne er blevet forsigtige som aldrig før. Det er uinteressant.&laquo;&ndash; Adskiller den offentlige debatkultur sig fra den, der udfolder sig ved middagsselskaberne?&raquo;Mit klare indtryk er, at der bliver talt mere ærligt i de små hjem. Der oplever jeg, at man er noget mere ærlig. Når det er sagt, er der dog nogle emner, som det i Danmark kan være meget svært at sige sin ærlige og uforbeholdne mening om. For hvis man siger, hvad man mener, bliver man mødt med alt for mange fordomme. Det gælder især emner som indvandring, religion, udlændingepolitik og handicappolitik. Her er der mange, der simpelthen ikke tør sige, hvad de mener. I Danmark er vi generelt blevet alt for gode til fordømme folk, hvis de har en anden mening end os selv.&laquo;
