Jeg ringer til mine brødre ...
En uge efter selvmordsbombe-aktionen i Stockholm skriver forfatteren Jonas Hassen Khemiri om os og dem, om dem, som siger 'dem' - og om, hvad vi skal frygte
Paranoiaen og mistænkeliggøørelsen breder sig, og jeg ringer til mine brødre og siger, at de skal være forsigtige, holde lav profil i nogle dage, låse døren, farve deres hår blond og så lad palæstinensertørklædet blive hjemme, hvis de absolut skal bevæge sig ud i Stockholms gader.

Jeg ringer til mine brødre og siger: »Der skete en sindssyg ting i går. Har I hørt det? En mand, en bil, to eksplosioner. Midt i city.«Jeg ringer til mine brødre og siger: »Nej, ingen blev dræbt. Eller rettere: Én blev dræbt. Han blev selv dræbt. Han, som ikke er vores bror. Men så alligevel. Der er dem, der vil forsøge at koble ham sammen med os. Hans navn, hans herkomst, hans hårfarve. Som ligner tilstrækkeligt (eller ikke ligner spor).Jeg ringer til mine brødre og siger: »Vær forsigtige. Hold lav profil i nogle dage. Lås døren. Træk gardinerne for. Farv jeres hår blond. Og hvis I absolut skal gå ud, så lad palæstinenser-tørklædet blive hjemme. Bær ikke på nogen mistænkelig taske. Skru helt op for iPoden, så I ikke bliver berørt af folks kommentarer. Tag en blunder, så slipper i for folks blikke. Hvisk i metroen, dæmp latteren i biografen. Smelt ind, gør jer usynlige, prøv at forvandle jer til luft. Væk ingens, og jeg mener ingens opmærksomhed.«Krigen raserJeg ringer til mine brødre og siger: »Glem, hvad jeg sagde før. Fuck tavsheden. Fuck usynligheden. Gå i byen kun iført juletræsbelysning. Tag neonfarvede overalls på eller orange bastkjoler. Blæs i spækkepiber. Skrål i megafoner. Besæt kvarterer, overtag indkøbscentre. Gør jer selv maksimalt synlige, indtil de fatter, at der findes modkræfter. Tatovér 'PK FOR LIFE' (politisk korrekt for altid,red.) i sorte, gotiske bogstaver på maven. Forsvar alle idioters ret til at være idioter, indtil I mister stemmen. Indtil I dør. Indtil de fatter, at vi ikke er dem, som de tror, vi er.«Jeg ringer til mine brødre og siger: »Forresten. Hvilke 'dem'? Der findes jo ikke noget 'dem'? Derimod findes der ekstremister på alle sider, som vil overbevise os om, at der findes et 'dem'. Et faretruende, skræmmende, uniformiseret 'dem'. Stol ikke pånogen, som taler om et 'dem'. Alle som taler om 'dem' er idioter ... Især dem, som påstår, at der raser en krig. Der findes ingen krig, kan I høre hvad jeg siger? Der findes ikke nogen krig.«Tager aldrig ved læreJeg ringer til mine brødre og siger: »Okay. Der findes en krig. Der findes flere krige, faktisk. Bare ikke en krig af den slags, som de påstår. Krigen handler om vores hjerner. Krigen handler om rædsel. Og når rædslen sætter sig i os, forvandles flyvemaskiner til missiler og tasker til bomber. Mobiltelefoner bliver fjernudløsere, babymos bliver til plastisk sprængstof. Alle flydende væsker er potentielt eksplosive. Alle skæggede mænd er potentielle bombebærere. Alle blonde mænd er potentielle 'lasermænd'. Og når rædslen sætter sig i os, begynder vi at frygte fremtiden og at længes tilbage til i går. Vi begynder at ønske os, at man kunne stille tiden tilbage, for det var så meget bedre før, da vi havde faxmaskiner i stedet for internet og skamstøtter i stedet for et retssystem. Med nostalgiske miner mindes vi marengskager og knæbukser, landsbysamfund og piskestraf. Det var så meget enklere dengang. Da grænserne var tydelige, og fjenden havde et ansigt. Men alle er ikke bange. Vi bekæmper vores frygt, vi går med stolte miner ind i en fremtid at udviskede grænser med en sikker forvisning om, at ingen ure nogensinde kan stilles tilbage.Vier ikke bange. Vierikke bange.«Jeg ringer til mine brødre og hvisker: »Okay. Jeg indrømmer. Jeg er bange. Jeg er dødsensbange. Jeg er bange for, at dem, som skyder forældre gennem lejlighedsvinduer i Malmø, betegnes som ensomme galninge og ikke som en del af et større højreekstremt netværk. Jeg er bange for, at ingen taler om racister, som stikker ild på antiracistisk engagerede familiers lejligheder i Högdalen. Jeg er bange for nazister i Salem og islamister på Drottninggatan og fascister i vores rigsdag. Men mest af alt er jeg bange for, at historien gentager sig. For at vi åbenbart aldrig vil tage lære. For at alle tegn tyder på, at vores fejhed og rædsel for det såkaldt anderledes er så dybt rodfsætet, at vi aldrig komme til at kunne besejre den.«Jeg ringer til mine brødre og siger: »Der skete noget sindssygt i aftes. Jeg kørte med metroen og fik på øje på et stærkt mistænkeligt individ. Han havde sort hår og en usædvanligt stor rygsæk, og hans ansigt var dækket af et palæstinenser-tørklæde.«Jeg ringer til mine brødre og siger: »Det tog en brøkdel af et sekund, før jeg indså, at det var mit eget spejlbillede.«Jonas Hassen Khemiri (f. 1978)  er svensk-tunesisk forfatterOversat af Niels Ivar Larsen
