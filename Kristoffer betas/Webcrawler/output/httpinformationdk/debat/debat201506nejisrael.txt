Nej, Israel er ikke en apartheidstat
Man gør ikke palæstinensernes kamp for national selvbestemmelse og retfærdighed nogen tjeneste ved misvisende at sammenligne Israel med Sydafrika i gamle dage


For et par uger siden gav den israelske forsvarsminister, Moshe Ya&rsquo;alon, grønt lys for en ordning, der ville indebære de facto opdeling af jøder og arabere på Vestbredden ved at forbyde palæstinensere at køre med israelske busselskaber i det besatte område.Men i sidste øjeblik omgjorde premierminister Benjamin Netanyahu beslutningen &ndash; efter en kollektiv protest fra israelske oppositionsledere og menneskerettighedsgrupper. Lederen af ​​venstrefløjspartiet Meretz, Zehava Gal-On, var klar i mælet:&raquo;Det er sådan, apartheid ser ud&laquo;, sagde hun.Anklagen er ikke ny. Endog to tidligere premierministre har advaret om, at fortsætter Israel ad dette spor, bliver det arvtagerstat til apartheidtidens Sydafrika. Nogle aktivister hævder, at apartheid allerede er en realitet, fordi Israel er en &rsquo;racistisk&rsquo;, ubarmhjertig undertrykker af palæstinensere og dræber dem efter forgodtbefindende.Arabere og jøder sammenI 26 år som journalist i Sydafrika rapporterede og afdækkede jeg apartheidsystemets ondskab. Jeg mødte Nelson Mandela, da han levede under jorden og gik under navnet &rsquo;Den Sorte Pimpernel&rsquo;. Jeg var det første ikke-familiemedlem, der besøgte ham i fængslet.Siden har jeg boet i Israel. Jeg har indgående kendskab til begge folkegrupper og deres oplevelse af hverdagen og konflikten. Som jeg kendte apartheid på tæt hold, kender jeg også Israel i dag. Og lad mig lige slå fast: Der findes intet grundlag for at sammenligne Israel og det sydafrikanske apartheidstyre.Israels arabere er fuldgyldige borgere. De har stemmeret, og der sidder israelske og arabiske parlamentsmedlemmer i parlamentet. En arabisk dommer sidder i landets højeste domstol. En araber er overlæge på et førende hospital; en drusisk araber kommanderer en brigade af den israelske hær, andre arabere står i spidsen for universitetsinstitutter. Arabiske og jødiske babyer kommer til verden på de samme fødestuer, forløst af de samme jordemødre. Jøder og arabere rejser i de samme tog, taxaer og &ndash; ja &ndash; busser. Universiteter, teatre, biografer, strande og restauranter er åbne for alle.Vel udsættes israelske arabere for diskrimination. Deres landsbyer får ikke samme andel i udviklingsstøtte. De diskrimineres på arbejdsmarkedet. Deres lavere optag på videregående uddannelser indvirker negativt på beskæftigelses- og indkomstniveau. Jøder fra verden over har ret til at indvandre til Israel &ndash; arabere har ikke en sådan ret.Ulighedsskabende er det forhold, at de fleste israelske arabere ikke gør militærtjeneste. Det sparer dem ganske vist for tre års obligatorisk &ndash; og farlig &ndash; værnepligt for mænd (to år for kvinder) og for pligten til at stille som soldat af reserven (der fortsætter ind i 40-års-alderen), men betyder også, at de foreholdes de økonomiske og sociale goder, som er knyttet til værnepligten.I Sydafrika under apartheid derimod var hverdagslivet i alle aspekter underlagt forskelsbehandling ved lov. Sorte sydafrikanere havde ikke stemmeret. Deres hudfarve bestemte, hvor de blev født og levede, deres job, uddannelse og hvilke busser, tog, taxaer, ambulancer, parkbænke, toiletter og strande de kunne bruge. Den bestemte også, at de kun kunne gifte sig med &rsquo;racefæller&rsquo;, og på hvilke kirkegårde, de skulle begraves.Israel er ikke i nærheden af noget sådan. Det israelske samfund kan forandres politisk og folkegrupper, der føler forurettelse &ndash; f.eks. jøder af etiopisk oprindelse &ndash; har ret til at protestere. Der findes ingen apartheid i &rsquo;selve Israel&rsquo; forstået som staten bag den grønne linje efter seksdageskrigen i 1967.Besættelse og tyranniPå den besatte Vestbred, som Israel først ønskede som bufferzone med eventuelle nye angreb fra Jordan, er bosættelser opført i stort tal. Her bor nu 400.000 jøder, hvortil kommer yderligere 200.000 i Østjerusalem. Mange israelere er imod bosættelserne, men de nyder politisk og økonomisk støtte fra israelske regeringer.Besættelsen indebærer tjekpoints, natlige razziaer og anholdelser og drab, og administrative grusomheder i reguleringen af de derboende palæstinenseres liv. Palæstinenserne modstår og kæmper tilbage. De angriber både soldater og bosættere og har undertiden undergravet deres egen moral gennem selvmordsbomber mod civile.Dette er besættelse og tyranni. Det er forkasteligt og bør ophøre. At blande det sammen med &rsquo;apartheid&rsquo; giver ikke desto mindre et fordrejet billede af, hvad konflikten drejer sig om.Vestbreddens palæstinensere er ikke israelske statsborgere. De skal have tilladelse til at krydse grænsen, og 92.000 rejser lovligt ind i Israel for at arbejde hver dag. De passerer gennem en sikkerhedsbarriere, der er delvis mur, men mest hegn. Selv om den først var tænkt som foranstaltning til at holde selvmordsbombere ude, har Israel snoet barrierens linjeføring for at erobre ny jord fra palæstinenserne. Forkasteligt og destruktivt, men at kalde barrieren for en &rsquo;apartheidmur&rsquo;, er usand propaganda.Benjamin Pogrund er sydafrikansk-israelsk journalist&copy; The Guardian og InformationOversat af Niels Ivar Larsen
