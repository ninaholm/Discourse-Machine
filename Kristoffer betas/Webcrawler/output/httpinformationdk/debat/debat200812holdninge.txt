Holdninger eller kundskab

Center for Seksualitetsforsknings konference om prostitution var ikke en konference, hvor der skulle udveksles politiske holdninger.

SF's ligestillingsordfører Pernille Vigsø Bagge mener i et læserbrev i Information (1. dec), at Center for Seksualitetsforsknings konference om prostitution d. 1-2. december er "en ren propagandakonference i videnskabelige fåreklæder". Jeg har via Kristeligt Dagblad forstået, at hun mener, hun selv skulle have været inviteret som oplægsholder sammen med Mette Frederiksen og Reden.Det er rigtigt, at de ikke blev bedt om oplæg. Grunden er den ganske enkle, at vi ikke har afholdt en konference, hvor man skulle udveksle politiske holdninger. Konferencens formål har været at afprøve, om kriminaliseringstilhængernes argumenter er holdbare i lyset af viden og kundskaber, samt at drøfte andre muligheder end kriminalisering.Derfor har vi kun bedt folk med ekspertkendskab til disse emner om at holde forelæsninger og oplæg. Det er vigtigt, at politiske beslutninger træffes på et så kvalificeret grundlag som muligt; og her har forskningsinstitutioner en forpligtelse.Uoplyst stemplingEfter afholdelsen af konferencen kan vi konkludere, at en lang række af kriminaliseringstilhængernes argumenter ikke holder for en ekspertkyndig analyse.Det er ikke rigtigt, at man er nødt til gå ind for kriminalisering, hvis man ønsker at fremme ligestilling mellem kønnene og modvirke kvindeundertrykkelse. Der er ikke sagligt begrundet, at den danske diskussion centrerer om den svenske kriminaliseringsmodel og ikke i lige grad forholder sig til de anderledes modeller, man har indført i f.eks. Tyskland, Holland, Belgien, Spanien, England og New Zealand. Der er intet belæg for påstanden om, at alle eller flertallet af prostituerede i Danmark er ofre eller syge. Det er ikke korrekt, at international ret i FN eller EU kræver, at Danmark indfører kriminalisering. Det er ikke rigtigt, at flertallet af immigrerede sexarbejdere er ofre for 'kvindehandel', tværtimod er de handlende snarere end handlede.Det er interessant, at Pernille Vigsø Bagge er i stand til at stemple en ekspert-konference som propaganda, før den overhovedet var begyndt. Det tyder på nogle særlige evner, først og fremmest en udpræget modvilje mod at lytte til viden og lade sig oplyse.Men politik er ikke troværdig, hvis den bygger på uoplysthed.Man kan håbe, at andre politikere fra andre partier har en anden holdning, der også er parat til at lade sig efterprøve ud fra saglige kundskaber.
