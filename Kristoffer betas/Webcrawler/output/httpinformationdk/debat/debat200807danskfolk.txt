Dansk Folkeparti svækker ytringsfriheden
Støtter Dansk Folkeparti egentlig op om ytringsfriheden ved at overholde de elementære etiske og politiske spilleregler for god tone f.eks. i tørklædedebatten?
Morten Messerschmidt og hans DF-kolleger gør nar af minoriteter, så vi ikke opfatter dem som reelle retssubjekter, mener dagens Synspunkt-skribent, Johan Thorendahl.


 Ytringsfriheden har længe stået højt på dagsordenen. Først under muhammedkrisen, og så under den aktuelle debat om tørklæder i dommerembedet. 
Dansk Folkeparti (DF) har pt. en central position, dels fordi partiet danner det parlamentariske grundlag for regeringen, og dels fordi partiet er specialiseret i at anvende politisk spin til at udgrænse og marginalisere danskere af muslimsk herkomst. 
Hvorfor er ytringsfriheden egentlig fremhævet i DF's principprogram, når den politiske praksis synes at dementere påstanden?
DF og ytringsfriheden
Under muhammedkrisen fik ledelsen i DF hurtigt afsagt dommen "landsforrædere" over både Det Islamiske Trossamfund og over alle andre, der var uenige med partiet. Statsministeren hjalp også med at "skille fårene fra bukkene" i forsøget på at rense ud i den offentlige meningsdannelse. Og snart kunne man så høre hele partitoppen i DF hyle op om ytringsfriheden, der skulle beskyttes med liv og lemmer. 
Her er tale om dobbeltmoral, fordi DF på den ene side scorer point, fordi vi alle sammen rigtig nok skal have lov til at ytre os, men samtidig laver et selvmål, fordi de jo slet ikke ønsker at dele ytringsfriheden med muslimer.
Hvad nytter det med andre ord, at alle skal have del i den såkaldte 'formelle ytringsfrihed', når DF samtidig indskrænker muslimernes reelle mulighed for at ytre sig, altså den 'substantielle ytringsfrihed'? 
Det gør de jo i partiet med retoriske kneb og en bred frontlinje af mediemanipulationer i deres politiske spin. 

$SUBT_ON$Svækket ytringsfrihed

Den lige mulighed for at gøre sine synspunkter gældende, den såkaldte substantielle ytringsfrihed, forringes også voldsomt, når partiet konstant iscenesætter hanekampen mellem 'os' etniske danskere i majoritetskulturen og 'de andre' - muslimerne.

Og når nu minoritetsgruppen ikke råder over et politisk taleorgan, som kan aflønne folkevalgte medlemmer og har samme aggressionspotentiale og sendetid i tv som DF, så er det jo så som så med den lige ytringsmulighed for begge parter.

DF stikker så næste kæp i hjulet på den substantielle ytringsfrihed med deres påstand om at have hele den danske folkekulturs værdier i ryggen. I en meget kontant retorik mener de at eje patentet på 'danskhed'. Det indebærer truslen om eksklusion for minoritetsgrupper fra det gode selskab, så muslimer må være særlig påpasselige og opføre sig pænt eksemplarisk i paneldiskussioner på tv. Særlig agtpågivende må de være, når de møder dem, vi kan betegne som DF's professionelle verbale tæskehold først og fremmest anført af Pia Kjærsgaard. Den verbale strategi bygger, når den er mest effektiv, på at (for)dreje alt det, en f.eks. muslimsk kvinde lige har sagt, for at bruge det mod hende selv. 

$SUBT_ON$Mistillidens censur
Partitoppen i DF begrænser også en muslims mulighed for at få sit budskab igennem ved at udøve det, man kan kalde for mistænkeliggørelsens - eller mistillidens - censur.
Mens partimedlemmer på den ene side slår til lyd for pænhedens takt og tone, er de overraskende tonedøve, når en muslim forsvarer sig. 
Vi kender den lidt selvfede ironi i DF, dengang partiet lagde en tegning af Muhammed som pædofil ud på partiets hjemmeside.
Det var nok heller ikke uden ironi, at Morten Messerschmidt for nylig fremsatte forslag om, at alle sikher - der er tilhængere af indisk religion, hvor man bærer turban - skulle tvinges juridisk til at tage turbanen af og en styrthjelm på i trafikken, når de kørte frem og tilbage mellem bopælen og andre destinationer.
Der opstår her et alvorligt etisk dilemma, fordi ironien på den ene side giver partiets medlemmer anledning til at trække lystigt på smilebåndet, og på den anden side medfører, at mange partimedlemmer ikke længere opfatter sikhens forsvar af privatlivets fred som et sagligt anliggende. 
Med snigende virkning svækker latteren nemlig opfattelsen af 'den anden' som et seriøst retssubjekt, der ytrer sig. Én man griner af, kan man jo ikke tage helt alvorligt, når han udtaler sig. 
Førhen har jødevitser som bekendt været medvirkende til at afklæde hele befolkningsgrupper for deres status som reelle retssubjekter og marginaliseret dem i forhold til en idealiseret urbefolkning med højstatus i Tyskland.
Den Store Bastian

Partiet danner det parlamentariske grundlag, hvilket tilsyneladende har fået ledelsen til at tro, at den har parlamentarisk ret til at udøve en slags meningstyranni i Danmark, der ikke tåler megen modsigelse a propos ytringsfrihed. Siger man alligevel imod, bliver man nærmest pr. automatik beskyldt for at være enten "landsforræder" eller at gå terroristernes ærinde! 

DF's strategi med at udpege meningsafvigere og lave klapjagt på dem med slemme beskyldninger fik Uffe Ellemann-Jensen at føle under Muhammedkrisen, fordi han kritiserede regeringens førte politik over for de muslimske ambassadører.

Samme tur i den indirekte censurs vridemaskine har Bertel Haarder lige været igennem, da han først forsvarede beskrivelsen af Danmark som et "flerkulturelt" land i en vejledning til HF. Men så kom 'Den store Bastian' anstigende fra DF og lod Bertel dyppe i blækhuset! 
 land.

DF slog fast, at muslimer er "usynlige" i det offentlige rum - ingen synlige religiøse fester eller store moskeer i gadebilledet. Derfor skal de ikke tælles med i kulturen, mente DF. Danmark er altså højst et multietnisk
Her måtte en trængt Bertel Haarder bøje sig og give dem ret. Regeringen skal jo bevare sit parlamentariske grundlag, også selv om debatten bliver ført med hård hånd af DF.
Selv om partitoppen i DF giver offentligt udtryk for sin støtte til ytringsfriheden, indskrænker DF i praksis helt bevidst den såkaldte 'substantielle ytringsfrihed'. Partiet bruger sin status som regeringens parlamentariske grundlag til at forstyrre en saglig debat om integration, fordi partiet er antimuslimsk, hvilket gruppeformand Kristian Thulesen Dahl bekendte i en udtalelse til Ritzau for nylig. 
Johan Thorendahl er cand. mag. religionsvidenskab/kunst-historie og seminarielektor.

