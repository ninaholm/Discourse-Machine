Lærerne betaler gildet



Lærerne har brug for støtte og opbakning for at kunne skabe den bedst mulige undervisning.Derfor har vi glæde af psykologer, skolesocialrådgivere, tale-hørelærere og mange andre dygtige specialister.Når borgmester Anne Vang i det netop indgåedeBudget 2012i Københavns Kommune har fået afsat et tocifret millionbeløb til at forsyne hver folkeskole i hovedstaden med en pædagog, kan vi godt se ideen. En pædagog kan da være med til at hjælpe med at løse konflikter, hvor det brænder på.Men man kunne jo også have valgt, at de veluddannede og velfungerende AKT-lærere, der i forvejen er på skolerne og gør et rigtig godt stykke arbejde, fik mere tid.Desværre er det sådan, at lærernes evne til at håndtere de socialpædagogiske udfordringer miskrediteres fra politisk hold. Lærerne er nemlig ikke kun 'allerbedst til at undervise og fremme elevernes læring'.Men de har faktisk også det, der i fagsproget hedder relationskompetence. Det vil sige, at de er i stand til skabe en god kontakt til den enkelte elev og hele klassen. Man kunne altså lige så godt have valgt at ansætte en lærer mere.Ingen ekstrabevillingDet afgørende problem med dette nye initiativ er imidlertid, at det er lærerne, der betaler for pædagogerne. For der er ikke tale om en ekstrabevilling.Mens eleverne strømmer til de københavnske folkeskoler  der kommer 400 flere hvert år  er lærerstaben de sidste to år reduceret med betydelig mere end 200. De skal altså betjene en børnegruppe der er vokset med 800 børn.Tilsvarende skal en besparelse på op mod 35 millioner kroner på lærernes arbejdstid, der betyder yderligere 75 færre lærere, finansiere forbedringer på skoleområdet.Undervisningen får forringede forhold, og det kan jo umuligt være med til at forbedre fagligheden.Som lærerforening ser vi frem til den dag, hvor der skabes forbedringer, uden at vi endnu engang skal betale gildet, mens politikerne med borgmester Anne Vang i spidsen praler med forbedringer, der sker på bekostning af lærernes vilkår for at udføre deres arbejde bedst muligt.Jan Trojaborg, formand for Københavns Lærerforening
