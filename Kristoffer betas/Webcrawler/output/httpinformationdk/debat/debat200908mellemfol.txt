Mellemfolkelig forfatter



 Niels Barfoed bragte her i Inf. den 17. august et højaktuelt indlæg vedrørende den oprørende behandling af irakerne i Brorsons Kirke.
Jeg vil hermed erklære mig fuldstændig enig med ham samt tilføje nogle personlige betragtninger. Jeg er i tidens løb af og til blevet benævnt en ’folkelig’ eller ligefrem ’folkekær’ forfatter. Og det har jeg da følt mig lidt smigret af.
Men i den nuværende situation, hvor over 60 pct. af den danske befolkning bakker op om razziaen i Brorsons Kirke, må jeg på det skarpeste give afkald på disse betegnelser. Jeg foretrækker at blive benævnt ’mellemfolkelig’ forfatter. (Bl.a. fordi jeg er blevet oversat til mere end tyve sprog).
Lad mig runde af med et par slutstrofer af mit digt H.C. Aandersens Land, 1985:
Danmark
mit skulende land
bliv voksent og stort
slå øjnene op
slå armene ud
så vi kan rette ryggen
ved at tilhøre dig
Danmark
gør dig ikke mindre end du er
udgør
udfyld din del af verden
gøre vores skam til skamme
at vi kan forny dit ry

