SF-ordfører: Godt at Enhedslisten holder liv i debatten
Det ændrer næppe regeringens kurs, at Enhedslisten på ny vil diskutere finansskat, gebyrfrie bankkonti og lempelse af dagpengeregler med regeringspartierne, men SF’s arbejdsmarkedsordfører siger dog, at ’der kan komme noget godt ud af det’
’Det er jo ikke altid, at man får vedtaget det, man foreslår,’ siger Enhedslistens Frank Aaen om sit partis seneste beslutningsforslag. ’Men så får man skubbet debatten videre i den rigtige retning, og det er jo det, politik går ud på. ’

Der kommer nok ikke meget ud af diskussionen, men regeringspartierne vil gerne tage de tre ømme punkter op, som Enhedslisten stiller beslutningsforslag om i Folketinget. Det gælder finansskat, retten til en gebyrfri konto i banken og også lempelser af dagpengeregler.SF&rsquo;s arbejdsmarkedsordfører, Sanne Rubinke, mener, at det giver mening at tage de tre emner op, selv om de har skabt splittelse mellem og i regeringspartierne.&raquo;Det kan være meget fornuftigt for os alle sammen, at vi får holdt liv i diskussionerne. Også selv om det er klart, at det til tider er mindre morsomt at diskutere forslag, som vi ikke kan blive enige om i regeringspartierne. Men dybest set har jeg ingen grund til at være utilfreds med, at Enhedslisten holder liv i debatten&laquo; siger hun.SF &raquo;skal få det bedste ud af, at der er nogen, som presser os&laquo;, siger hun, men dermed ikke sagt, at det nødvendigvis fører til nogen ændring i regeringens kurs.&raquo;For du kan sagtens finde dele af regeringspartierne, der synes, at der allerede er taget stilling til emnerne. Men nu diskuterer vi jo også med andre end os selv. Så jeg mener ikke, at der nogen grund til at tænke, at det ikke kan føre til noget godt&laquo; siger hun.Enhedslistens Frank Aaen mener at ane bevægelse i regeringens holdning til dagpengespørgsmålet:&raquo;Det er jo ikke altid, at man får vedtaget det, man foreslår. Men så får man skubbet debatten videre i den rigtige retning, og det er jo det, politik går ud på. På dagpengeområdet er der stor bevægelse i regeringens bagland, så man ikke bare lader folk falde ud af dagpengesystemet,&laquo; siger han.Ingen radikale ændringerPå regeringens holdning til finansskatten kommer der formentlig ingen ændringer, siger Nadeem Farooq, der er skatteordfører for Radikale.&raquo;Jeg ser ikke for mig, at vi ændrer holdning, for regeringen har en klar linje på det spørgsmål,&laquo; siger han.&raquo;Men hvis vores parlamentariske grundlag gerne vil diskutere finansskat, så tager vi gerne debatten én gang til. Vi har hele tiden sagt, at vi ikke har nogen hverken ideologisk eller sekterisk modstand mod en finansskat. Vi er bare bange for, at en finansskat kommer til at skade dansk økonomi langt mere, end de penge vi får ind via finansskatten.&laquo;&raquo;Men jeg har hele tiden sagt, at hvis der kommer nye forslag fra EU-Kommissionen, som kan eliminere de forventede skadeseffekter, så ser vi gerne velvilligt på en finansskat. Men det har jeg ikke set endnu, så jeg er klar til at gentage de samme argumenter mod en finansskat i EU,&laquo; siger han.Om retten til en gebyrfri konto i banken, siger erhvervsordfører Benny Engelbrecht (S), at der allerede er nedsat en arbejdsgruppe under erhvervs- og vækstministeriet til at kigge på mulighederne, og at EU lige nu har lovgivning i støbeskeen.&raquo;Der er meldt ud fra statsministerens side, at vi helst vil undgå at lovgive på det her område, men omvendt er det jo klart, at vi bliver nødt til at sikre os, at et eventuelt EU-direktiv bliver implementeret i dansk lovgivning,&laquo; siger han.&raquo;Men jeg kan godt forstå Enhedslistens behov for at komme med udmeldinger, så de kan score lidt letkøbte point. Sådan er det jo, når man ikke er regeringsparti, så kan man tillade sig at baske med de mere ideologiske ører,&laquo; siger han.
