FOLK



 Tricky Dick
For 55 år siden vistes den første tv-debat mellem to amerikanske præsidentkandidater, Nixon og John F. Kennedy. Siden har vi vidst, at valg kan tabes ved kejtet kropssprog og et svedigt fjæs. Ej heller hjælper små cykelhjelme.
Fidel Castro
I 26. september 1960 var også på andre måder epokegørende. Dén dag holdt Cubas Fidel Castro den længste tale i FN’s generalforsamlings historie: 4 timer og 29 minutter. Hvem skal nogensinde kunne overgå dette?
Fidel Castro
II Synd at dræbe et for tiden så populært Facebookmem, men nej: Castro sagde aldrig: ’USA vil først genoptage de diplomatiske forbindelser med Cuba, når det får en sort præsident og verden en latinamerikansk pave.’
Pave Frans
Ej heller kan det rygte bekræftes, at 43 procent af USA’s republikanere nu skulle tro, at paven er hemmelig muslim, efter at han har talt for, at USA skal omstille grønt, omfordele socialt og legalisere sine immigranter.

