Kontroversiel svensk digter skaber igen debat
Athena Farrokhzad kickstartede den danske Yahya Hassan-debat, da hun i vinter spurgte, om ikke Yahya Hassan skulle have censureret sig selv. Nu anklages hun for at opildne til revolution i svensk radio
Athena Farrokzhads udtalelser er endnu en gang blevet genstand for intens debat i Sverige.

Voldsforherligende&laquo; og med &raquo;totalitære tendenser&laquo;. En fremtrædende politiker fra partiet Moderaterna har sågar smidt sit fjernsyn ud, så han slipper for at betale licens. Det er blot nogle af reaktionerne fra det borgerlige Sverige på digteren Athena Farrokhzads optræden som såkaldtsommerpratarpå svensk P1.ProgrammetSommerpå P1 overgiver hver dag i juni, juli og august mikrofonen til både kendte og ukendte svenskere, der selv vælger, hvilket tema de vil snakke om. Et meget prestigefyldt hverv, der før har givet anledning til kontroverser. F.eks. da Sveriges Radios mellemøstkorrespondent Cecilia Uddén i 2011 overtog mikrofonen og spillede en sang, hendes sønner havde skrevet. &raquo;Vi spytter på Sverigedemokraterna&laquo; hed den, og den indbragte programmet 32 anmeldelser til det svenskeGranskningsnämnden, der kontrollerer, om indholdet i svensk radio og tv følger gældende regler. Det antal har Athena Farrokhzad med 70 anmeldelser dog for længst overgået.Farrokhzad havde på forhånd proklameret, at hun i sin taletid ville kompensere for den &raquo;upartiskhed, som det lykkes Sveriges Radio at oppebære&laquo;. Det gjorde hun ved at tale om racisme, klassekamp og politisk vold. Her fik hun bl.a. forsvaret de svenske venstreorienterede, der for tiden sidder fængslet i Malmø, anklaget for drabsforsøg efter at have været klammeri med svenske nynazister.Skyd dem i nakkenDet var dog særligt ét element i den 90 minutter lange radioudsendelse, der fik svenske borgerlige op af campingstolene. Nemlig afspilningen af et cover af det svenske punkband Ebba Gröns nummer &raquo;Beväpna er&laquo;. Sangen anklages for at være voldsforherligende, fordi de første to strofer handler om hadet til borgerligheden og kongehuset, hvorefter der i et senere vers synges &raquo;ja, de tåler lidt bly i nakken&laquo;.Det fik Gunnar Axén fra Moderaterna til først at smide sit fjernsyn ud og dernæst at anklage Farrokhzad for at opildne til vold og andre lovovertrædelser, fordi hun ud over at spille gamle punksange også tilskynder folket til at gemme flygtninge og omstyrte nationalstaten.&raquo;Den type musik er i allerhøjeste grad uegnet til at spille i public service. At opfordre mennesker til at skyde andre i nakken hører ikke hjemme i radioen,&laquo; siger Axén til SVT Nyheter.Axén står ikke alene med sin kritik. Radioprogrammet har givet genlyd i svenske medier, og i Dagens Nyheter spørger lederskribent Håkan Boström f.eks., hvordan det mon havde set ud, hvis Sveriges Radio i stedet havde inviteret en ung, radikal højreekstremist ind for at udlægge teksten om kulturkamp og truslen fra islam akkompagneret af hvid magtmusik. Et rent tankeeksperiment, for det var aldrig sket, konstaterer Boström og advarer mod den romantisk idé om den gode og retfærdige vold, der ifølge Boström er kernen i al ekstremisme.Anti-fascistisk vold er okayMen faktisk kunne det have været endnu værre. Daniel af Klintberg, underholdningschef på Sveriges Radio, fortæller til SVT, at han gennemgik programmet med Athena Farrokhzad, inden det blev sendt, og fik hende til at omformulere bestemte passager. &raquo;Ja, der findes dele, som Athena efter diskussioner har formuleret om. Hvis ikke vi var blevet enige om det, havde hun ikke sendt sit program,&laquo; udtaler han.Athena Farrokhzad har senere fortalt om sin oplevelse med programmet til den feminististiske og antifascistiske blog Rummet. Her siger hun bl.a., at hun ville ønske, hun kunne tale i radioen hver dag. &raquo;Det var overfedt. Jeg ville ønske, at jeg havde den mulighed hver dag. At jeg vågnede om morgenen, gnubbede øjnene, satte morgenrocken på og begyndte at tale om livet i det her lortesamfund, og at vi må bevæbne os og så videre (...)&laquo;Endvidere fortæller hun, at hun forholder sig ambivalent til overhovedet at optræde i borgerlige medier.&raquo;Ofte tænker jeg, at de synes, jeg er bedårende, når jeg gang på gang siger, at jeg hader dem, eftersom de jo nemt kan gennemskue, at det er deres institutioner og hænder, som har formet mig, at poesi og litteraturkritik er så meget mindre truende for dem end f.eks. hiphop. Men jeg forsøger at anvende herskernes værktøj til at rive herskernes hus ned, mens jeg stadig står i det,&laquo; siger Farrokhzad til Rummet, inden hun konstaterer, at hun jo udgiver bøger på det store forlag Bonnier, skriver for Aftonbladet og i grunden arbejder meget inden for magtens hjerte, men derfor finder det livsvigtigt &raquo;at anvende pladsen til at fortælle om vores kamp frem for at ødelægge magtens hjerte&laquo;.Mens Gunnar Axén har kørt sit tv på lossepladsen, er det dog ikke alle, der frygter en sensommerrevolution i kølvandet på Farrokhzads radiooptræden. I avisen Sydsvenskan kalder kulturkritikeren Mona Masri programmet for &raquo;et mesterværk&laquo; og roser Farrokhzad for at tage verdens problemer på sig og tale om strukturel racisme og landegrænser i stedet for at tage den nemme udvej og tale om poesi og kærlighed.I Aftonbladet vender Petter Larsson kritikken mod de borgerlige, der er blevet vrede over Farrokhzads radioprogram: &raquo;Gaderne brænder i Gaza, kvinder mishandles pga. af deres køn, indvandrere pga. af deres hårfarve, fascismen mobiliserer i Europa. Og en poet forsøger at mane til modstand, inden det er for sent. Men de professionelle politiske kommentatorer vil hellere, med en Brecht-parafrase, tale om en 35 år gammel punksang.&laquo;Men hvor seriøst skal man så tage radioprogrammet? Seriøst, hvis man skal tro Athena Farrokhzad. Ikke så seriøst, hvis man skal tro underholdningschef Daniel af Klintberg, som mener, at Ebba Gröns punksang nærmest er en del af svensk kulturarv og teksten derfor ikke skal tolkes bogstaveligt. &raquo;At man skal skyde borgerligheden er en metafor for det etablerede,&laquo; som han siger til Dagens Nyheter.Athena Farrokhzad er aktuel med digtsamlingen &rsquo;Vitsvit&rsquo;, der udkommer på Gyldendal til august
