Dan blandt danere
Eller vendekåben Jørgensen blandt de stålsatte?


Næppe havde Information i fredags ladet den nye fødevareminister, socialdemokraten Dan Jørgensen introducere med bl.a. disse anbefalinger fra Enhedslistens Per Clausen: »Det er meget positivt, at Helle Thorning har valgt at udpege en fødevareminister, som indtil nu har prioriteret hensynet til miljø og dyrevelfærd højt,« og Verdensnaturfondens, WWW’s klima- og miljøchef John Nordbo: »En politiker der vil noget« – før den miljøbegejstrede og dyrevelfærdsvenlige på Jyllands-Postens hjemmeside kunne læse følgende:»Fødevarebranchen: Dan Jørgensen pakker retorikken væk – Den nye fødevareminister kommer til at pakke sine private holdninger væk i sit nye embede, lyder det fra fødevarebranchen. For en måned siden blev den daværende fødevareminister Karen Hækkerup (S) klappet ned fra talerstolen på delegeretmødet i landbrugets brancheorganisation, Landbrug &amp; Fødevarer (L&amp;F). På få måneder var det lykkedes den nybagte minister at skaffe et næsten historisk godt forhold mellem regeringen og landbruget. På årsmødet kaldte hun forsamlingen for »verdens bedste landmænd«, og formand Martin Merrild erklærede sig »nærmest målløs« over ministerens melding om, at det har absolut topprioritet for regeringen at forbedre landbrugets vilkår. Helt så nemt bliver det nok ikke for den nye fødevareminister Dan Jørgensen (S), der tiltræder med et ry som en EU-hardliner inden for dyrevelfærd og er en indædt kritiker af landbrugets produktionsformer. Martin Merrild tror dog, at Dan Jørgensen hurtigt vil indse, at han kommer til at pakke sine private holdninger væk.«Kæreste er pelsmodelMens man samme fredag eftermiddag på dagbladet BT’s hjemmeside kunne studere denne opsats:»Ny minister ville forbyde pelsavl: Kæresten er pels-model – Dan Jørgensen var for få år siden stærkt i mod minkavl. Torsdag blev han minister, og forklarede, at han nu ikke længere vil forbyde avl af mink. Jørgensens unge modelkæreste er åbenbart enig i den holdning. I sommer arbejde hun nemlig som model for verdens største auktionhuse af minkpelse, Kopenhagen Fur. I 2009 ville Dan Jørgensen forbyde minkavl i hele EU. Anerkendelsen af, at det ikke er dyrevelfærdsmæssigt forsvarligt at avle mink, har spredt sig. Derfor regner jeg med at få opbakning til et totalforbud i hele EU, lød det fra Dan Jørgensen. Dan Jørgensens 179 centimeter høje kæreste, Sofie Jagert, optrådte i sommer på Folkemødet på Bornholm for Kopenhagen Fur. På Kopenhagen Furs hjemmeside kan man læse, at der alle dage under folkemødet gik ’fire flotte sild rundt på Folkemødet i forskellige pelse, og inviterer til en sildemad.’ Sofie Jagert udtalte ved den lejlighed, at de fire modeller oplevede en positiv stemning og masser af komplimenter. Vi oplever simpelthen sådan en positiv stemning, når vi går rundt. Alle folk komplimenterer vores pels. De er meget interesserede og også overraskede over, at Kopenhagen Fur byder på sild og øl til frokost, Sofie Jagert. Historien bag de fire sild skulle være, at minkene spiser sild, og så gik sildene/modellerne rundt i pels lavet af mink, forklarer en af de andre modeller på Kopenhagen Furs egen hjemmeside. Dan Jørgensen, som blev kåret til årets dyreven i 2012, har dog siden ministerudnævnelsen ændret holdning. Efter hans udnævnelse som minister torsdag, forklarede han til DR, at han har lagt ambitionerne om at forbyde minkavl på hylden. Jeg kommer ikke til at forbyde minkavl. Jeg kan ikke forbyde minkavl, siger Dan Jørgensen til DR. Sofie Jagert ønsker ikke at udtale sig om forholdet til Dan Jørgensen eller hendes modelarbejde for pelsproducenten. Men du kan se hendes modelbilleder her ’scoopmodels.com/models/women/sofie-jagert’. Dan Jørgensens pressesekretær oplyser, at ministeren ikke var kærester med Sofie Jagert på daværende tidspunkt. Derudover har han ingen kommentarer.«VendekåbeFulgt op dagen efter, i lørdags, af en BT-forside med et foto af »model-kæresten reklamerer for pels« og et endnu større kontrafej af den nye fødevareminister med billedteksten »Blev minister og dropper nu kritik af mink-avl: VENDEKÅBE«.Og for at det ikke skulle være løgn, blev den ifølge Enhedslisten så løfterige minister for landbruget m.m. så i går, mandag, fremhævet af TV2 som den, der netop lægger op til forlig med – Venstre: »Venstre er umiddelbart positivt indstillet overfor en række af de initiativer, regeringen netop har præsenteret i deres vækstplan for den danske fødevarebranche. Venstre tager godt imod en mere intelligent miljøregulering og bedre lånemuligheder for landbruget. Der er i den grad grund til at kvittere for, at Dan Jørgensen nu også har indset behovet for at producere flere fødevarer – ikke færre, skriver Jens Rohde, der sidder i Europa-Parlamentet for Venstre, i en pressemeddelelse. Jens Rohde har dog ikke kun ros til ministeren og det nye udspil. Han efterspørger en såkaldt konkurrencegaranti. En sådan garanti er helt nødvendig, hvis vi skal afbøde de negative konsekvenser af EU’s budget og landbrugsreform, som regeringen selv har stået fadder til. ... Ifølge finansredaktør på TV 2 Finans, Ole Krohn, forventer regeringen at vedtage vækstplanen med de borgerlige. Det er helt klart den højre side af Folketinget, der er sigtet for regeringen. Og umiddelbart vil jeg vurdere, at man godt vil kunne nå til enighed om en aftale, siger Ole Krohn.«På Informations webside kan studeres indlæg i den grad for og imod Per Clausens og John Nordbos oprindelige forventninger til – vendekåben? (Blandt de jo ellers åh så stålsatte danere)?Eller til den, der ikke vil bruge sin egen idealisme som suttekluds-erstatning for trods alt at yde noget i den trods alt rigtige retning, når lejlighed byder sig.Eller hvad Dan Jørgensen nu ellers vil vise sig at være for en.&nbsp;
