Det er vores børn, ikke statens



Det, jeg hører Anne Vang sige i sitindlæger, at fordi integrationen af fremmede i Danmark ikke har virket, skal vi forsøge at løse det ved at velfungerende familier holder op med at lave de velfungerende aktiviteter (madpakke og lektiehjælp) samtidig med, at der skældes ud på dem, der ikke opdrager, og børnene tages væk fra alle forældre i form af længere skoledage. Hun skriver bl.a., at folkeskoler skal sørge for mad, at ressourcestærke elever kan hive de knap så ressourcestærke op, og lektielæsningen skal ske på skolen.Børnenes vej formes af hjemmets tilstand. Mor og fars forventning, opbakning og opmuntring i børnehave og indskoling nærer aspirationen til at lære og deltage. Hvis den mangler, vil skolen kunne trække eleven i en retning. Hvis den er der, vil skolen fortsætte en positiv udvikling.For mit eget vedkommende er madpakkesmøring til de to skolepiger på seks og otte år en fornøjelig pligt, hvor jeg har mulighed for at tale med dem, om hvilken mad de kan lide, lave pakken, så den indeholder små overraskelser, og modtage feedback i form af en enten spist eller ikke-spist tilbagelevering af kasse. Som forælder giver det mig en høj grad af involvering i mine børns dagligdag.Jeg vil samtidig hævde, at det er mit ansvar og min pligt, at mine børn får sund mad med i skole, og jeg er imod madordninger. Giv pengene til skolen i stedet for, så de kan købe mad til børn der ikke har forældre, der laver ordentlige madpakker.For mange svage i en klasseAnne Vang mener, at de ressourcestærke altid hiver de svageste med op. Det gør de kun så længe de såkaldt svageste ikke udgør en for stor minoritet, og slet ikke hvis de udgør en majoritet. I en klasse med 25 elever kan man måske rumme tre-fem svage, ikke 10.Lektielæsning er også et sted hvor ressourcestærke forældre fortsat vil give deres egne børn et forspring. Selv en ni timers skoledag vil ikke kunne forhindre en forælder i at læse lidt ekstra, eller regne et par regnestykker med poderne. Heldagsskolen er et godt tiltag for de svageste elever, der ikke modtager hjælp hjemme.Men det kommer ikke til at fjerne uligheden. Anne Vang gentager nogle konservative dyder, og det er fint. Forældre er dog hverken dumme eller hjerteløse, men tænker først og fremmest på, hvad der er bedst for netop deres barn. Meget få tillader, at deres egne børn bliver overleveret til staten for at løse større systemiske problemer som f.eks. Indre Nørrebros store søgning til privatskoler. Hvis man er fortvivlet over, at forældre tænker på eget afkom først, må man blive mindet om, at børnene tilhører forældrene – ikke staten.
