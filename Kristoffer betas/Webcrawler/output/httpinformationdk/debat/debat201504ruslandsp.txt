Rusland splitter stadig EU
Det en udbredt holdning i de sydeuropæiske lande, at det polske EU-formandskab lider af russofobi og overser de trusler, der er vigtigst for sydeuropæerne: flygtningestrømmene fra Nordafrika og fra islamisk fundamentalisme. Alt imens er konflikten i Ukraine frosset fast


EU har det svært for tiden: Grækenland og Rusland udgør hver på deres måde meget store udfordringer. Konflikten i Østukraine er frosset fast, og sanktionerne mod Rusland ved at falde fra hinanden.EU&rsquo;s præsident, Donald Tusk, holder sig stort set væk fra Grækenland og eurokrisen, og i en analyse i den polske avis Gazeta Wyborcza bliver Tusks første måneder på EU-præsidentposten betegnet som &raquo;slappe&laquo; og &raquo;svage&laquo;.Men Tusk har faktisk sat sit tydelige polske mærke på de godt 100 dage, han har været i jobbet, når det gælder Rusland og energiunionen. Over for Rusland har Tusk (og Polen) stået for en hård linje, og derfor har Rusland forsøgt at isolere Tusk, hvilket også er lykkedes ganske langt. Men det kniber med sammenholdet i EU, når det gælder Rusland-politikken, og det passer naturligvis Vladimir Putin godt.Splittelsen i EU om det russiske spørgsmål understreges af, at Cypern og Italien har indgået aftaler med Rusland, og at Spaniens og Ruslands udenrigsministre har holdt et møde, som Tusk netop har betegnet som et russisk forsøg på at så splid i EU. Og Grækenland fører konsekvent en utilsløret prorussisk linje.Forretninger med russerneDet en udbredt holdning i de sydeuropæiske lande, at Polen og andre tidligere kommunistiske lande i Øst lider af russofobi og overser de trusler, der er vigtigst for sydeuropæerne: frem for alt flygtningestrømmene fra Nordafrika og fra islamisk fundamentalisme. Italiens Matteo Renzi indgik under sit besøg i Moskva for nylig &ndash; der i øvrigt fandt sted omkring årsdagen for den russiske annektering af Krim &ndash; ganske vidtgående økonomiske aftaler med Putin ved at oprette en russisk-italiensk investeringsfond på en milliard dollar. Under besøget i Moskva skal Renzi desuden have forsøgt at få russisk accept af en militær intervention i det urohærgede Libyen, der i italiensk optik udgør et langt væsentligere sikkerhedsproblem end situationen i Ukraine.Spaniens relation til RuslandItalienerne står ikke alene, når det gælder forretninger med russerne. Aktierne i den russiske lastbilfabrik Kamaz steg således med 50 procent, da tyske Daimler indgik en større samarbejdsaftale og købte 10 procent af aktierne i Kamaz.Spanien handler meget lidt med Rusland, men er ramt af faldende russisk turisme, så når det gælder Rusland, ønsker Spanien frem for alt fred.Den polske journalist Piotr Kowalczuk har desuden peget på, at antiamerikanisme også spiller en rolle i den bløde spanske politik over for Rusland.Modsætningsforholdet mellem Polen og de sydeuropæiske EU-lande understreges af Tusks kølige forhold til EU&rsquo;s udenrigsminister, italieneren Frederica Mogherini, der i løbet af de seneste 100 dage er kommet med flere forskellige udspil til en ny EU-naboskabspolitik og en ny og mere &raquo;realistisk&laquo; politik over for Rusland. Tusk skal gentagne gange have forsøgt at ændre tekster og gøre Mogherinis udspil mindre ruslandsvenligt.EU&rsquo;s afmagt er åbenlysRegeringen i Kijev kan konstatere, at lysten til at fortsætte sanktionspolitikken og Den Kolde Krig er til at overse i EU &ndash; også uden for Sydeuropa. Godt nok er det besluttet at sende vestlige militærrådgivere til Kijev, men beslutningerne om afsendelse af regulære våben og flere økonomiske sanktioner er udskudt.Kijev er mildt sagt ikke meget for at forhandle med separatisterne om indholdet i det regionale selvstyre i Donetsk og Lugansk og grænsekontrollen, som forudsat i Minsk II, da de betragter dem som terrorister. Og separatisterne er ikke meget for at afholde frie valg under Kijev-regeringens kontrol. Dertil kommer den miserable økonomi. Godt nok stod Donbass-regionen før Maidan-oprøret for 16 procent af landets BNP og 25 procent af eksporten, men regionen var (og er) alligevel en stor udgift for det ukrainske statsbudget: I 2013 var udgifterne godt 12 milliarder kroner mod knap fem milliarder i indtægter. Derfor fører regeringen i Kijev de facto en fastfrysningspolitik over for den østlige region. Målet er at mindske den destabiliserende virkning fra Øst på den centrale og vestlige del af Ukraine. Her er borgerne utilfredse og kun lidt indstillet på at ofre flere ressourcer og flere liv på at erobre og genopbygge Donbass.I bedste fald må vi indstille os på en hybridfred, sådan som vi har set det på Balkan. EU&rsquo;s afmagt er åbenlys. Hvad følgerne heraf bliver for EU&rsquo;s fremtidige politik over for Ukraine og Rusland, ved vi ikke.Afspænding og partnerskab med Rusland får vi ikke, men hvilken ruslandspolitik skal vi føre? Er der overhovedet tale om en kold krig? Og skal sanktionerne mod Rusland fastholdes, når regeringen i Kijev reelt handler ud fra fastfrysning og status quo?Rusland har skabt problemer for EU-samarbejdet siden Sovjetunionens undergang i 1991. De europæiske landes historiske erfaringer med Rusland er meget forskellige, derfor forskellig geopolitik og sikkerhedspolitik i EU. Dertil kommer &ndash; ikke at forglemme &ndash; tunge økonomiske argumenter.Søren Riishøj er lektor ved Statskundskab på Syddansk Universitet
