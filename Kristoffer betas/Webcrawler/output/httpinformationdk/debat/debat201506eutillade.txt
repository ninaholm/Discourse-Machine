Vil EU tillade blå miljøpolitik?
Den blå regering vil prioritere tvivlsomme vækstinitiativer frem for miljøbeskyttelse. Men hvad mange tilsyneladende har glemt er, at EU har regler på området, som vi i forvejen har svært ved at leve op til, og det bliver dyrt for Danmark at slække på miljøkravene
Nabotjek-rapporten konkluderede, at danske landmænd ikke har strengere miljøregler end landmænd i andre lande.

KRONIK &ndash; Det er en åbenlys bekymring, at et blåt regeringsgrundlag vil bane vejen for et miljøpolitisk opgør af samme kaliber, som vi så det efter valget i 2001. Mere gylle på markerne skal bane vejen for flere svin og flere arbejdspladser, mere byggeri ved kysterne skal hjælpe Vandkantsdanmark, og med liberalisering af planloven overlader man det åbne land og vores fælles frie kyster til markedskræfterne.Virksomheder &ndash; særligt landbruget &ndash; skal have lov til at forurene mere og dermed blive mere konkurrencedygtige i forhold til udlandet, så der kan blive skabt arbejdspladser i Danmark. Sådan har blå bloks rationale været før og under valgkampen. Derfor er det ikke urealistisk, at vi i den nærmeste fremtid vil se en lempelse af miljøbeskyttelsen i Danmark blive præsenteret som vækstinitiativer og forbedrede rammevilkår.Men en ting har været overset i valgkampen: Den danske natur- og miljøbeskyttelse er i høj grad bundet op på EU-regler og mål for miljøbeskyttelse. Der er derfor ikke frit slag i forhold til at lempe miljøbeskyttelsen. Der er regler. Det oplever Tyskland for tiden, hvor EU har en sag på vej om underimplementering af miljøregler. Holland er et andet eksempel, hvor staten har været nødt til at opkøbe områder med særlig sårbar landbrugsjord for at leve op til EU&rsquo;s regler.I Danmark står vi derfor over for en række centrale spørgsmål, som både medier og politikere må forholde sig til: Hvor mange &rsquo;vækstinitiativer&rsquo; kan der vrides ud af den i forvejen udvandede miljøbeskyttelse? Hvad vil det koste i fremtiden, hvis vi slækker på vores miljøbeskyttelse nu? Og vil der komme en regning fra EU på et tidspunkt?Gælden er voksetLandbruget har gennem de seneste år slået hårdt på, at man i Danmark er underlagt særligt hårde regler for miljøbeskyttelse. Det var baggrunden for, at Venstre, Dansk Folkeparti, Det Konservative Folkeparti og den nu forhenværende SR-regering i 2014 bestilte et såkaldt nabotjek, der skulle vise, om Danmark overimplementerer EU&rsquo;s såkaldte nitratdirektiv, der skal beskytte vandmiljøet mod forurening med kvælstof. Et udkast til rapporten, der er udarbejdet af COWI, blev i valgkampen beskrevet i Politiken.Danske landmænds vilkår er blevet sammenlignet med kollegers i Polen, Holland, Sverige, Frankrig og de to tyske delstater Niedersachsen og Slesvig-Holsten. Rapporten konkluderer, at danske landmænd ikke har strengere miljøregler end landmænd i andre lande.Problemet for dansk landbrugs evne til at tjene penge er i stedet den store gæld på svimlende 360 milliarder kroner. Gælden er vokset til en størrelse, så det er blevet en reel politisk magtfaktor, som kan tage livet af dele af den danske finanssektor, hvis den vælter. Derfor er det klart, at den politiske bekymring over situationen er til at tage at føle på i begge sider af folketingssalen.Samtidig bliver situationen ikke mindre kompliceret af, at EU-reglerne på området er uhyre vanskelige. For selv om nabotjek-rapporten konkluderer, at dansk landbrug samlet set ikke har strammere miljøregler end udlandet, så varierer kravene til produktion fra land til land. Hvordan kan det være?Direktiver gennemføres &ndash; eller implementeres &ndash; ved, at medlemslandene laver deres egne love for, hvordan det skal ske. I Danmark er der en række særlige udfordringer. 62 procent af arealet er landbrugsjord, vi producerer 29 millioner svin om året, og vi har et af verdens mest intensive landbrug. Samtidig er der overalt kort afstand til vandmiljø som åer og fjorde, og de danske kyster er fladvandede og særligt udsatte for iltsvind.Knæfald for landbrugetTilbage står, at Danmark i forvejen absolut ikke er nogen duks i EU-sammenhæng. Det kan man tydeligt se på et andet centralt EU-direktiv: Vandrammedirektivet, der skal sikre, at vandmiljøet &ndash; hvad enten det er søer, åer, fjorde eller havet &ndash; kun må afvige svagt fra en naturlig tilstand, og at grundvandet skal være tilstrækkeligt beskyttet.Her står det klart, at den fremtidige beskyttelse af det danske vandmiljø er totalt kollapset. For den nyeste generation af vandplaner, der skal gælde fra 2015 til 2021, er målene blevet slækket markant. Fra at skulle sikre vandkvaliteten i alle 75.000 km vandløb er det nu reduceret til blot at skulle nå miljømål i 18.900 km.Der er altså tale om en alvorlig reduktion af beskyttelsen af vores vandløb. Det er stærkt kritisabelt, at vi i Danmark ikke er i stand til at beskytte vores vandløb. Det er et kæmpe knæfald for landbrugserhvervet, der bekæmper alle tiltag til at beskytte natur og miljø med traktordemonstrationer og retssager.Kigger man på søerne, er tallene endnu mere nedslående. Der er i Danmark cirka 120.000 søer over 100 m&sup2;, som er naturbeskyttelseslovens beskyttelsesgrænse. Men ifølge de nye vandområdeplaner skal der kun ske en indsats i syv promille af disse søer. Fra Danmarks Naturfredningsforenings stol ser det ud, som om også Thorning-regeringen havde mere travlt med at uddele gaver til landbruget end med at sikre god økologisk tilstand i vandmiljøet.Danmark får næppe grønt lysDet grønne område var fraværende i valgkampen, men hertil kommer, at virkningen af blå bloks føromtalte vækstinitiativer er yderst tvivlsom. For giver større produktion og mere forurening automatisk flere arbejdspladser?Svineproduktionen er for eksempel de seneste 10 år steget med fem millioner flere svin, mens antallet af job på slagterierne er faldet med en tredjedel. Det samme gælder arbejdspladserne ude på gårdene, hvor flere end 23.000 job er forsvundet. Arbejdspladserne ryger i stigende grad til udlandet på grund af effektivisering, mens forureningen bliver i Danmark.Danmark får næppe grønt lys i EU til at skaffe sig en konkurrencefordel ved at slække på miljøkrav og miljøindsats, som er en følge af EU-lovgivningen. Derimod er der overhængende fare for at tabe de sidste årtiers miljøindsats på gulvet.Ny forskning viser faktisk, at 35 års indsats for vandmiljøet nu begynder at virke. Uddøde fjorde er begyndt at live op, men det er en udvikling, som er fuldstændig afhængig af, at man fortsætter med at styre landbrugets udledning af næringsstoffer. Der ses stadig omfattende iltsvind i fjorde og kystnære områder, og både vandløb og søer er langt fra god økologisk tilstand. De miljøøkonomiske vismænd konkluderede i årets miljørapport, at det vil blive dyrere, hvis vi venter med den nødvendige indsats.Hvis naturens beskyttelse er billedet af et samfunds evne til at tage hensyn, der ligger uden for den umiddelbare nytte, stiller den manglende beskyttelse af åer, søer, fjorde og havet tingene på spidsen. Det er en dødsdømt strategi, hvis en ny regering satser på, at Danmark skal leve af at forurene noget mere og sælge ud af det, generationer før os har formået at sikre.Jeg vil opfordre politikerne til at give naturen og miljøets udvikling sin egen plads ud fra den åbenlyse kendsgerning, at rig og mangfoldig natur, rent drikkevand og grøn omstilling ikke kommer af sig selv, hvis markedet alene skal bestemme retningen.Ella Maria Bisschop-Larsen er præsident i Danmarks Naturfredningsforening
