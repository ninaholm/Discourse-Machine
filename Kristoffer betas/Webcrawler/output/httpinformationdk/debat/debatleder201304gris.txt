Grisk gilde



Et tåbeligt spørgsmål: Kan man få fratrædelsesgodtgørelse for at blive i sin stilling? Fornuftigt svar: Nej, selvfølgelig ikke.Men ak: Den tåbelige danske virkelighed er, at det kan man godt &ndash; hvis man er topchef i det offentlige. Dagbladet Politiken har fortjenstfuldt afdækket, hvordan et aflønningssystem er blevet fordrejet til en perversitet.Oprindeligt &ndash; i 1969 &ndash; blev åremålskontrakter for offentlige chefer indført for at gøre det lettere at slippe af med dem. Til gengæld fik de åremålsansatte mere i løn og en godtgørelse ved fratræden.Grotesk har ordningen udviklet sig. Det er misvisende at tale om &rsquo;lønfest for offentlige chefer&rsquo;, for det er et grådighedens gilde. Oprindeligt var 100 chefer omfattet af ordningen. Nu er tallet op mod 2.000. De får 20 til 30 procent ekstra i løn og en fratrædelsesgodtgørelse, når åremålet udløber &ndash; selv om de bliver ansat på en ny kontrakt.Skatteministeriet oplyser, at 28 af dets chefer inden for de sidste fem år har fået udbetalt samlet godtgørelse på 12,3 millioner &ndash; uden at fratræde.Efter skandalesagen om Københavns Universitets hjerneforsker Penkowa kunne der være mange gode grunde til, at rektor Ralf Hemmingsen fratrådte sin stilling. Men tværtom er han blevet fornyet &ndash; og scorer oveni en fratrædelsesgodtgørelse, der ligger omkring millionen. En skandale i skandalen.Påfaldende nok er 85 procent af Finansministeriets kontorchefer ansat på de gyldne kontrakter. For alle ministerier er gennemsnittet 17 procent.Afsløringerne bekræfter et billede af en herskende klasse af embedsmænd. Staten synes at være ved at glide de folkevalgte af hænde. På dunkel vis forsvandt ved dette års overenskomstforhandlinger et krav fra Finansministeriet om åremålsfrådsets ophør.Der er en skærende kontrast mellem Finansministeriets krav til de lavere rangerende offentligt ansatte &ndash; og den herskende klasses selvforsyning med skatteborgernes kroner.&nbsp;
