Læserne skriver
Debat fra dagens avis


Vågn op Helle - kæmp for retfærdighedVi lever i et samfund, hvor forskellen på rig og fattig bliver større og større. Flere og flere tegner forsikringer til private sygehuse, og flere og flere får "hoppe køen over"- forsikringer via arbejdet. Hvorfor kan Socialdemokraerne ikke i en sådan situation banke de borgerlige på plads - alle kan jo se, at det er en drønhamrende asocial USA-inspireret sundhedspolitik, der føres i dette land. Ikke at kunne give sine børn eller en selv den bedste behandling under sygdom er helt forfærdeligt og det ultimative udtryk for magtesløshed. Vi må have en ny ledelse af partiet, hvis man ikke kan udnytte denne uretfærdighed i en offensiv solidarisk politik.Carsten Linding JakobsenMedlem af SocialdemokraterneHaaests omgang med sandhedenErik Haaest skriver, at han som journalist har ønsket at fortælle, at New Yorks Højesteret i 1961 dømte Otto Frank (hvis navn Haaest ikke kan stave til) til at betale erstatning til forlæggeren Meyer Levin, fordi han havde "narret forlæggeren til at udgive en af ham opdigtet roman om en lile hollandsk jødepiges lidelser som værende hans egen datters roman. Otto Franck (sic) havde aldrig haft nogen datter".Haaest viser her, at han hverken er historiker eller journalist. Meyer Levin var forfatter, ikke forlægger. Han læste Anne Franks dagbog og ønskede at lave en dramatisering af den. Da to andre personer dramatiserede dagbogen og fik deres stykke op på Broadway (hvorefter teaterstykket blev filmatiseret) hævdede Levin, at de havde brugt hans ideer, og det var det, retssagen handlede om. Sagen blev afgjort ved forlig, ikke ved dom. Haaests løgnagtige version af historien stammer tilsyneladende fra David Irving, der fremsatte lignende påstande i 1967 og bekvemt overså, at Anne Franks dagbog var udkommet på hollandsk i 1947 - før Meyer Levin stiftede bekendtskab med den. Der er skrevet flere bøger om Meyer Levins retssager, bl.a. af hans enke. Kilde blandt andet: kortlink.dk/44dh. Claes Kastholm har i anledning af den skandaløse tildeling af støtte til Haaests politiske projekt sagt, at hvis han havde vidst, hvad Haaest stod for, havde Haaest ikke fået pengene. Det er et af de tilfælde, hvor undskyldningen næsten er værre end forseelsen. Mener Kastholm, at man skal give 200.000 kroner til en mand, udvalgsmedlemmerne ikke aner, hvem er? Kan man komme ind fra gaden og få legater, uden at nogen ser nærmere på, hvad man tidligere har skrevet og bedrevet?Arne Herløv PetersenHumbleHvis!Miljøministeren skriver, at det går, "hvis vi alle sammen gør lidt" for at nedbringe CO2-udledningen. Men det gør "vi" jo ikke. Selv om 79 procent af danskerne siger, at de har et medansvar for klimaet, er der ikke sket en tilsvarende reduktion af CO2 fra hverken boliger eller transport.At det ikke er et spørgsmål om blokpolitik eller om forbud er rigtigt, når 79 procent af danskerne går ind for det, er det en flertalsbeslutning. Oplysning er godt. Men det er politikernes pligt at gøre noget. Strøm kan spares gennem politiske beslutninger som ved oliekrisen. CO2-udledning fra transportsektoren kan reduceres ved at gøre det billigere at bruge tog til person- (ex. 20 - 25 procent svarende til CO2-udledningen ved togtransport frem for biltransport) og godstransport og en massiv udbygning af tognettet frem for flere motorveje.Sker det ikke, er det ikke et spørgsmål om "Hvis vi alle sammen gør lidt". Vore børnebørn vil spørge: "Hvorfor gjorde I ikke noget, mens tid var i stedet for at spørge 'hvis'?"Henrik NørregaardSvendborgEr Boykot Israel et medieskabt produktDet er pudsigt, at demonstrationer til fordel for Israel meget sjældent omtales i medierne, mens demonstrationer imod Israel får den store bevågenhed. Vi så Irene Clausen, talsmanden for Boykat Israel, i DRs Deadline forleden. Hele hendes fremtoning lyste af had. Hvorfor? Kina har besat Tibet siden 1950. Hvorfor har Irene Clausen og hendes meningsfæller aldrig protesteret mod Kina? Der er hundrede-tusindvis af tibetanske flygtninge i Indien, men vi hører aldrig om dem. DR er ikke interesseret. Men palæstinsernes (for det meste selvskabte) problemer får vi serveret hver dag, morgen, middag og aften. Er det derfor, Irene Clausen reagerer med blindt had til Israel? Er hun uden at vide det ikke bare et medlidenhedsvækkende produkt af en bevidst hetz, som hun ikke selv kan gennemskue?Leon NikulinViby J.Kend SF på viljen til forandringSF's regeringsstrategi er ikke brudt sammen, som Per Clausen d. 1. august beskylder mig for at have erkendt i et interview i Information 31. juli. Tværtimod fortsætter SF arbejdet for at blive et så stort og stærkt parti, at vi ikke er til at komme udenom, når der næste gang skal dannes regering. Og det arbejde går rigtig godt. Det er dog åbenlyst, at SF alene ikke kan skaffe alle stemmerne hjem til oppositionen - alligevel er det den situation, vi bliver sat i for tiden. Socialdemokratiet laver i disse dage flyverskjul fra den offentlige debat, og Enhedslisten markerer sig på spørgsmål, der ligger utrolig langt fra de problemer, som folk oplever i deres hverdag. Ingen af disse forhold gør det mere sandsynligt, at vi slipper af med Anders Fogh ved næste valg. Et statsministerskifte i Danmark kræver en samlet opposition, der markerer et klart og tydeligt alternativ til VK-regeringens politik. Det alternativ er i dag fraværende. Det er beklageligt, for vælgerne er modne til en ny regering. Danskerne er rykket til venstre på spørgsmål om velfærd og fordelingspolitik, så det er slet ikke usandsynligt, at vi kan få en venstrefløjsregering i nærmeste fremtid. Men det kræver, at hele venstrefløjen kommer ud ad starthullerne.Nanna WesterbyLandsformand for SF Ungdom
