Blokaden i Gaza og Gaza Frihedsmarch
Sandheden er, at hvis international lov endelig blev håndhævet, så kunne besættelsen ikke fortsætte, og konflikten mellem Israel og Palæstina ville stoppe


Tilbage i 2007 vedtog EU-Parlamentet et beslutningsforslag, der krævede blokaden af Gaza ophævet. Mar-grethe Auken var i sin tid skeptisk, og set i bakspejlet havde hun ganske ret, da hun bemærkede, at »det er svært at være optimistisk«. Den israelske blokade af Gaza-striben fortsætter uforstyrret i kølvandet af stormløbet fra december til januar '09, der kostede mere end tusind uskyldige liv, 5.000 sårede og efterlod 50.000 hjemløse. Den uforholdsmæssige  magtanvendelse og beskydning af den civile befolkning af det israelske militær anses af folkeretten og menneskerettighedseksperter som overtrædelser af Genève-konventionerne.Det internationale samfund enedes om, at indføre en blokade af Gaza-striben siden parlamentsvalget i 2006, der endte med en sejr til Hamas. USA og andre vestlige lande har bragt Hamas på listen over terrororganisationer.I juni udgav FN sammen med 40 internationale nødhjælpsorganisationer og ngo'er en fælles erklæring, der fordømte den 'hermetiske afsejling« af Gaza.»Situationen er desperat, ødelæggende og uudholdelig. Hver dag der går, bringer mere elendighed og lidelse,« sagde John Ging, leder af FN's nødhjælpsorganisation (UNRWA), en af underskriverne i den fælles erklæring. Alt i mens borgerne i Gaza behandles som »dyr mere end mennesker«, bevidner vi i dag komplet uvirksomhed fra det internationale samfund, fortæller ekspræsident Jimmy Carter i en tale til UNRWA også tilbage i juni.Utvetydig lovgivningLoven er utvetydig, som den beskrives af de respekterede organisationer. Den 'ulovlige blokade' er ifølge Amnesty en »kollektiv afstrafning af hele befolkningen i Gaza« og en »grov overtrædelse ... af den Fjerde Genevekonvention«. Human Rights Watch kalder blokaden for »en seriøs overtrædelse af international lov«, mens den ledende Gaza-ekspert fra Harvard University, Sara Roy, siger, at konsekvensen »unægteligt er en af masselidelse, der er skabt hovedsageligt af Israel, men med den aktive meddelagtighed fra det internationale samfund i særdeleshed USA og EU«.I Danmark opfordrer Mellemfolkeligt Samvirke regeringen til at »arbejde for« at »begge sider ... bliver retsforfulgt«, for forbrydelser begået under angrebet på Gaza. For få år siden havde Danmark formandskabet for FN's sikkerhedsråd. Udenrigsminister Per Stig Møller understregede over for det internationale samfund, at »det har et ansvar for at sætte et stop for straffriheden«.Danmark har indtil videre forholdt sig tavst, mens vi på trods af MEP'ernes krav om ophævelsen af blokaden i 2007 hjælper den skyldige part i håndhævelsen af blokaden til søs. Danmark tilbød 'maritim ekspertise' til en konference mellem USA, EU og Israel et 'hemmeligt' sted i København i februar '09. Den israelske avis Yedioth Ahronoth beskriver det som »Obama's Danmark-initiativ«. Mødet skulle blandt andet omhandle 'Hamas' våbensmugling' og 'en lukket grænse mellem Egypten og Gaza fra havet'.Egypten afslog deltagelse til mødet, men modtog i marts 32 millioner dollar til elektronisk overvågning og andet sikkerhedsudstyr for at forhindre transport af fødevarer, byggematerialer og våben ind i Gaza. Senest er amerikanske ingeniørselskaber i samarbejde med Egypten ved at bygge en flere kilometer lang stålvæg på grænsen, ifølge BBC. Muren er »uigennembrydelig«, bombesikker og endnu en forlængelse af Israels forsøg på at straffe civilbefolkningen til komplet politisk underkastelse. Et bedre ord er gemen terrorisme efter den mest stringente betydning af ordet terror.Lov skal håndhævesForanstaltninger såsom våbenembargo, boykot og sanktioner er ikke blevet taget i brug over for Israels overtrædelser. Passiviteten er et faktum. Derfor ligger ansvaret hos dem, hvis samvittighed er ved at koge over. Ansvaret ligger hos dem, der har sjælen og privilegierne til at gøre historisk forandring. Fra den 31. december til 1. januar vil 1.400 internationale borgere fra 42 lande marchere i Gaza sammen med 50.000 borgere fra Gaza og Israel for at standse den inhumane belejring. Marchen hedderGaza Freedom Marchog bygger på Ghandis ikke-voldelige strategi om at »fastholde sandheden« -Satyagraha.Sandheden er, at hvis international lov endelig blev håndhævet, så kunne besættelsen ikke fortsætte, og konflikten mellem Israel og Palæstina ville stoppe.Poya Pakzad er tidligere ingeniørstuderende og af iransk oprindelse, han er medarrangør af den såkaldte Gaza Freedom March og desuden analytiker af Mellemøst-affærer og vestlig udenrigspolitik, med særlig vægt på Israel-Palæstina-konflikten
