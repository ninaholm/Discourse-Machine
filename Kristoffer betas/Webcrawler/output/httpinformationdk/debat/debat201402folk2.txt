Folk



 
	Socialdemokraterne I

	Kort efter Ole Sohns partiskifte til Socialdemokraterne var Rokokoposten i går det første medie til at meddele, at Sydkoreas diktator, Kim Jong-un følger trop og skifter fra sit enevældige socialistparti til det traditionelle danske arbejderparti.

	Socialdemokraterne II

	Og Information er så det første medie i verden, der kan meddele, at popstjernen Justin Bieber efter måneders sex- og narkoskandaler og anholdelser har valgt at melde sig ud af sin fremtidsløse identitet som Bieber og ind i Socialdemokraterne.

	Badehotellet

	Det kommer med al sandsynlighed til at medføre, at det kønne blikfang, Emil Grønnegaard (Mikkel Boe Følsgaard), vælger at forlade sit turbulente liv som kompleks karakter i DR1’s ’Arvingerne’ og få en rolle i TV 2’s serie ’Badehotellet’.

	NSA

	Og har både Ole, Kim, Bieber og Emil således lagt stridsøksen på hylden, så overvejer vi her på Information simpelthen at droppe skriverierne om NSA’s overvågning af Danmark og melde os ind i USA. Så er den skid slået.

