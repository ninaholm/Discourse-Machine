Flygtningene lægger ikke velfærdssamfundet i graven
Lad os gøre op med myten om, at vores samfundsmodel er ved at bukke under for flygtningepresset. Det er et politisk valg ikke at bruge en lillebitte del af vores velfærdsudgifter på mennesker, der flygter fra død og ødelæggelse
Flygtninge er en ressource for det danske samfund, mener Josephine Fock fra Alternativet. Her ses en gruppe flygtninge, der er begyndt på Kalø Højskole på Djursland som led i deres integration

Debatten om flygtningenes pres på velfærdsstaten er helt ude af proportioner. Selvfølgelig er det ikke gratis at modtage flygtninge, men selv hvis der næste år bliver givet asyl til 25.000 mennesker, vil det i gennemsnit koste 560 millioner kroner om året i den tid, de er i Danmark.Det regnestykke vender jeg tilbage til, men det er kun lidt over en halv promille af de årlige samlede offentlige udgifter. Det er mindre, end hvad det koster at købe ét kampfly, og cirka det samme som det giver i ekstra indtægter, hvis vi hæver topskatten for de rigeste med én procent. Det er altså ikke et spørgsmål om velfærdsstatens overlevelse, men et spørgsmål om klare politiske prioriteringer.Rigtigt er det imidlertid, at flygtninge, der kommer til Danmark, på kort sigt medfører en udgift. De skal lære dansk, have tag over hovedet, og deres børn skal i børnehave og skole. I disse første år bruger flygtningene mere, end de giver tilbage til statskassen. Men det er helt naturligt, og sådan vil det altid være. Når vi har brugt ressourcer på at uddanne og integrere flygtningene, begynder de generelt at give overskud &ndash; også på de offentlige finanser.I sig selv er det helt skævt at reducere debatten om menneskelig værdi til et rent samfundsøkonomisk spørgsmål. Vi har en konventionsbetinget og moralsk pligt til at hjælpe, og derfor er det vigtigt, at vi siger fra, når den økonomiske bundlinje bliver anvendt til at skabe helt misvisende skræmmebilleder.Et helt centralt problem i debatten er, at de tal, der refereres til fra regeringens side, kun medtager udgifter til integrationen, men ikke ser på indtægterne, der retfærdigvis også bør regnes med. Hvis man bruger beregninger fra Rockwool Fonden, viser det sig, at en flygtning, der får opholdstilladelse, i gennemsnit svarer til en udgift på 22.500 kroner om året over et livsforløb.Og det er vel at mærke kun, hvis man insisterer på at mene, at vi ikke bliver bedre til integration, end vi har været før i tiden. Alene den tilgang er misvisende, for alle de frivillige, kommunerne, erhvervslivet og flygtningene selv har aldrig rykket så meget, som de gør lige nu. På en række parametre går det i dag meget bedre med integrationen, end det gjorde for bare to år siden. Flere flygtninge får flere stærke relationer i lokalsamfundet fra dag ét, flere kommer i arbejde, kriminaliteten er faldet drastisk, flere er aktive i de frivillige miljøer, og mange kommuner har styrket deres indsats i et imponerende tempo.Rockwool Fonden udregner de gennemsnitlige udgifter over et livsforløb ved at trække alle udgifterne, staten har til den enkelte, fra alle de indtægter, den enkelte giver staten. For at få det årlige gennemsnit dividerer man med antal år i Danmark. Og selv om et underskud pr. flygtning på 22.500 kroner årligt lyder af meget, er der altså økonomisk set ikke noget unormalt i det. Til sammenligning viser samme beregning, at en etnisk dansker, der fødes i disse år, vil være en nettoudgift på 5.200 kroner om året over et livsforløb.De &rsquo;dyre år&rsquo;Ser man økonomisk på et livsforløb, er der groft sagt tre faser. Barndom/ungdom, voksenliv og alderdom. I barndommen og alderdommen er en gennemsnitsperson nettomodtager af offentlige ydelser, her modtager man altså flere penge (i børnepenge, tilskud til daginstitution, ældrecheck, folkepension og så videre), end man betaler i skatter. I voksenlivet er en gennemsnitsperson nettobidrager, og man betaler altså flere penge i skat, end man modtager.En typisk asylansøger, der kommer til Danmark, er mellem 20 og 35 år. Her har de altså haft deres første &rsquo;dyre år&rsquo;, og de er i en alder, hvor de kan gå direkte ud på arbejdsmarkedet. Samtidig har flygtninge også færre af de sene &rsquo;dyre år&rsquo; i alderdommen, blandt andet fordi de i nogen grad rejser tilbage til det land, de kommer fra, når de bliver gamle.Fordi flygtninge har færre &rsquo;dyre år&rsquo; i Danmark, giver det ikke et stort hul i de offentlige finanser, at flygtninge har en lavere erhvervsfrekvens end etniske danskere. Og her skal vi igen huske, at vi ser så mange positive tendenser, der meget vel kan betyde, at den forskel kun bliver mindre i de kommende år.U-landene betalerArgumentet om, at udgifterne til flygtninge udgør en trussel mod velfærdsstaten, bliver endnu mere hult i kraft af, at Danmark dækker udgifter til asylansøgere gennem udviklingsbistanden.I 2015 blev der brugt knap 3,5 milliarder kroner på modtagelse af flygtninge, og i 2016 planlægger regeringen at bruge over 4,4 milliarder kroner. Det er mange penge. Men pengene bliver ikke taget fra børn, ældre, hospitaler eller anden kernevelfærd, men fra lande som Tanzania, Kenya, Ghana og Somalia.Udgifter til flygtninges første år i Danmark bliver nemlig regnet med som en del af vores udviklingsbistand, som regeringen har besluttet skal være 0,71 procent af BNI.Det betyder, at vi har skåret drastisk i udviklingsbistanden og derefter taget flere af de penge, der var afsat til at hjælpe ude i verden, og i stedet overført dem til os selv. Det har blandt andet resulteret i, at Danmark nu selv er den klart største modtager af den danske udviklingsbistand.Regeringen er omsider begyndt at regulere sine udmeldinger omkring omkostningerne i 2016, så tallet er nedskrevet fra 11 til 6,5 milliarder kroner. Desværre er de retoriske udmeldinger om konsekvenserne på ingen måde fulgt med ned. Snarere tværtimod.Inddrag civilsamfundetPå kort sigt koster det for den danske statskasse at uddanne flygtninge og passe deres børn. Men det er ikke anderledes for alle andre nye borgere i vores samfund, som vi også passer og giver en uddannelse. Det er en investering i mennesker.Ligesom med alle andre investeringer er det vigtigt, at vi passer godt på dem. Derfor skal vi hjælpe flygtningene med at komme ind på arbejdsmarkedet. Det er nemlig både en fordel for flygtningen og for samfundet. Det er ikke en opgave, som én aktør kan klare alene, nej, her er der behov for, at både erhvervsliv, det offentlige og frivillige hjælper til. Det er derfor, vi opfordrer regeringen til at inddrage civilsamfundet i de igangværende trepartsforhandlinger, så det bliver firepartsforhandlinger, der trækker på de mange erfaringer til at få flygtningene i arbejde.Samtidig skal vi sætte ind med en bred vifte af initiativer som dansk- og engelskkurser, uddannelse, bedre mulighed for frivilligt arbejde, praktik og løntilskud. Og så skal vi gøre forskelligheden til en styrke.Mange flygtninge kommer fra en tradition, hvor det at skabe sit eget er meget mere normalt end i Danmark. Det skal vi støtte op om og styrke iværksætterindsatsen både for flygtninge og for danske arbejdsløse. For eksempel ved at skabe iværksættermiljøer på asylcentrene, hvor nye og gamle borgere kan udvikle nye ideer sammen med iværksætterrådgivere og såkaldtebusiness angels, som kan investere i de gode ideer. På den måde kan vi hjælpe de nye borgere med at gå fra at være jobtagere til jobskabere. Det har man gode erfaringer med i andre lande.Vi er et af verdens rigeste lande. Selvfølgelig kan vi skabe verdens bedste integration. Alt andet vil være uambitiøst. Det vil som sagt koste langt under en promille af de årlige offentlige udgifter. Det har og skal vi have råd til. For hvis vi ikke har råd til at bruge en tusindedel af vores velfærdsudgifter på mennesker i nød, der banker på vores dør, så er Danmark under alle omstændigheder ikke længere et velfærdssamfund.Josephine Fock er finans- og beskæftigelsesordfører for Alternativet
