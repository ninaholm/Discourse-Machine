FOLK



 Samoanere
I dag kan Stillehavsøerne Samoa og Kiribati, endnu oven vande, som de første fejre nytår, klokken 11, dansk tid. Sidste sted til at gå ind i 2016 er Amerikansk Samoa, kun 160 km vest for Samoa.
Klimaforskere
Årsskiftets måske mest bekymrende nyhed kan være denne: På Nordpolen skulle det netop nu være minus 30 grader celsius, men er på +2. Fænomenet er dog forbigående og skyldes en arktisk storm.
Nytårsgæster
Farvel 2015, du var et sandt annus horribilis, der bragte sorg, lidelser, terror, flygtningestrømme, højrepopulisme, europæisk opløsning og angst. Men du gav os meget at skrive om. Godt nytår til læserne.
Guineanere
Årsskiftets måske bedste nyhed kan være, at den ebolaepidemi, der først blev udmalet i apokalyptiske proportioner, ved årets udgang kan afblæses helt. Samtidig er en effektiv vaccine på vej.

