S har glemt de socialt udsatte
At regeringen ikke har stor interesse i at bedre vilkårene for de svageste kan jeg forstå. Men at socialdemokraterne opfører sig lige så er skuffende


Det er dejligt, at Socialdemokratiet nu endelig kommer med et bud på, hvordan velfærden i fremtidens Danmark skal se ud. Vi har længe manglet et reelt bud på, hvad forskellen er på, hvad Socialdemokraterne vil, og hvad V/DF/K vil med den fælles offentlige sektor.Den fælles sektor er for tiden udsat for et kraftigt angreb fra regeringen og DF. Private løsninger og forsikringsordninger erstatter ordninger på mange af livets områder; sygehuse, børnepasning og til og med arbejdsløshedsforsikringen kan i dag suppleres med private og individuelle løsninger.For os der har et fast arbejde og en fast månedlig indtægt betyder dette måske ikke så meget. Vores arbejdsgiver tegner en privat sygeforsikring, der gør, at vi kan springe køen over, vi betaler lidt ekstra om måneden for at vores børn skal gå i en ordentlig skole og et par hundrede kroner ekstra per måned er jo godt investeret hvis vi bliver arbejdsløse! For de 80 - 90 pct. af os, der har og er en del af jordens bedste samfund, er det intet problem.Her er det jeg ser den største svaghed i Socialdemokraternes udspil. Man fortæller i detaljer hvad man vil på daginstitutionsområdet, folkeskoleområdet, sundhedsområdet og ældreområdet. Man nævner også et par områder for de socialt udsatte.Men det er ikke godt nok.Bare lidt tidEn stor gruppe mennesker er i dag stærkt afhængige af den hjælp, vi kan give dem til at få et godt liv. De er gennem årene blevet kaldt mange ting. Først de mindre smigrende Almuer og idioter, senere hen evnessvage eller udviklingshæmmede. Nu med de mere politisk korrekte betegnelser fysisk/psykisk handikappede, beboere (på bosted, institution) eller kort og godt borgere (i kommunen).Fælles for dem alle er dog at de har en enten medfødt eller tidligt erhvervet hjerneskade, der gør dem i mere eller mindre grad afhængige af andre menneskers hjælp. Hjælpen er ofte af både fysisk og psykisk art. Mange har problemer med at koordinere bevægelser og at svært ved at forstå hvad det for eksempel sker når de skal have tøj på.I begyndelsen af 80'erne skete der rigtig mange forbedringer for disse mennesker. De store institutioner nedlagdes eller forbedredes kraftigt. Mange kom til at bo i sammen i mindre bofællesskaber, ofte en forudsætning for at de skal have det godt.I 90'erne fik de, der bor på de amtslige institutioner, også ret til førtidspension efter tidligere at have haft lommepenge.Fokus flyttedes fra at se dem som en gruppe til at se hver enkelt som et unikt individ. Den her udvikling ses selvfølgelig også i måden at omtale dem på. Borgere er jo det optimale, da vi jo alle er borgere i den samme kommune, i det samme samfund.I dag er vi vej tilbage. Som socialpædagogisk personale ved vi hvad der skal til for at de mennesker vi har i vores varetægt skal få et godt liv, ofte er det ikke store krav der stilles.Nogle gange handler det bare om at give tid ved badet, at vi har en forståelse af, at ordet vente ikke giver mening, at få lov til at spise sin morgenmad i fred og ro. Det kan også handle om at få lov til at gå til ridning en gang om ugen eller at tage en fridag fra det beskyttede værksted.Når jeg, som pædagog, ved hvad der skal til, men ikke kan opfylde dette, er det min hverdag skrider. Et hårdt fysisk arbejde kombineret med en følelse af at ikke kunne yde sit bedste er ikke godt for arbejdsmiljøet.Ikke et ord om udsatteSom Socialdemokratiet skriver i velfærdsrapporten, så er sygemeldinger og medicinforbrug væsentligt højere blandt offentligt ansatte end befolkningen i gennemsnit. På den arbejdsplads, hvor jeg arbejder, et regionalt botilbud for voksne fysisk/psykisk handikappede, er sygefraværet meget højt, og vi har kollegaer der er gået ned på grund af dårlige rygge, hårdt arbejdspres, det psykiske arbejdsmiljø med videre. Mange af mine kollegaer går på efterløn lige så snart de rundet de tres, presset er for hårdt.I Socialdemokratiets velfærdsudspil har man et stykke med, der hedder velfærdsrettigheder til socialt udsatte, men ikke et ord om den store gruppe af fysisk/psykisk handikappede. Er det mon fordi der ikke er en stor, vælgertung, gruppe der står bag os?Børnehaver, skoler, sygehuse og plejehjem er institutioner, vi alle på et eller andet tidspunkt kommer i berøring med. Er det derfor, de er vigtigere end at skabe gode forhold for samfundets svageste?Hvornår skal de fysisk/psykisk få ordentlige vilkår og en mulighed for det gode liv? Hvornår forbedres forholdene for mig og mine kollegaer? Hvornår stopper nedslidningen?At Venstre, Dansk Folkeparti og de Konservative ikke har den store interesse i at forbedre vilkårene for de svageste er ikke så mærkeligt, men at mit eget parti, Socialdemokratiet, ikke bare med en linje nævner de fysisk/psykisk handikappede, det skuffer mig!Roger Lundberg sidder i bestyrelsen for Social-pædagogerne Lillebælt &amp; LO Sydfyn, er medlem af Social-demokratiet, ansat og tillids-repræsentant på Botilbudet Sydbo, Region Syddanmark
