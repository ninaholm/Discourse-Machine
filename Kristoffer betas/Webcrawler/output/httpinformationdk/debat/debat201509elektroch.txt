Elektrochok har gjort mig historieløs
Jeg kan sagtens rumme og glæde mig over beretninger om mennesker, hvis liv er blevet reddet af elektrochok. Spørgsmålet er, om psykiatrien kan rumme mig og mine oplevelser med behandlingen. Det håber jeg, for det føles koldt og ensomt herude i kulden, når man har mistet hukommelsen


Ventetiden havde været uendelig lang, men pludselig havde jeg brug for mere tid. Jeg var slet ikke klar til evalueringen af mit forløb med neuropsykologen og lægen. Lægen så pludselig mere alvorlig ud, end jeg huskede, og mens han hilste på Joakim, fornemmede jeg noget, jeg ikke kunne sætte ord på.&raquo;Du må se i øjnene, at du er ikke i stand til at varetage et arbejde mere, alle muligheder er udtømte, vi kan ikke gøre mere.&laquo;Hans ord runger stadig i mit hoved, jeg var færdig, et nul, en tom skal, uden formål, uden fremtid.Mig! Megasociale, kloge, arbejdsglade mig, sig det er løgn, jeg var sgu da lige så godt i gang.Joakim lagde ikke skjul på, at det var han fuldstændig enig i og så bare på lægen på den der &rsquo;ja, det har jeg jo sagt hele tiden&rsquo;-måde.Helt ærligt, styr jer, jeg er ung og fuld af energi og fuldstændig nyuddannet og &hellip; jeg vidste det godt inderst inde, helt derinde, hvor det gjorde allermest ondt, lige der på hylden ved siden af min stolthed og værdighed.Som i en osteklokkeTuren hjem var stille. Joakim var tydeligt lettet over en afklaring, mens jeg mest af alt følte mig frastjålet alle mine drømme for fremtiden. Smerten var ubeskrivelig, jeg følte mig erklæret færdig.Jeg var lige så godt i gang med livet, et helt almindeligt, skønt liv,mitliv. Et liv med kæreste, barn, hund, hus, bil og store fremtidsdrømme. Jeg var sidst i 30&rsquo;erne og arbejdede på 10. år på en døgninstitution for udsatte børn og unge, jeg var fuldstændig i mit rette element.Vores datter Sascha var en skøn lille størrelse, der udviklede sig lige efter bogen. Joakim havde en sund bilforretning, og jeg havde lige afsluttet en ekstra uddannelse og så frem til mit 10-årsjubilæum på arbejdet. Det hele spillede i vores lille familie, vi var på rette vej, og vi nød livet. Min barndom havde været udfordrende, og mit liv var begyndt med minuspoint, men jeg havde evnet at få vendt tingene på hovedet og udnyttet min svære opvækst på en positiv måde. Og nu arbejdede jeg i et fag, hvor jeg trivedes og kunne have indflydelse på børn og unges trivsel.Indimellem rendte vi ind i svære oplevelser på mit job. Den slags oplevelser, der går ind og sætter sig dybt inde.En af de oplevelser fik store konsekvenser. Alene på vagt kom jeg i en truende situation med en meget beruset ung mand. Lynlåsen til min indre angst blev revet op, jeg var så skide bange, at jeg fik kvalme, rystede over hele kroppen og endte med at tisse i bukserne. Han overmandede mig ikke fysisk, men psykisk fik han mig nedlagt.Jeg fik selvfølgelig hjælp og supervision og forsøgte med orlov fra arbejdet, men oplevelsen satte sig fast. Jeg opsøgte min læge, som jeg sjældent benyttede, så jeg havde ikke noget særligt bånd eller tillidsforhold til ham, og hans løsning var en ny aftale ugen efter samt en håndfuld lykkepiller.De piller havde så bestemt ikke nogen lykkelig virkning på mig, jeg sejlede rundt og følte mig som i en osteklokke. Lægen foreslog så indlæggelse på psykiatrisk afdeling, hvilket jeg hurtigt sagde ja tak til.Mit hjerte bristedeJeg følte først en lettelse ved at være indlagt, her var jeg ikke nogens kæreste, kollega, kontaktperson eller mor, jeg var bare Pernille på stue 3.Jeg tilbragte de første tre dage i sengen, hvor jeg skiftevis græd og sov, jeg følte mig bange, efterladt og ensom. Efter de tre dage ville jeg gerne udskrives, jeg havde rigtig svært ved at takle savnet af min familie. Men lægen havde nok ret i, at jeg havde brug for mere ro, så jeg blev. Skylden over, at min lille pige så tidligt i livet skulle stifte bekendtskab med savn og sorg, nagede mig, og tanken om at hun lå alene i sin seng og savnede sin mor knuste mit hjerte.På femte indlæggelsesdag præsenterede lægen mig for deres planer om at give mig elektrochok. Han forklarede mig, at det er en sikker, skånsom og effektiv behandlingsform uden mærkbare bivirkninger, der hurtigt ville få mig tilbage til arbejdet og familien. Jeg skulle beslutte mig hurtigt, for der var allerede bestilt elektrochok til mig dagen efter. Joakim blev ikke taget med på råd, og dagen efter lå jeg stortudende og sammenkrøllet i sengen på elektrochokstuen og fik mit første stød.Det havde imidlertid ingen effekt på min depression, og lægerne stoppede efter 12 behandlinger.Men der skete noget med min hukommelse under elektrochokbehandlingerne. Jeg kunne ikke finde rundt, ikke kende tøjet i mit skab. Pludselig måtte jeg google hovedstaden i Danmark, og jeg kunne ikke forstå engelsk. Værst af alt: Jeg kunne ikke huske, at jeg havde født min datter. Jeg så febrilsk et fotoalbum igennem, igen og igen, og søgte alle de informationer, jeg kunne, og der gik voldsom panik i mig over ikke at kunne vække mine minder til live. Personalet blev ved med at forsikre mig om, at det var forbigående hukommelsesvanskeligheder, som ville gå over igen.Der findes ingen ord i ordbogen, der kan beskrive den afmagt og tomhed, jeg følte. Hvordan kunne man glemme noget så smukt og unikt?&rsquo;Prognosen er dårlig&rsquo;Jo længere tid der gik, jo mere tydeligt blev det for mig, at min hukommelse var slettet for altid. Elektrochok havde slettet mine dyrebareste minder, og jeg måtte bare lære at leve med det. Da jeg kom hjem fra sygehuset, kunne jeg ikke kende mit hjem, betjene en vaskemaskine, finde rundt i kvarteret eller smøre en madpakke.Jeg forsøgte at begynde at arbejde igen, men jeg var som fremmed på det sted, jeg havde været de sidste 10 år. Jeg fik foretaget en neuropsykologisk undersøgelse, en MR-scanning samt endnu en udvidet neuropsykologisk.&raquo;Tilstanden er stationær, og prognosen er dårlig,&laquo; står der i min journal.&raquo;Patienten har meget svære kognitive forstyrrelser i form af opmærksomhedsproblemer, koncentrationsbesvær, indlæringsproblemer, ukonstruktiv langsom tænkning, er ubeslutsom med dårlig dømmekraft, manglende overblik og nedsat evne til planlægning. Patientens erhvervsmæssige funktionsniveau er reduceret til en ubetydelighed, og dette skønnes permanent. Fremover vil der være brug for massive, vedvarende og omfattende skånehensyn, idet det skønnes helt urealistisk, at patienten igen vil opnå tilknytning til arbejdsmarkedet.&laquo;Lovgivningen skal ændresJeg er ikke længere den mor, jeg af hele mit hjerte ønsker at være, jeg er ikke længere den pige, Joakim forelskede sig i for 17 år siden, og jeg ser ikke længere den stærke selvsikre kvinde i spejlet, som jeg så førhen. Jeg er afhængig af hjælp, af skilte og alarmer i hverdagen, af påmindelser på min mobil, der guider mig igennem helt almindelige hverdagsprocesser.Jeg har ikke brug for at placere ansvar og skyld. Men jeg har brug for, at min historie bliver hørt og taget alvorligt. Mit håb er, at lovgivningen for brugen af elektrochok bliver ændret, så tydelig information om bivirkninger, herunder risikoen for varige skader, bliver lovfæstet både mundtligt og skriftlig. Alle andre behandlingsmuligheder bør desuden være afprøvet, inden man skrider til behandling med elektrochok. Og så bør der være rehabiliteringstilbud til de mennesker, der får varige skader.Jeg kan sagtens rumme og glæde mig over beretninger om de mennesker, hvis liv er blevet reddet af elektrochok. Spørgsmålet er, om psykiatrien kan rumme mig og mine oplevelser med den samme behandling.Det håber jeg, for det er koldt og ensomt herude i kulden.Pernille Frandsen er 44 år og førtidspensionist
