Pensionsmilliarder – en dårlig forretning for det offentlige
Pensionsselskaberne kan og vil hjælpe det offentlige med større anlægsopgaver så som veje, broer og jernbaner. Men spørgsmålet er, om pensionsselskabernes kapital i virkeligheden ikke er for dyrt købt for det offentlige?


Fem pensionsselskaber er gået sammen i et konsortium for at fremme, at regeringen åbner op for indskud af de 3,3 pensionsbillioner i offentligt-private partnerskaber – også kaldt OPP’er. Senest har de hos Anders Eldrup og Peter Schütze bestilt rapporten Organisering og finansiering af offentlig infrastrukturprojekter til at tale for sagen,Grundideen i OPP er, at det offentlige inviterer private virksomheder til at deltage i offentlige anlægs- og investeringsopgaver. Den klassiske form for OPP er, at man udbyder design, finansiering, byggeri, drift, vedligeholdelse samt produktion af serviceydelser i op til 30 år som én samlet opgave.Eldrup og Schütze fremfører som hovedargumenter for modellen, at OPP samlet er billigere end traditionel offentlig opgaveløsning, og at OPP kan skaffe flere ressourcer til anlæg og investeringer, end det offentlige selv kan på grund af statsunderskud og budget- og EU-reglerGanske vist indrømmer man i rapporten, at finansieringsomkostningerne for det offentlige vil være større ved at lade pensionsselskaberne finansiere, end hvis det offentlige selv gør det, idet det offentlige kan låne til en lavere rente, end den pensionsselskaberne kræver.Eldrup og Schütze mener dog, at denne »illikviditetspræmie« til pensionsselskaberne kan holdes nede på omkring én procent, hvilket til gengæld – hævder man – vil mere end opvejes af væsentlige produktivitets-, effektivitets- og energiforbedringer.Men rapportens påstand om at OPP er billigere end traditionel offentlig finansiering og opgaveløsning er forkert.Højere renteudgifterDet skyldes, at der ofte vil være betydelig større forskel end én procent mellem den rente, som det offentlige i Danmark kan låne til, og så kravet fra privat finansiering.Eldrup og Schütze anfører selv i rapporten, at renteforskellen vil være større end én procent, hvis de private partnere skal overtage risici fra det offentlige. Men den madding, som pensionsselskaberne særligt holder frem for det offentlige, er, at inddragelsen af private partnere i projekterne til gengæld betyder, at disse bogføres på de private virksomheders balance – uden for snærende EU-regler og lignende for det offentlige. Men for at det kan ske – indrømmer rapporten – kræver EU netop, at den private partner bærer meget betydelige dele af risikoen ved anlæggets etablering, drift og vedligeholdelse.Med andre ord: Skal større offentlige anlægs og byggeprojekter gennem OPP holdes uden for EU-kommissærernes søgelys, medfører det netop krav om et større risikotillæg fra pensionsselskaberne end de anførte én procent.Konkret vil det offentlige i Danmark selv kunne finansiere et større byggeprojekt til 3,5 milliarder kroner over 25 år til omkring 2,5 procent i rente og en renteudgift på omkring 1,1 milliard kroner i nutidspriser. Vælger man derimod privat finansiering – med risikoovertagelse – kan renten blive procent højere og den samlede renteudgift 1,9 milliard kroner – altså 0,8 milliard kroner større.Hertil kommer, at OPP medfører ekstra ’transaktionsomkostninger’ til det offentlige til udbud, kontraktindgåelse og opfølgning.En dårlig forretningOg forskning har vist, at der ikke, hvad angår driften og vedligeholdelse, er dokumentation for, at private virksomheder kan gøre det så meget billigere. Tværtimod risikerer OPP’s lange bindingsperiode på op til 30 år at give private virksomheder monopol på fremtidige ændringer, som kan koste dyrt i uundgåelige ændrings- og vedligeholdelsesomkostninger.Og på længere sigt skal de private virksomheder jo have deres kapital tilbage med afkast og renter, og udgiften flyttes hermed blot frem i tid, og de fremtidige offentlige rammer bliver tilmed mindre, end de ellers ville have været, fordi der løber dyre merudgifter på.Pensionskasser og -selskaber erklærer sig parate til at bygge veje, broer, jernbaner, offentlige institutioner – der er snart ingen ende på beredvilligheden.Men de er ikke så uselviske, som de fremstilles, da de som anført ovenfor vil tage sig det godt betalt. Det kan man set fra deres side ikke fortænke dem i, men for staten bliver det jo modsat en dårlig forretning og tilmed for egne penge. For når pensionskasserne i modsætning til statskassen for tiden har så rigelige mængder kapital, skyldes det jo ikke mindst, at der skyldes mange milliarder i udskudt skat på de sidste mange års pensionsopsparing.&nbsp;Henrik Herløv Lund er økonom og cand.scient.adm.
