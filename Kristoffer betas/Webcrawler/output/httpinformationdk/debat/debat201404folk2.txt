Folk



 
	@christianevejlo

	’Kender du en dansker, der har gjort en forskel online?’ spørger Christiane Vejlø, redaktør på teknologi- og livsstilsmagasinet Elektronista. ’Nominer nu til #internetpioneerawards.’ Opfordringen er hermed givet videre.

	@HillaryClinton

	’For 20 år siden tjente kvinder 72 cents, når mænd tjente en dollar,’ tweeter den tidligere amerikanske udenrigsminister, Hillary Clinton. ’I dag er det stadig blot 77 cent. Der er stadig arbejde at gøre.’

	@BRSdk

	Beredskabsstyrelsen har et godt råd til landets husejere: ’Kan dit hjem klare et skybrud? Brug fridagene i påsken på at tjekke din bolig, før skybrudssæsonen starter.’ Skybrudssæsonen? I Danmark? Seriøst!?

	@AndersLadekarl

	Generalsekretær Anders Ladekarl er (vel ikke overraskende) en samvittighedsfuld mand: ’I @danskrodekors sætter vi en ære i, at vores telemarketing efterlader folk med en god oplevelse.’ Det debatterer han nu på Facebook.

