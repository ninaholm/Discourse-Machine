En ny minister



 Som ny ministerkan det være svært at hamle op med regnedrengene i Finansministeriet og de tunge økonomiske ministre. Man dukker nakken og retter ind efter budgetbissernes krav. Jamen, så svinger jeg da sparekniven, hvis det er det, I gerne vil have - hvor mange milliarder var det, I sagde? Således også for den aldeles uprøvede videnskabsminister Charlotte Sahl-Madsen, som kom ind i regeringen ved den store rokade, som skulle skaffe ny fremgang for Lars Løkke Rasmussen.
Rygtet vil vide, at statsministeren havde foretrukket Venstres Malou Aamund på posten, men at Dansk Folkeparti satte en stopper for den plan på grund af Aamunds fortid i Ny Alliance. Statsministeren måtte i sidste øjeblik ud og finde en ny minister for universiteter og videnskab. Charlotte Sahl Madsen blev det til. Direkte importeret fra Danfoss Universe.
En betydeligdel af regeringens spareplan er således havnet hos den politisk uprøvede minister. Fire milliarder skal der skæres på forskning og uddannelse i alt.
Ifølge formand for Danske Universiteter, Jens Oddershede, er det cirka 10 procent af universiteternes samlede omsætning, der skal barberes væk. På Københavns Universitet alene skal der nedlægges mellem 400 og 700 stillinger, hvilket ikke kan undgå at ramme både undervisningen og de forskermiljøer, som nøjsommligt er bygget op over de senere år. Ifølge Sahl-Madsen er det småbeløb, som sagtens kan findes ved at skære lidt på administrationen, som det fremgår af et læserbrev fra ministeren i dagens avis.
Ligesom sinpolitiske chef vil hun med sikkerhed fortsætte med at rejse rundt med det samme talepapir, hvor der står at viden er guld, at Danmarks eneste råstof er det, vi har mellem ørerne, og at Danmark skal leve af forskning, innovation, viden og udvikling - ikke bare sådan på mellemniveau - nej i verdensklasse.
Måske det gamle job i Nordborg på Als står ledigt endnu. 

