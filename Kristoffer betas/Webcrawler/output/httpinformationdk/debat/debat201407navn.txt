Ikke i mit navn!
Jeg nægter at blive taget til indtægt for Israels handlinger. Undertrykkelsen af palæstinenserne har intet at gøre med jødisk moral og finder ingen retfærdiggørelse i jødisk historie


Hvor er den jødiske kritik af Israel?&laquo; Sådan lød overskriften på en artikel fra Information 25. marts 2002, der blev delt af avisen på Facebook den 14. juli i år med teksten: &raquo;Debatindlægget er 12 år gammelt, men desværre stadig aktuelt&laquo;. Beklageligvis er det helt rigtigt.En jødisk kritik af Israel må tage udgangspunkt i den jødiske historie &ndash; en historie, der konstant er i spil, når der talen falder på konflikten i Israel/Palæstina. Altoverskyggende er mindet om holocaust og antisemitismen i Europa.Dette minde bruges i dag til at gøre kritikken tavs. Kritik af Israel kaldes had mod jøder. Antizionisme kaldes antisemitisme, og antisemitismen betyder, at jødernes eksistens igen er truet.Den zionistiske fortælling er, at kun hvis jøderne står sammen i én bevægelse og taler med én stemme, kan vi stå imod den omverden, som altid har forfulgt og foragtet jøder. Ifølge zionisterne må vi derfor som jøder stå last og brast med vores nationale hjemland, Israel &ndash; den jødiske stat, hvortil alle verdens jøder har ret til at &raquo;vende hjem&laquo;.Men så længe Israel vælger at holde et folk indespærret og fortsætter den etniske udrensning i jødernes navn, vil Israel være den største fare for jøder verden over. Israels hær udviser total foragt for palæstinensiske menneskeliv, og dens rolle i at opretholde apartheidtilstande på Vestbredden og belejringen af Gaza emmer af racistisk undertrykkelse.Etnisk udrensning&raquo;Aldrig igen!&laquo; Sådan lød mottoet for den zionistiske bevægelse efter Anden Verdenskrig. Seks millioner jøder var blevet udryddet, og aldrig igen skulle jøder frygte folkemord eller behandling som andenrangsborgere. Under dette motto og med mindet om holocaust friskt i erindringen påbegyndte zionisterne den etniske udrensning af Palæstina, hvor over 700.000 palæstinensere blev drevet på flugt.Israel blev grundlagt på det zionistiske princip om flest mulige jøder på mest muligt land og færrest mulige arabere på mindst muligt land. Dette er blevet realiseret igennem 66 års gentagne angreb og indespærring af den palæstinensiske befolkning.Gaza er blevet en koncentrationslejr. Gentagne massakrer, og hvad FN&rsquo;s Goldstone-rapport beskriver som en bestræbelse på at &raquo;ydmyge og terrorisere en civilbefolkning og radikalt reducere dens økonomiske kapacitet&laquo;, er virkeligheden i Gaza i dag. Det er at gå for vidt at sammenligne situationen med den i nazisternes værste dødslejre som Auschwitz og Treblinka, men at en etnisk gruppe er koncentreret, indespærret og udsat for systematisk mord kan ikke længere fornægtes.Og intet af dette har at gøre med jødisk moral og finder ingen retfærdiggørelse i jødisk historie.Det skaber vrede, når Israel igen går til angreb på en forarmet og indespærret befolkning. Det meste af kritikken ytres som en politisk kritik af en stat og dens ageren. Det er umuligt at fornægte, at den nogle gange ytres som had mod jøder. Måske sidder der rent faktisk en antisemit hist og her, som tror på Hitlers racelære og mener, at jøderne bør udryddes. Men ser man på argumentationen, så er langt det meste antisemitisme i debatten en blind reproduktion af den zionistiske påstand &ndash; at Israel faktisk repræsenterer verdens jøder &ndash; bare med blind vrede i stedet for blind hyldest.Ikke i vores navnKritikken af Israel breder sig blandt jøder i Europa, USA og sågar i Israel. &raquo;Ikke i vores navn!&laquo; lyder parolen. Vi nægter at blive taget til indtægt for Israels handlinger af nogen. Den jødiske historie har været præget af folkemord og fordrivelse. Men hvad vi oplevede engang må aldrig blive argument for at udføre det samme mod andre.Flere og flere jødiske organisationer arbejder nu i solidaritet med palæstinenserne og bakker op om den palæstinensiske opfordring til boykot, deinvestering og sanktioner mod Israel. De største er Jewish Voice for Peace og Jews for Justice in Palestine, der hovedsageligt arbejder i USA, men også den israelske bevægelse Boycott from Within og den jødisk-ortodokse bevægelse Naturei Karta vokser nu.Det, der samler os i disse bevægelser, er vores jødiske baggrund, bevidstheden om den jødiske historie og ønsket om at genoplive det zionistiske motto &raquo;aldrig igen!&laquo;Men denne gang skal det gælde for alle. Aldrig igen folkemord og ikke for nogen!Yonatan Ungermann Goldshtein studerer lingvistik og medstifter af Jøder Mod Folkemord
