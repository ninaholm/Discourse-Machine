Hvad fik vi ud af fattigdomsåret?
Vi skulle have benyttet lejligheden til at se fattigdommen i øjnene og tage hånd om den. Året er i stedet blevet behandlet som en uvelkommen forstyrrelse i vores regerings arbejde med at påstå, at der ikke findes fattigdom og ulighed i smørhullet Danmark
Julearrangement for hjemløse   i Ørstedsparken i København. Fattigdomsåret blev lidt af en fuser, mener dagens kronikør.

For knap et år siden fik jeg på denne plads lejlighed til at stille spørgsmålet: Hvad skal vi med fattigdomsåret? Samtidig luftede jeg et ønske om, at vi ville benytte året til at komme videre fra de fastlåste positioner i debatten om en fattigdomsgrænse. Det europæiske initiativ gav os en oplagt chance for at tage hul på en ny måde at diskutere fattigdommen på, så vi kunne finde veje til at holde øje med den og dermed konsekvent arbejde i retning af den mindst mulige fattigdom i Danmark. Året er nu gået, og det er tid til at gøre status.Hvordan er det så gået? Det korte svar er, at det er gået ad hekkenfeldt til. Her ved udgangen af 2010 kan vi konstatere, at 106.000 personer i Danmark fortsat har en års- indtægt på under kr. 81.000, at 24.000 danske børn lever i svær fattigdom, med alt hvad det medfører af social eksklusion, og at antallet af familier, der er blevet sat ud af deres lejligheder af fogeden, fordi de ikke kan betale deres husleje, alene i år er steget med 12 pct. Intet af dette har vores regering forholdt sig konkret til i årets løb.EU-kommissionen for Employment, Social Affairs and Equal Opportunities formulerede forlods, at vi i løbet af fattigdomsåret skulle »tilskynde til deltagelse og politisk engagement fra hver eneste del af samfundet i kampen mod fattigdom og social udstødelse«.Det blev i en dansk kontekst oversat til tre mål: at 250.000 personer i Danmark har hørt om det europæiske fattigdomsår ved udgangen af 2010,at der udarbejdes 10 offentligt tilgængelige produkter om bekæmpelse af fattigdom og social udstødelse,og at minimum 20 organisationer og 500 enkeltpersoner deltager i konferencer i forbindelse med det europæiske fattigdomsår.Meget lidt ambitiøstÅret er ikke officielt evalueret endnu, så jeg ved ikke, om man har kunnet tælle sig frem til den formelle  om end meget lidt ambitiøse - succes. Som medlem af følgegruppen for året ved jeg, at ministeriet har produceret en hjemmeside, som gik i luften den 1. marts, fire dage før ministrenes kalendere gav plads til at åbne året ved en konference. Derudover er der udgivet to pjecer; en i uge 44 om fattigdomsindikatorer (som udtrykkeligt står for bidragydernes egen regning og altså ikke udtrykker regeringens holdninger) og en på afslutningsdagen den 30. november om livshistorier. Mig bekendt er der siger og skriveringen, der har taget disse pjecer til sig og startet en debat om det, der står i dem. Endelig er der gennemført en stilekonkurrence og uddelt 2,6 mio. kr. til debatskabende, frivillige og kommunale/ regionale aktiviteter. Her har socialministeren navnlig fremhævet bevillingen af 100.000 kr. til at lære etniske kvinder i Greve at cykle  Dén lader jeg lige stå et øjeblikPå åbningskonferencen bekræftede beskæftigelsesministeren mine bange anelser om, at hun ikke mente, at fattigdomsåret havde noget med hende at gøre, til trods for at hun faktisk har ansvaret for alle overførselsindkomsterne. Ved afslutningen af konferencen indledte ministeren sin tale med ordene: »Først og fremmest vil jeg gerne sige tak for invitationen«. Eftersom hun selv havde inviteret til konferencen, var det en uheldig start på en tale, som desuden i alt væsentligt handlede om, at det skal kunne betale sig at arbejde og, at starthjælpen, 450- timersreglen og kontanthjælpsloftet ikke gør nogen fattige. Således lagde Inger Støjberg altså op til en debat, som hun efterfølgende stort set ikke deltog i. Lige på nær ved besvarelsen af et paragraf 20-spørgsmål i Folketinget, hvor ministeren blev spurgt om, hvilke konkrete initiativer regeringen ville tage for at reducere fattigdommen i Danmark. Her svarede Støjberg, at hun er mægtig glad for både kontanthjælpsloftet og 450-timersreglen (som betyder, at et ægtepar på kontanthjælp mister den enes kontanthjælp, hvis de ikke begge arbejder 450 timer inden for to år). Det var i sandhed et mærkeligt svar.Beskæftigelsesministeren har til overflod i årets løb stået i spidsen for  uden et eneste sagligt argument  at stramme sidstnævnte regel væsentligt, så der nu skal optjenes 225 timer inden for et år for at bevare retten til kontanthjælpen, ligesom hun   igen uden ét eneste sagligt argument  i årets løb fik vedtaget en reduktion af dagpengeperioden fra fire til to år. Ikke mindst i en tid med stigende ledighed er det altså meget svært at se fidusen i den beslutning. Gad vide om Støjberg helt har misforstået årets idé og troet, at det handlede om at skabe fattigdom   ikke reducere den?Europæisk målI europæisk sammenhæng giver man ikke op så let  heldigvis. Der er sat et mål for 2020 om, at der til den tid skal være 20 mio. færre fattige i Europa. Det mål har Danmark også forpligtet sig til ved at anslå, at det så må betyde, at der skal være 20.000 færre fattige i Danmark. Da den danske regering konsekvent har afvist at operere med en fattigdomsgrænse, og det derfor er umuligt at tælle, hvor mange fattige vi har, har det været relevant at spørge den ansvarlige minister Benedikte Kiær om, hvordan hun vil måle det. Også her er svaret af en kaliber, så det fortjener en bredere kreds af læsere. Benedikte Kiær svarer nemlig bl.a.:»Gruppen (de 20 mio., der skal løftes ud af risiko for fattigdom) er i EU-sammenhæng defineret som personer, der enten tjener mindre end 60 procent af landets medianindkomst, oplever materielle afsavn og/eller lever i en husstand med lav beskæftigelse. Der er derfor ikke tale om en fattigdomsgrænse, men om tre indikatorer for risiko for fattigdom og social udstødelse. Jeg mener, at de tre EU-indikatorer vidner om, at der på EU-plan er enighed om at betragte fattigdom og social udstødelse som et komplekst problem, der ikke blot kan reduceres til et spørgsmål om lav indkomst. På nationalt plan har de enkelte medlemslande frihed til at fastsætte deres mål og indikatorer under hensyntagen til nationale forhold og prioriteter. Det foreløbige måltal om at løfte 22.000 personer ud af risiko for fattigdom i 2020 er ikke er koblet til indikatorer. Danmark skal ligesom de øvrige medlemslande i april 2011 indgive den endelige NRP (National Reform Program) til EU-Kommissionen.«Øhh  Det var et simpelt spørgsmål, men hvad var egentlig svaret? Mener ministeren, at vi skal tilslutte os EUs indikatorer, og hvis ja, hvorfor så ikke bare skrive det? Og i den sammenhæng kunne det være dejligt, hvis ministeren ville forholde sig til det forslag til en fattigdomsgrænse (eller -indikatorer, hvis det gør det nemmere), som CASA har udarbejdet sammen med en række aktører. Det ligner nemlig til forveksling EUs. Her kombineres tre måder at måle fattigdom på: opgørelser af den relative fattigdom ud fra disponible indkomster med anvendelse af mediangrænser på 40, 50 og 60 pct., en minimumstandard baseret på budgetmetoden (hvad koster det at leve?) og løbende surveyundersøgelser, som kan afgrænse fattige i den danske befolkning ud fra en afsavnsprofil. Tænk hvis vi kunne slutte året af med at blive enige om, at disse indikatorer kan bruges til at få styr på fattigdommen. Så ville vi kunne prale af en ret flot slutspurt, som peger fremad. Desværre tror jeg ikke, at det er det, jeg kan læse ud af ministerens svar.Flad fornemmelseSom det nok er fremgået, synes jeg, at fattigdomsåret har været en umanerlig flad fornemmelse. Jeg havde drømt om, at vi skullegørenoget. Turde diskutere om den politik, der føres i Danmark, er den rigtige. Ikke mindst den, der føres over for de ledige. Og lave den om der, hvor det er indlysende, at den har så massive bivirkninger, at vi kan være sikre på, at de fattigdomsproblemer, vi har, vil fortsætte deres ufortrødne vækst. Jeg havde håbet på, at vi ville benytte lejligheden til at turde se fattigdommen i øjnene og tage hånd om den i stedet for at tale om alle dem, der gudskelov klarer sig. Året er i stedet blevet behandlet som en uvelkommen forstyrrelse i vores regerings arbejde med at påstå, at der ikke findes fattigdom og ulighed i smørhullet Danmark. Hvor er det dog en skam.Bettina Post er formand for Dansk Socialrådgiverforening
