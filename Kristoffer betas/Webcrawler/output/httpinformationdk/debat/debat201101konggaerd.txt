Kong Gærdesmut og Jordmonarken
Lille eventyr om Ugens fugl


Som Ugens fugl - i går i mandagsavisen på papir og farvetryk side 20, men kedeligt nok slet ikke på nogen som helst af alle webudgavens digitaler - optrådte med fuldeste ret Kong Gærdesmut. Således hyldet af Johannes V. Jensen i digtsamlingenAarstidernefra 1923:Ved solhvervstid vor mindste fuglforvoven flyver af sit skjul,kong Gærdesmut med halestrutforkynder: mørketid er slut!Ja:Hør Nordens kække kolibri,som musepib den stemmer i...Men ellers er det, når gærdesmutten skal tilbedes på klassisk dansk. naturligvis St. St. BlichersThomas i Gærdetfra digtsamlingenTrækfuglene(1838), der til en begyndelse må lægge for. (Og som Johs. V. da også indirekte men tydeligt nok henviser til).Nordiske Kolibri! Du som bor -ingen véd jo næsten hvor.At et lidet glimt af dig man serdet er nyt som sjældent sker.Hvi så sjælden du til lyset frem!Har du også hus og hjem?Har du lille! også børn og viv?Til din søde tidsfordriv?Hvad bestiller du den dag så lang?Spørger Blicher i indledningen af sin apoteose til dentroglodytes, denne vimse, kraftigt fløjtende, herligt trillende og til tider også næsten snerrende, halestruttende kolibri på kun otte gram. Som så ofte af både digtere og godtfolk er blevet forvekslet med fuglekongen. Og som derfor også tillægges eventyret om fuglenes valg af konge: den, der kunne flyve højest. Der som bekendt tilsyneladende var ørnen, »men da den udmattet dalede mod jorden fløj gærdesmutten, som fra starten skjulte sig på ørnens ryg, endnu højere og vandt,« genfortæller V. J. Brøndegaard i sit vidunderfulde trebinds værkFolk og fauna(1985).Hvor han har meget mere eventyrligt at berette om vores uges fugl. Her er det dog et helt anderledes moderne eventyr om kong Gærdesmut, der skal underholdes med. Ja, supermoderne amerikansk og nu totalitært globalt er det, skønt hentet lige ud af Ingvald LieberkindsDyrenes Verdenfra 1938:»At den langnæbbede gærdesmutte kan gøre overordentlig stor nytte, ser man af følgende talsammenstilling: 20 kuld gærdesmutteunger kunne daglig ødelægge 162.771.000 græshopper. Gennemsnitsgræshoppen vejer ca. 0,98 g, og den kan præstere hver dag at indtage et kvantum føde, der svarer til dens egen vægt. De græshopper, som gærdesmutteungerne æder, ville således være i stand til bare i løbet af én dag at ødelægge 174.397 tons afgrøde, som til en værdi af 10 doll. pr. ton ville beløbe sig til en samlet værdi af 1.743.970 doll.« Om dagen!Vi tør slet ikke gøre os noget begreb om, hvad det tal ville lyde på i 2011's dollarværdi. Så eventyrligt må gærdesmutten prises i det mål, der i dag totalitært-globalt i overensstemmelse med dogmet om den økonomiske vækst er eneste prismål, det tæller: pengemålet.Og dog er eventyret ikke slut. For med ubegribelig profetisk kraft lader Blicher i 1838 gærdesmutten selv tage direkte afstand fra at blive sådanne prist:Jordmonark! Du ser så stoltelig/ fra din højhed ned på mig./ Sand lyksalighed, din visdom tror,/ kun i glans og færdsel bor./ Sig mig: i dit lange liv/ hvad er vel din tidsfordriv?/ Drømme skønt om magt og herlighed,/ bygge op og rive ned .../Store Herre! ynk kun ikke mig!/ Jeg misunder ikke dig./ Bad dig, brænd dig kun i ærens sol!/ Tumle dig fra pol til pol:/ Enden dog, du træl af magt og guld!/ Er ikkun en seng af muld.Således blev det et eventyr, der alligevel ender godt. Takket være Blicher og Jensen. Efter dem er mørketiden slut.
