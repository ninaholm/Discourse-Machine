Filantropi – the f-word
I USA er filantropien kommet på mode, og rigmænd som Bill Gates engagerer sig både i bistand, demokratisk udvikling og sundhedsfremme. I Danmark kan de største fonde også få afgørende betydning for udviklingen af velfærdssamfundet
USA’s superrige engagerer sig som aldrig før i bistandsprojekter, demokratisk udvikling og sundhedsfremme. Bill Gates (t.v.) og Warren Buffet har bl.a. stiftet ’The Giving Pledge’, hvor adskillige milliardærer har forpligtet sig til at give mindst 50 procent af deres formuer til velgørenhed.

Har filantropi en rolle i et moderne samfund? Eller er filantropi et levn fra en fortid, hvor en voksende og selvbevidst kreds af velstillede samfundsborgere havde travlt med at presse egne normer og værdier ned over arbejderklassen og mennesker på samfundets skyggeside? Rimer filantropi fortsat på paternalisme, moralisering og asymmetriske relationer mellem giver og modtager? Eller kan begrebet bruges til at beskrive frisættende og samfundsfornyende initiativer? Mange danskere er engageret i civilsamfundets organisationer, og fondsverdenen ville indtil for få år siden nok have betakket sig for at blive kaldt filantroper. Ikke desto mindre er begrebet på vej til at få en stærk renæssance.Filantropi er igen kommet på mode: USA’s superrige engagerer sig som aldrig før i bistandsprojekter, demokratisk udvikling og sundhedsfremme. Gennem enorme fondsdannelser har folk som Bill Gates, Warren Buffet, George Soros og mange andre etableret et kapitalgrundlag og organisationer, som i størrelse og indflydelse kan hamle op med selv de største nationale bistandsorganisationer. Med dem er der opstået en ny selvforståelse omkring globale virksomheder, markedsbaserede økonomiers og finansielle aktørers mulighed for at påvirke samfundsmæssige og globale udfordringer målrettet gennem strategisk investering i udvikling. Et organiseret oglargescale’pay back to society’-engagement, som med Bill Clinton som frontfigur er blevet døbt’Philanthrocapitalism’.Nedladende velgørenhedFilantropi har i et halvt århundrede været søgt trængt ud af dansk velfærdstænkning: Godgørenhed, privat initiativ og frivillig indsats var i mange år ugleset som en mulig del af en dansk velfærdsmodel. Faglighed og hensynet til borgernes ve og vel tænktes at kunne forvaltes bedst og helst udelukkende af det offentlige.Men uanset socialreformen fra 1933 var filantropien og de frivillige sociale foreningers indsats fortsat en væsentlig del af det samlede sociale velfærdssystem frem til velfærdsstatens overtagelse af et altomfattende ansvar fra slutningen af 1950’erne og frem til bistandslovens vedtagelse i 1973. Dette skete som den praktiske organisering af en medmenneskelig og moralsk fordring om at hjælpe andre i fællesskaber forskellige fra dem, der udsprang af arbejderbevægelsen.Almennyttige fonde og legater betragtes af mange som et levn fra en fjern fortid uden relevans for en moderne velfærdsstat. Fondene har været under beskydning, fordi de typisk flyver lavt under radaren for offentlig indsigt. Fondene er således ikke demokratisk kontrollerede, men ledes af en ofte selvsupplerende bestyrelse. Fondene kritiseres typisk for at være konserverende og ude af trit med tidsånden og de ændringer, der sker i samfundet. Deres formål er således bestemt af en stifter, hvis vilje kan have været fremsynet og nytænkende på stiftelsestidspunktet, men ikke nødvendigvis fortsat er det i dag. Fondene kritiseres af nogle for at støtte formål uden tilstrækkelig indsigt i de bagvedliggende forhold eller for at tage for lidt hensyn til utilsigtede konsekvenser af et givet projekt. På samme måde som med tilskud fra statslige puljer sættes der også spørgsmåltegn ved, om fondene altid tager bestik af den økonomiske bæredygtighed af et måske i sig selv gavnligt initiativ.Social innovation for udsatteIkke desto mindre er fondene genstand for en voksende anerkendende italesættelse også i dansk kontekst, og de beskrives for eksempel af Ugebrevet Mandag Morgen som en væsentlig kilde til fornyelse af velfærdssamfundet.Der kommer stadig nye fonde til, og alene i kraft af den kapital, der ligger i fondene, og i størrelsen af deres uddelinger påkalder de almennyttige fonde sig en opmærksomhed, der selvfølgelig ikke bliver mindre, når de offentlige kilder tørrer ud. Dertil kommer, at flere fonde i de senere år er blevet langt tydeligere omkring, at de forfølger langsigtede strategier på et spændende værdimæssigt grundlag.Nogle af de større fonde har oplagte muligheder for at skabe ny udvikling gennem støtte til indsatser, der kombinerer metoder fra sociale og kulturelle sektortilgange. Bag det ser man en styrket professionalisering af fonds-administrationerne, som nu oftere henter folk ind med stor teoretisk og praktisk indsigt i socialt arbejde og i tillæg selv engagerer sig i gennemførelse af egne projekter, sådan som blandt andre Egmont Fonden har gjort det i en årrække.Nogle af de større danske fonde som Realdania og Trygfonden stiller midler til rådighed for initiativer og programmer, som i kroner og øre næsten kommer op på siden af de store statslige udviklingsprogrammer fra slutfirserne. Senest har Trygfonden for eksempel bevilget 25 millioner kroner i grundkapital til en ny Den Sociale Kapitalfond, som skal investere og stille kompetencer til rådighed for sociale iværksættere og socialøkonomiske virksomheder. Formålet med denne vækstkapital er at skabe social innovation for udsatte grupper, men også at vækstkapitalen skal kunne tilbagebetales for at kunne geninvesteres i nye sociale projekter.Fonde kan tage chancerDe almennyttige fonde betragtes traditionelt som en del af civilsamfundet eller den Tredje Sektor. Tendensen til stadig større professionalisering rummer dog en risiko for, at fondene i deres tilgang og bevillingsmønstre kommer til at kopiere de paradigmer, som styrer offentlig indsats på det sociale område. Der tales således mere om dokumentation og effektmåling, og mål for støtte og indsats kan nogle gange være svære at adskille fra det, der forfølges af det offentlige.Hvis fondene skal opretholde deres legitimitet, skal de tilføre samfundet enadded value, en værdi, som det offentlige ikke kan præstere. Fondene bør i deres tildelingspraksis undgå at ligge for tæt på offentlige strategier eller overføre det offentliges principper i moderne puljeadministration.Dér, hvor fondene skiller sig ud, vil typisk være på, at de kan tillade sig at være mere risikovillige og dermed har et betydeligt rum for at gå nye veje og handle med en beslutsomhed, som sjældent findes tilsvarende i det offentlige. Fondene er ikke bundet af at afsøge samspil med anden lovgivning, og de kan tage særlige hensyn til mennesker og afgrænsede fællesskaber, som matcher fondens formål.Der er behov for at styrke fokus på denne differentiering, al den stund at det offentlige har tendens til at søge hen imod et markedsøkonomisk inspireret vokabular om’social return on investment’.Dér, hvor det offentlige tænker mere og mere i indsatser, der betaler sig, og veje til at fremme selvforsørgelse som primært mål, bør de almennyttige fonde tolke sig ind i en moderne version af filantropi til fremme af medmenneskelighed, livsglæde, medindflydelse og respekt for den enkelte.Frem for alt bør fondene undgå at overtage det offentliges styringsmaksimer, men tværtom bidrage til, at der igen er nogen, der vil kaste sig ud i at arbejde med nye visioner for samfunds-udviklingen, hvilket i disse år er en temmelig ledig position.Lykkes det at fastholde og videreudvikle en forskelligartet og modig tilgang, vil det være til gavn for dynamik og mang-foldighed i det sociale udviklingsarbejde.Filantropien vil så være på vej tilbage på den gode måde.Terkel Andersen er sekretariatschef i Frivilligrådet
