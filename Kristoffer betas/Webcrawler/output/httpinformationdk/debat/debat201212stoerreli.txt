Større lighed er til gavn for alle



For at flere mennesker kan komme i arbejde, må lønforskellene mindskes. Vi må skabe et nyt politisk landskab, hvor det især er de højestlønnede, som går ned i løn, så konkurrenceevnen forbedres og den stigende ulighed mindskes. Fra 2001 til 2008 gik vi fra nr. 1 til nr. 6. med hensyn til ulighed. Forskningen viser, at såfremt uligheden mindskes, er der mindre udgifter til bl.a. sygdom og kriminalitet og bedre læring i skolen. Lande som Norge og Sverige har den laveste grad af ulighed i indkomst og de færreste sociale og sundhedsmæssige problemer.I en ny tankevækkende undersøgelse blev folk i 48 lande, inklusiv Danmark, spurgt om, hvad mennesker i forskellige job burde tjene. Undersøgelsen er baseret på svar fra mere end 60.000 mennesker. Undersøgelsen viste, at befolkningen i de skandinaviske lande i sammenligning med andre vestlige lande ønsker små lønforskelle. Den gennemsnitlige holdning i de skandinaviske lande er således, at for eksempel bestyrelsesformænd kun bør tjene omkring dobbelt så meget som butiksassistenter og ufaglærte.Danmark er ude af trit med befolkningens ønsker. Undersøgelsen giver en klar opfordring til, at de højest lønnede går ned i løn, da danskerne finder de store lønforskelle uretfærdige.Kolossale lønstigninger i topSamtidig med at mange mennesker har mistet deres job i den offentlige sektor, har der været kolossale lønstigninger til de højestlønnede i kommunerne, som i gennemsnit fra 2008 til 2012 har fået en lønforhøjelse på over 270.000 kroner. I samme periode er de lavestlønnede steget mellem 29.000 og 38.000 kroner. De højestlønnede har således fået otte gange så meget i lønningsposen i de sidste fire år.Virkeliggørelsen af det nye politiske landskab kan mindske den omkostningsfulde ulighed, forbedre Danmarks konkurrenceevne og forhåbentlig skabe flere arbejdspladser. Danmark kan være et foregangsland ved at begynde med at mindske de enormt store direktør- og cheflønninger i den offentlige sektor.Lønnedgang hos de højest lønnede i den private sektor må foregå på den måde, at der skabes flere arbejdspladser, og konkurrenceevnen øges.Peter Clausen Løjenkær, Odder
