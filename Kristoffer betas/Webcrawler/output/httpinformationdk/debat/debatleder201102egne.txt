Med egne ord
Hovedpersonen i sagen om de statsløse har ordet


 Et retssamfund kendes på, at der er retfærdighed og lighed for loven. Et retssamfund kendes på, at den, der har magt, altid kan drages til ansvar. Jo højere embede, jo større forpligtelse.1
Loven er et værn mod tilfældigheden. Tilliden til magtudøvelsen fastholdes ved, at folket ved, at de, der har magten, forvalter efter loven. Ellers prisgives den svage, og den enkelte overlades til vilkårlighed. Det enkelte menneske bliver retsløst over for systemet. Loven står over os alle. Derpå kendes et retssamfund.1 
Opdelingen af magten mellem den udøvende og den lovgivende magt bygger på den helt selvfølgelige forudsætning, at den udøvende magt administrerer i henhold til de love, som Folketinget vedtager, og at borgerne netop skal have sikkerhed for, at de afgørelser der træffes, er i overensstemmelse med lovgivning og ikke udslag af vilkårlig administration.3
Ministeransvaret er grundlæggende for vort parlamentariske system. Med magt må følge ansvar. Og det ansvar tilkommer det Folketinget at gøre gældende. Men her kniber det.3
Den forvaltningsretslige lovgivning er båret af ønsket om mulighed for offentlighedens demokratiske kontrol og af retssikkerhedshensyn over for den enkelte borger.2
Borgernes mulighed for kontrol af offentlige myndigheder er afgørende for folkestyret og den enkeltes retssikkerhed.2
Borgerne er i klemme i systemet. Retssikkerheden er svækket i utålelig grad. Folketing og regering har i de senere år i stigende grad sat sig ud over det magtfordelingsprincip, der skulle sikre den enkelte borger over for vilkårlige overgreb fra statsmagten.3
Respekten for retsstaten skal højnes. Dansk politik trænger til en holdningsændring. Uden retsstat intet demokrati.

