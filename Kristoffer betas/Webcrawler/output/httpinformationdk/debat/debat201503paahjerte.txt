Er der en ’hvad har du på hjerte’- læge tilstede?
Flere bliver stressede, deprimerede, angste eller psykisk sårbare. Læger og eksperter foreslår, at vi bliver bedre til at lytte til vore krop. Men hvad i alverden betyder det? Vi har brug for sundhedspersonale, som kan hjælpe os med at forblive sunde, og ikke først sætter ind, når skaden er sket


KRONIK&raquo;Det er stressymptomer, det dér. Prøv at lytte mere til din krop&laquo;.Har du nogensinde hørt det før? Det har jeg &ndash; så mange gange, at pladen er ridset. Jeg ved, at jeg ikke er den eneste, der har hovedpine, spændinger i nakke, skuldre, kæbe, tinding, søvnproblemer, stemmeknuder, overspisning og uren hud. Nogle døjer med et par af tingene, nogle lider meget slemt, andre kender kun lidt til det. Jeg har givet mig selv hele baduljen &ndash; ikke på en gang, jeg er ikke helt ude at skide, men mere eller mindre.I flere artikler om stress læser jeg om alt det, man selv kan/skal gøre, og jeg forstår, at konklusionen lyder: Der er én person, der gør dig stresset, ulykkelig, glad, og det er dig selv. Det kan jeg godt lide at tænke på &ndash; at man selv er chauffør i sin egen bil. Men hvis jeg selv sidder bag rattet, hvorfor bliver jeg så ved med at køre zigzag? Jeg ryger ikke helt af vejen. Men alligevel er jeg tit tæt på at køre galt, føler jeg. Min krop siger stop og har gjort det i årevis.Stress er alles problemAlle kurver og tendenser peger opad; der kommer kun flere psykisk sårbare. Herregud, stort set hele min familie og tætteste venner kender det, og det gør du garanteret også. Nogle får piller, andre kan klare sig uden. Det betyder, at det ikke kun er mit problem, at jeg eller mine nære har ondt i krop og sjæl. Det er samfundets problem, for det er samfundet, der betaler, når vi er kørt fast i rabatten. 20 procent af alle voksne danskere har problemer med deres psykiske sundhed hvert år. Psykiske lidelser udgør ifølge Psykiatrifonden den største sygdomsbyrde i samfundet med 25 procent i forhold til det samlede sygdomsbillede, mens kræft står for 17 procent og kredsløbssygdomme står for 15,2 procent. Jeg har ikke lyst til at bidrage til det tal. Ingen mennesker bliver stressede med vilje. Så burde vi ikke gøre mere for, at det ikke skal være sådan? Vi behandler først, når det er &ndash; eller er tæt på at være &ndash; for sent. Hvis du ringer med hovedpine for eksempel, så kan lægen ikke gøre andet end at sige: &raquo;Lyt bedre efter næste gang. Slap af. Spis sundt. Motionér. Sov. Spis D-vitaminer. Luft ud. Gå til yoga. Lev i nuet, husk det nu for fanden, husk det nu.&laquo;Tjek, tjek, tjek, dobbelttjek, tjek, tjek, semitjek.Tal &rsquo;kropssprogsk&rsquo;Så prøver du at lytte efter, og nogle gange hører du en rumlen. Nå, det er fordi du er sulten, ok. Du finder sikkert hurtigt ud af, at det kan være utrolig svært at regne ud, hvad dit kadaver prøver at fortælle dig, når det giver dig smerter. Nogle gange bør du ligge ned, andre gange det modsatte. Hvorfor er vi så elendige til det?For et par år siden hørte jeg det der med at lytte efter på repeat. En af gangene var jeg ved talepædagog, fordi min stemme var blevet alt for hæs &ndash; et stressymptom &ndash; hævede mandler og det faktum, at jeg ikke trak vejret med maven. Mens vi er babyer, trækker vi vejret ned i maven. Så glemmer vi alt om, hvordan man gør. Børn taler langt bedre kropssprogsmæssigt, end voksne gør. Når vores kroppe siger noget, er det volapyk, og når vi så vil høre efter, så opdager vi, at vi ikke har nogen idé om, hvad grammatikken er. Det er som at lære et sprog forfra, bare uden nogen form for universel kasus.I takt med, at jeg blev ældre og høstede gode karakterer, haft masser af job og klaret mig selv, blev jeg cirka 7.000 gange dårligere til noget, jeg kunne, da jeg blev født: At trække vejret! Jeg havde et kæmpewhatthefuck-ansigtsudtryk plastret i mit dengang 20-årige fjæs.&rsquo;Mine&rsquo; regninger til læge, halslæge, talepædagog, fysioterapeut, tandlæge, terapeut og tilskud til smertestillende er mere eller mindre alle sendt direkte til Staten Danmark. Og mange af besøgene har haft ét tilfælles: Det er selvpåførte stresskader. Og så er det ikke engang med vilje. Min hensigt har snarere været, at jeg skulle være en af dem, der løftede det tungere læs i samfundet. Du har sikkert hørt sangen før: Vi tror, vi kan det hele, men det kan vi &ndash; rimelig åbenlyst &ndash; ikke.Vi vil ikke være nogen(s) belastning, vi vil faktisk gerne bidrage. Til familien, samfundet, verdenen. Vi fungerer for det meste i hverdagen, har masser af glæde og livsmod &ndash; men vi frygter, at hvis vi træder forkert, så ryger vi ud over kanten, ned i et sort hul. Vi hører om det så tit. Måske har vi prøvet det før.Been there, done that, bought the T-shirt.Retur: helst aldrig.&rsquo;Hvad har du i hjertet&rsquo;-lægeHvorfor gør vi det ikke nemmere eller billigere for folk at lære at stoppe op og mærke efter? Hvorfor har vi ikke et fag i skolen, der bare hedder &rsquo;hvordan har du det egentlig&rsquo; eller &rsquo;din egen sundhed&rsquo;?Facebooks &rsquo;hvad har du på hjerte&rsquo;-princip er sødt nok &ndash; kunne vi ikke tage det med ud på vores arbejdsplads, sige: &raquo;Hvad har du i dit hjerte&laquo; i stedet for?Tage fem minutter ved middagstid hver dag, hvor vi lige går ind i hjerterummet og rydder op?Jeg er ikke politiker eller cand.mag. i samfundssammenhænge, så det er garanteret ikke så ligetil, som jeg gerne vil gøre det til. Men jeg tænker, at vi selv kan gøre meget i det små. Når jeg læser &rsquo;sådan undgår du stress&rsquo;-artikler, så er stress vores eget ansvar, vores individuelle problem. Men vi har åbenbart brug for hjælp, så politikere, chefer, ledere, lærere, forældre kunne gøre mere end nu.Jeg tænker også, at man kunne være tilknyttet en form for sundhedsfaglig person &ndash; en, du ikke først kontakter, når noget er galt, men som løbende gennem livet har kontakt til dig og kender din baggrund, så han/hun kan spørge ind og hjælpe dig til at forstå, hvad der sker, når din krop reagerer, som den gør. Ved en årlig telefonsamtale kan man blive spurgt om, hvor meget man sover, spændinger, hovedpinemønstre, kost, motion og så videre. Disse sundhedspersoner får så penge for at holde folk raske i stedet for at gøre folk raske.Er det helt dumt? Vi er da nødt til at gøre noget, ikke?Medicin er ikke for alleJeg tror, at hvis vi lærer at tale vores krops sprog i en ung alder, så ville antallet af folk, der har brug for sygemeldinger og så videre falde, og så vil vores psykisk syge måske få plads til bedre pleje. For selvfølgelig er der mange psykisk syge, som har brug for mere hjælp end en bette daglig selvkrammer. Tænk sig, hvis de kunne få endnu mere og bedre hjælp end nu. Vi kan godt. Nogle har brug for medicin og lidt mere hjælp, end jeg efterlyser, og så er det jo dejligt, at vi lever i en verden, hvor det kan lade sig gøre. Heldigvis. Men medicin er ikke løsningen for alle.Jeg har de seneste år haft brug for hjælp til at fikse min krop fysisk og psykisk, så jeg selv kan mosle med den fremover, fordi jeg har fået at vide, at hvis jeg ikke passer på, så ender det galt &ndash; og jeg er langt fra den eneste med de fremtidsudsigter. Min generation har blandt andet været igennem et utal at teknologiske revolutioner på en kvart menneskealder, så det giver meget god mening, at vores kroppe ikke kan finde ud af, hvordan vi gerne vil leve og afstemme det med, hvad vi kan holde til. Jeg håber snart, at vi kan finde ud af det, og ellers efterlyser jeg håndbog i &rsquo;kropssprogsk&rsquo;.Maya Bech studerer nordisk på Aarhus Universitet
