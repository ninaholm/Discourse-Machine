’Ikke et socialt redskab’
Nye optagelsesmetoder skal ikke være et socialt redskab, og man skal ikke bare kunne komme ind, fordi man kan tale for sin syge moster, mener Konservatives uddannelsesordfører, Charlotte Dyremose


Hvorfor skal vi benytte os af nye optagelsesmetoder på de videregående uddannelser?&raquo;Lige nu har vi svært ved at sammenligne danske uddannelser med udenlandske uddannelser. Vi ser nogle ærgerlige eksempler, hvor folk med en rigtig god udenlandsk uddannelse har svært ved at komme ind på danske uddannelser, fordi den ikke direkte er kompatibel med de danske. Den slags problemer kan lettere løses med optagelsessamtaler. Derudover kan du til en samtale bevise, at du har de rette evner og har fået de nødvendige karakterer i de nødvendige fag, hvilket gør det nemmere at få de rette elever ind. Karaktererne skal selvfølgelig forblive en afgørende faktor. Du skal ikke bare kunne komme ind med en masse 2-taller, fordi du kan snakke for din syge moster. Dér må vi ikke ende.&laquo;&ndash; Risikerer man ikke, at det i højere grad er unge fra akademiske hjem, der kommer ind via samtaler?&raquo;Optagelsen på de videregående uddannelser skal ikke være et socialt redskab. Det er ikke et spørgsmål om, at nu skal vi til at have nogle elever ind, der i virkeligheden ikke er egnet til at komme på universitetet, fordi det er synd for dem. Vi leder efter dem, der er egnet til at komme på universitetet, men ikke passer ind i de firkantede kasser, uddannelserne arbejder med i dag. Det er ikke nødvendigvis de fagligt dygtige, der kommunikativt er gode. Det er meget vigtigt, at man stadig er bevidst om, at det handler om at have en høj faglighed.&laquo;&ndash; Risikerer man, at gymnasieelever laver for lidt, fordi de regner med, at de bare kan komme ind via samtale i stedet for karaktergennemsnit?&raquo;Den sikre vej til en videregående uddannelse er og skal være den høje karakter. Man skal være klar over, at hvis man har sovet gennem hele gymnasiet, bliver det ikke sjovt at komme på universitetet. Og det skal optagelsessystemet signalere. Det ville være at snyde de unge, hvis man lavede et system, hvor de kunne komme ind på svære uddannelser blot ved hjælp af gode kommunikative evner.&laquo;&ndash; Er det ikke meget ressourcekrævende?&raquo;Det er det. Jeg forestiller mig ikke, at man fra politikernes side dikterer, at en bestemt del af optagelserne skal foregå via samtaler. Men jeg vil gerne være med til udvide de friheder, universiteterne har til at eksperimentere med optagelsesmetoderne. Jeg tror, universiteterne bedst selv kan vurdere, hvornår optagelsessamtaler er relevante og kan betale sig. Den balance bør universiteterne have frihed til selv at finde.
