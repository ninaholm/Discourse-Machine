Håbets fodboldbaner
LEDER


Britiske Oxfam, et sidestykke til Mellemfolkeligt Samvirke, har også opdaget VM-slutrunden som opmærksomhedsmagnet, og har derfor regnet ud, at Belgien ville vinde Jules Rimét-trofæet i en finale mod Tyskland, hvis de deltagende landes økonomiske nøgletal for social lighed var et afgørende parameter. (Og Danmark ville være en sikker vinder var det ikke for 0-4-blamagen mod Armenien, tag den, Olsen og DBU!).Ifølge Oxfams udregning ville Brasilien få det røde kort allerede i gruppespillet i lighed med de øvrige latinamerikanske deltagere fra en region, plaget af klodens bredeste kløft mellem rig og fattig.Og ja, brasilianerne med en månedlig gennemsnitsindkomst på 850 dollar (ca. 5.000 kr.) finansierer et VM-budget i omegnen af 13 milliarder dollar til stadionbyggeri, infrastruktur, korruption og lønforhøjelser til politiet, der forestår &rsquo;afklaringen&rsquo; af favelaerne, storbyernes slumkvarterer. Og ja, 90&rsquo;ernes brasilianske angrebs-es (den ældre) Ronaldo, lyder både dum og arrogant, når han om de protesterende demonstranters krav om investeringer i sundhed og uddannelse, erklærer, at &raquo;VM spilles ikke på hospitaler, men på stadioner&laquo;. Og ja, legenden Pele er da patetisk, når han formaner sine landsmænd til at stoppe protesterne og huske, at &raquo;det brasilianske hold er vores nation og blod&laquo;.Og ja, vi kunne blive ved &ndash; FIFA rejser fra Brasilien med to en halv milliard dollar i sponsor- og tv-indtægter og afviser at redegøre for organisationens lønninger, diæter og fryns. Men man kan også sende en tanke eller to efter, at den slutrunde, der begynder i dag, også kan andet end vække protest, social forargelse og korruptionsmistanke, som jo er rimeligt nok. Og her tænker vi ikke kun på den datingside, &rsquo;Victoria Milan&rsquo;, der betjener &rsquo;gifte og samboende, der ønsker at møde nogen uden for parforholdet&rsquo;, og som i går kundgjorde, at &rsquo;kvinder fristes til at være utro under VM i fodbold&rsquo;, da de føler sig forsømt af deres fodbold-gloende mænd. Af de næsten 2.000 danske kvinder, der angiveligt deltog i datingsidens undersøgelse, siger 66 procent ja til spørgsmålet: Bliver du mere fristet af utroskab under VM i fodbold? Og ikke uventet er den spiller, kvinderne helst vil have en affære med, den yngre Ronaldo på en sikker førsteplads med 23 procent, hvorimod et umiskendeligt fravær af entusiasme for selve spillet viser sig ved, at kun seks procent nævner Argentinas Lionel Messi på en syvendeplads.Som det ses kan VM bruges til hvad som helst, og der er utvivlsomt mange forskellige grunde til, at 2,2 milliarder af klodens godt syv milliarder individer så mindst én kamp i 2010-slutrunden i Sydafrika, altså et gennemsnit på godt 188 millioner seere pr. kamp.Og grunden er selvfølgelig, at fodbold i verdensklasse ikke bare er den identitetsbærende underholdning, der også er en faktor, men sender nogle universelle signaler, der modtages på frekvenser langt ud over de sportslige. Det er ikke tilfældigt, at en slutrunde også i fattige og krigshærgede lande er det store tilløbsstykke, og følges i befolkninger, hvis egne landshold aldrig kommer i nærheden af en slutrunde. For VM eksponerer en multietnisk og -kulturel tolerance, hvor enhver (ideelt set) er lige for fodboldloven, uanset hvilken nation han stiller op for. I den rektangulære grønne kvadrat er den politisk nedslidte tese om frihed, lighed og broderskab stadig kurant &ndash; frihed til kreativ udfoldelse, lighed mellem mænd, der alene måles på deres evner og kunnen, og broderskab på tværs af race og religion og uden hvilket et hold kollapser.Fascinationens grundstof er altså, at på fodboldbanen kan enhver blive den første blandt ligemænd. Men også globaliseringen er en faktor, som især de europæiske nationalhold har taget til sig &ndash; det tyske hold er således også tyrkisk, albansk, polsk, tunesisk og ghanesisk, et resultatet af den lovændring i 1999, der sløjfede &rsquo;Volkisch&rsquo;-princippet (Blut- und Boten!) for tysk nationalitet og uden hvilken Mesut Özil, Jerome Boateng og Sami Khedira ikke kunne udtages.Men mest opmuntrende er nok, at Bosnie-Hercegovina kvalificerede sig overlegent til slutrunden med en kakofoni af bosniere, serbere, kroater, muslimske, græsk-ortodokse og katolske. For jo, der er masser af håb i foldbold.
