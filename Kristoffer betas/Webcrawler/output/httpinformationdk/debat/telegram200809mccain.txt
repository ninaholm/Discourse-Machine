McCain deltager i tv-debat fredag



 Den republikanske præsidentkandidat, John McCain, vil alligevel deltage i den første planlagte tv-duel med hans demokratiske modkandidat, Barack Obama, oplyste en af McCains ledende rådgivere i dag.
 - Vi deltager i debatten, siger rådgiver Nicolle Wallace.
 De seneste dage har det været uklart om McCain ville deltage i tv-debatten, der skal finde sted i Mississippi. I forbindelse med forhandlinger om en økonomisk redningspakke, som Det Hvide Hus ønsker at få igennem Kongressen, har McCain sagt, at der var brug for hans tilstedeværelse i Washington.
 McCain har dog sagt, at hvis der blev enighed om en aftale, ville han straks hoppe på et fly og begiver sig til Mississippi.

