Forkert at lovliggøre prostitution



Tirsdag den 11. august stemte Amnesty International for at afkriminalisere prostitution ved et delegeretmøde i Dublin med repræsentanter fra hele verden. De stemte for, at køb af sex skal være lovligt, og at salg af sex skal være et lovligt erhverv. De mener, at prostitution er et arbejde, man kan sidestille med alle andre erhverv.Det er det absolut ikke. Langt de fleste i prostitution er ødelagte og skadede kvinder &ndash; allerede inden, de havner i prostitution. Prostitutionen gør det ikke bedre. Dette benægtes for det meste af de kvinder, som er fanget i prostitution.I Sverige er det strafbart at købe sex. Det fungerer fint. Man gør hinsidan meget for at hjælpe kvinder ud af prostitution. I Tyskland har man afkriminaliseret køb og salg af sex. Det går helt forfærdeligt. De kriminelle miljøer har fået frit spil. I Danmark skulle der gøres langt mere for at hjælpe kvinder ud af prostitution. De burde kunne få ny identitet på samme måde, som man hjælper personer med at komme ud af rockermiljøet.Man kan have fået så lidt kærlighed, at man oplever nærhed som overgreb. Man kan have fået så lidt nærhed, at man oplever overgreb som kærlighed. Amnesty mener, at man beskytter de prostituerede ved at afkriminalisere prostitution.De mener, at de ved at afkriminalisere køb og salg af sex sikrer gode rettigheder og bedre vilkår for mennesker i prostitution. Men afkriminalisering og lovliggørelse af køb og salg af sex beskytter ikke kvinder i prostitution. Der foregår så meget vold og tvang i prostitutionsmiljøet. Spørg krisecentrene, Reden i København og Café Klare. Det er næsten umuligt at komme ud af prostitutionsmiljøet.Har man i Amnesty sat sig ind i senfølgerne, når man stopper i prostitution? Der er tale om både psykiske og fysiske senfølger. Har man i Amnesty sat sig ind i, hvor svært det er forlade prostitution &ndash; især i forhold til sikkerheden? Prostitution styres af rå kriminelle.Hvilket menneskesyn går Amnesty nu pludselig ind for? Hvordan kan det være positivt og godt at lovliggøre at kunne købe et menneske til sex?Allan Holmgren, Espergærde
