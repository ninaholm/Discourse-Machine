Kan økonomi og demokrati overhovedet forenes?
Eller er vores politiske klasse uhjælpeligt i lommen på ’markederne’?


Den tyske oplysningsmand og skribent Jürgen Habermas anbefalede i bl.a. Information 19. november 2011 de politikere, »som (...) drømmer sig tilbage til et korrekt justeret, men upolitisk og selvregulerende økonomisk samfund, at læse, hvad Wolfgang Streeck« dengang skrev i et essay i New Left Review.»Her undersøger direktøren for det socialvidenskabelige Max Planck-institut i Köln, hvorfor den gældsmekanisme, som i dag forårsager ulidelige omkostninger, siden 1980’erne har afløst den dengang på lignende måde utålelige inflationsmekanisme«.I lørdags i SoMMERTIDER her i bladet blev Wolfgang Streeck selv for alvor introduceret under overskriften: ’Den demokratiske kapitalisme lever på lånt tid – men med eurokrisen er finansmarkederne på vej til at sejre over demokratiet’.Habermas’ anbefaling af Streeck var dengang motiveret »af vore politiske eliters hovedløse reaktion på Papandreous (Grækenlands daværende premierminister, red.) oprindelige plan om at overlade det til det græske folk selv at træffe valget mellem pest og kolera. Hvad skulle bedre kunne afsløre den dramatiske situation – at vores politiske klasse er i lommen på ’markederne’ – end den massive opstandelse, der meldte sig hos chefpersonalet i EU og i Den Internationale Valutafond over de uregerlige kolleger fra Athen? De vigtigste aktører på EU- og eurokrisens scene, som siden 2008 har danset efter finansindustriens pibe, pustede sig nu oprørte op over for en medspiller, der vovede at løfte sløret for deres marionetkarakter«.Femdobbelt kriseI dag har vi efter Wolfgang Streecks opfattelse en tredobbelt krise: En realøkonomisk krise, en bankkrise og en gældskrise, »fordi de vestlige stater på lånt – eller med Streecks ord ’købt’ – tid har forsøgt at dække over grundlæggende uligheder og manglende omfordeling med stadig større statslige lån, der i sidste ende kun kommer private investorer til gavn«.Og så kunne Streeck i øvrigt passende have tilføjet klima- og den øvrige miljøødelæggelseskrise som fjerde og ’ressourceknaphedskrisen’ som den femte krise.Der er altså grunde nok til at konkludere med både Habermas og Streeck, at »den aktuelle krise ikke blot er en økonomisk krise, den er i lige så høj grad en demokratisk krise.« Fordi »finansmarkederne i stigende grad tilraner sig magten over de demokratiske institutioner«.Økonomisk DemokratiNår Vestens erklærede demokratier nu i den grad underordner sig (hvad enten regeringerne kalder sig blå eller røde) det globale kapitalistiske markeds pengeinteresser for at undgå kapitalflugt, arbejdsløshed og statsbankerot – når vores politiske klasser synes uhjælpeligt i lommen på de kapitalistiske ’markeder’ – rejses spørgsmålet, hvilken økonomi (og hvilket marked) kan da overhovedet forenes med sandt demokrati?»Vi var faktisk godt på vej mod en langt større demokratisering af erhvervslivet i 70’erne,« svarer Informations-læser Peter Hansen i web-tråden efter Streeck-interviewet, »hvis Venstre og Socialdemokratiet var blevet enige, ville vi i dag have haft Økonomisk Demokrati, men det strandede desværre på strukturelle uenigheder: fonde eller personligt udbytte, som sædvanlig. ... Klassekompromisset blev jo i Danmark pensionsfondene og deres delvise opkøb af danske virksomheder, men det er jo også for længst gået ad Pommern til, fordi den stabile investering i egne arbejdspladser – sikret gennem fondenes indflydelse som aktionærer – er blevet erstattet af det samme hysteriske spekulationscirkus, som det kendes fra private investorer«.Suppleret af Claus Jensen samme sted efter Esben Bøgh Sørensens Informations-kronik »Det repræsentative system er i krise« (4. juli):»Det er ved demokratisk deltagelse på arbejdspladsen (og uddannelsesinstitutionerne, men det følger automatisk), at det virkelige demokrati og demokratiske sindelag fødes. Hvad hjælper det, at man kan stemme og protestere og hyle i kor, som en kommentator her har udtrykt det, når halvdelen af vores liv foregår i en sfære, der ligger uden for det repræsentative demokratis rækkevidde pr. stiltiende definition? (...) Der kan bestemmes alt muligt på regeringsplan, der kan reguleres og gøres ved, men det er stadig bestyrelsen, der tager beslutningerne i firmaet – og det endda i den personlige friheds navn. Enhver arbejder, der ikke står alene, og enhver med ideer og midler til at iværksætte kan starte revolutionen i morgen ved at bestemme sig for at skabe en reelt demokratisk arbejdsplads, hvilket er det effektive svar på al kapitalismens irrationalitet, miljøproblemer, outsourcing, kommodificering osv. Og også et svar på den politiske apati, der findes i det repræsentative demokrati. Det seneste initiativ på området, Workers’ Self-Directed Enterprise, voksede til dels ud af Occupy Wall Street-bevægelsen i USA, og den ideologiske leder er Richard Wolff, en marxistisk professor i økonomi, som må være bekendt for de fleste. Med andre ord findes der allerede international støtte, ideologisk såvel som praktisk, til enhver, som er interesseret«.Ja, hvad med Økonomisk Demokrati (andelsorganisering, kooperation) for at redde det politiske demokrati?&nbsp;
