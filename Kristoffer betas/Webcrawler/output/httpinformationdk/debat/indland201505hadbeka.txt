’Had skal ikke bekæmpes med had, men med kritisk debat’
SF’s Özlem Cekic har takket ja til at debattere med det stærkt højreorienterede parti Danskernes Parti på Folkemødet på Bornholm. ’Deres holdninger og had mod muslimer og jøder skal ikke stå uimodsagt,’ mener hun
’De første fire år, jeg var i Folketinget, har jeg også forsøgt at tie de holdninger ihjel. Jeg tror ikke længere på den strategi. Jeg tror på, at vi kan rykke holdninger, og at tilslutningen til disse ekstreme holdninger bliver mindre gennem den kritiske debat,’ siger Özlem Cekic.

Når Allinge på det allernordligste Bornholm i midten af juni bliver omdannet til et folkemøde med debatter, diskussioner og politiske taler, vil især én debat tiltrække sig ekstra opmærksomhed.Efter at styregruppen bag Folkemødet godkendte en række arrangementer fra det stærkt højreorienterede Danskernes Parti, har SF&rsquo;s Özlem Cekic takket ja til en invitation fra partiets leder, den tidligere nazist Daniel Carlsen, om at deltage i en debat på partiets stand.&raquo;Jeg havde håbet, at arrangørerne bag Folkemødet havde besluttet sig for, at det ikke var inden for deres rammer, når alverdens ekstremister ville komme til Folkemødet. Det har man ikke gjort, og i stedet har man ladet dem komme på lige fod. Derfor har jeg den holdning, at deres holdninger og had mod muslimer og jøder ikke skal stå uimodsagt. De har inviteret mig, og jeg har sagt ja, fordi det er vigtigt, at hadholdninger bliver sagt imod,&laquo; siger Özlem Cekic.Hun forventer dog ikke, at hun kan overbevise Daniel Carlsen om det rigtige i hendes synspunkter:&raquo;Jeg ved ikke, om jeg kan rykke holdningen hos formanden for Danskernes Parti, men jeg har et håb om, at jeg kan flytte holdningen hos dem, der sidder og ser vores debat. Jeg tror grundlæggende på, at holdninger &ndash; også de ekstreme &ndash; kan rykkes. Det viser historien. For 100 år siden kunne kvinder ikke stemme, fordi man troede, de ville blive sindssyge af det. For 30 år siden diagnosticerede vi homoseksuelle som syge, og for 17 år siden var det lovligt at slå børn. De holdninger har vi rykket, fordi vi har insisteret på den kritiske debat. Det skal vi også gøre i forhold til de højreekstreme synspunkter,&laquo; siger Özlem Cekic.Hvorfor er DF så stort?Når Özlem Cekic har valgt at takke ja til en invitation fra Danskernes Parti, hænger det også sammen med, at hun har lagt sin strategi om. Tidligere forsøgte hun at tie ekstreme holdninger ihjel ved at ignorere dem, men i dag er hendes tilgang anderledes.&raquo;De første fire år, jeg var i Folketinget, har jeg også forsøgt at tie de holdninger ihjel. Det mente jeg var vigtigt. Men der er jo intet, der tyder på, at der er kommet mindre had af den grund. Jeg tror ikke længere på den strategi. Jeg tror på, at vi kan rykke holdninger, og at tilslutningen til disse ekstreme holdninger bliver mindre gennem den kritiske debat,&laquo; forklarer hun.Özlem Cekic afviser, at hun ved at deltage i debatten er med til at blåstemple de blandt andet stærkt indvandrerkritiske holdninger, som Danskernes Parti står for.&raquo;Folkemødet har blåstemplet deres deltagelse, så deres holdninger er allerede i det offentlige rum. Så uanset om jeg kommer eller ej, så er hadet mod danske jøder og muslimer til stede. Jeg tror ikke på den passive tilgang, hvor man tænker, at når man ikke selv er der, så er holdningerne der nok heller ikke. Vi er hver især nødt til at gøre noget, så vi kan tale hadet imod. Når jeg lytter til debatten, hører jeg, at folk kalder højreradikale for &rsquo;dumme&rsquo; og &rsquo;syge i hovedet&rsquo;. Men er det virkelig en argumentation, man kan bruge i en politisk debat? Hvis man kan tie holdninger ihjel, hvorfor er Dansk Folkeparti så blevet så stort et parti?,&laquo; siger Özlem Cekic.Ingen pludselig kærlighedTrykkefrihedsselskabet har inviteret hollænderen Geert Wilders til at deltage i Folkemødet i Allinge. Det har fået flere politikere til at aflyse deres deltagelse i Folkemødet, men det er en forkert beslutning, mener Özlem Cekic.&raquo;Jeg mener ikke, at Folkemødet skal omdannes til en sommerlejr for højreekstremister. Men hvis vi vil forebygge hadholdningerne, er vi nødt til at tage diskussionen. Det er nemt nok at sidde til en middag fredag aften med alle sine venner, hvor man bekræfter hinanden i de holdninger, man har. Det er der ingen udfordring i. Men kan man række hånden ud til folk, man er uenig med, i det håb, at det rykker nogle holdninger? Det håber jeg,&laquo; siger hun.&raquo;Hvis man kan synliggøre hadet mod danske muslimer og jøder og bevidstgøre folk om, at vi i fællesskab har et ansvar for at bekæmpe hadet, så er det det hele værd. Jeg ved godt, at Rom ikke blev bygget på en dag, og jeg ved godt, at min deltagelse i debatarrangementet med Danskernes Parti ikke pludselig gør, at der er masser af kærlighed i samfundet. Men jeg har et personligt ansvar for at bygge bro mellem kulturer og befolkningsgrupper, så vi taler hadet imod. Had skal ikke bekæmpes med had, men med kritisk debat,&laquo; siger Özlem Cekic.
