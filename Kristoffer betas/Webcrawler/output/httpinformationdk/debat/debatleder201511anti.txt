Antioplysning
LEDER


Hallo! Vil nogen &ndash; nu her, hvor folkeafstemningsdagen, den 3. december, står endnu nærmere end julen &ndash; være så elskværdige at fortælle, hvad vi egentlig stemmer om? At dømme efter debatten svirrer det med emner, som folk gerne vil bruge deres kryds til at sende budskaber om. Hvad selve afstemningstemaet på stemmesedlen indebærer &ndash; for og imod &ndash; har denne avis pligtskyldigst søgt at udrede, og vi vil i de kommende dage forstærke vores indsats. Men vi må indrømme, at folkeoplysningens gennemslagskraft lejlighedsvist kan forekomme begrænset.Et tungt ansvar hviler på ja-partierne. De er landets historisk regeringsbærende og det store parlamentariske flertal. Det er ikke lykkedes dem at trænge igennem med en parole om, at afstemningen i det store hele drejer sig om dansk deltagelse i Europol, og at man skal være de kriminelles ven for at stemme nej. Ja-partierne synes lidet forberedt på at diskutere andre juridiske aspekter af &rsquo;omdannelsen&rsquo; af det danske forbehold. Og ja-partiernes forsikringer om, at et ja i hvert fald ikke omfatter EU&rsquo;s flygtningepolitik, ser ud til at have overbevist mange vælgere om, at det gør det nok alligevel.Ja-partiernes fjumren gør ikke nej-partierne ansvarsfri. De har stadig til gode at overbevise om, at der efter et nej er fremkommelige muligheder for, at Danmark alligevel kan forblive i det europæiske samarbejde, når det er påkrævet, f.eks. om Europol.Når støvet efter folkeafstemningen får lagt sig, er det nødvendigt, at Danmark drøfter, hvad vi vil bruge folkeafstemninger til. Når det drejer sig om et bredt holdningspræget spørgsmål &ndash; f.eks. ja eller nej til dansk deltagelse i EU &ndash; så er folkeafstemninger velegnede. Derfor har folkeafstemninger om EU-spørgsmål &ndash; uanset deres konkrete tema &ndash; det med at ende med at blive endnu en ja/nej-dyst. Når det derimod drejer sig om mere teknisk prægede spørgsmål &ndash; hvorom der blandt fagkyndige kan være tvivl eller uenighed &ndash; ender en folkeafstemningsdebat let i forvirring.I fredagens Information sagde seniorlektor Dionyssis G. Dimitrakopoulos fra Birkbeck College ved Londons Universitet, at europæiske midterpolitikere bør indse, at folkeafstemninger &raquo;er den forkerte medicin mod den voksende populisme&laquo;. Han foreslog: &raquo;I stedet bør politikerne sørge for at fostre en reel debat om Europa og styrke det parlamentariske demokrati.&laquo;Det er dog i det mindste et forslag, man kan sige klart ja eller nej til.
