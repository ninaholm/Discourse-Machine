Nej, jeg tog ikke fejl ...
Israels venner har tendens til at se verden gennem den israelske propagandalinse. Det er til skade for en ædruelig diskussion om mål og midler i Mellemøsten
Titusindvis af ultraortodokse jøder demonstrerer i Bnei Brak mod en højesteretsafgørelse om, at jøder skal gå i skole sammen med børn af anden mellemøstlig herkomst. Tilhængere af Israel er lige hurtige til at feje al israelkritik af banen med, at det er antisemitisme.

For nogen tid befandt jeg mig på landevejen mellem Viborg og Vejle og var ved at køre i grøften, da jeg i bilradioen hørte Søren Espersen, tidligere Billed-Bladet-journalist og nu Dansk Folkepartis udenrigsordfører, kommentere et spørgsmål til hans syn på racisme ved - citeret efter hukommelsen - at erklære: »Jeg kan ikke være racist, jeg er jo gift med en jøde.«Puf!At udsagnet dementerer sig selv er indlysende, og at Espersen ikke tænkte over, at hanio ipsosolgte konen til stanglakrids, er frapperende. Hvad nu, hvis hun havde været svensker? Eller bare sød og klog - måske endda smuk? Misbruget af konens etniske herkomst skal bevise, at Espersen ikke har et problem med muslimer, for fru Espersen er jo jøde - jeg gætter på, at manden aldrig har læst VesselsSmeden og bageren.Espersens argumentationsmetode randt mig i hu, da jeg læste et indlæg, den ellers besindige Otto Rühl fra Dansk-Israelsk Selskabhavde her i bladet lørdag 12. junimed overskriften: »Ellegaard tog fejl.«Den direkte anledning til læserbrevet var en artikel om Gazakrisen, hvor jeg om nødhjælpsskibet Rachel Corrie bl.a. skrev: »Det israelske udenrigsministerium har udsendt en erklæring: Vi ønsker ingen konfrontation. Skibet kan sejle uhindret til Ashdod og blive losset. Det sker næppe.«Behørig beklagelseOtto Rühl fortsætter: »Jo, selvfølgelig skete det: Det irske skib havde nemlig som sit primære formål at få nødhjælp til Gaza - ikke at skabe konfrontation - derfor fulgte det kravet fra Israel om at gå ind til Ashdod og få nødhjælpen overført til lastbiler til Gaza.'Sådan var det ikke: Rachel Corrie blev bordet af israelske kanonbåde i rum sø og sejlet til Ashdod, hvor aktivisterne - bl.a. en tidligere FN-vicegeneralsekretær og en Nobelpris-modtager - blev interneret i Holon-fængslet. De nægtede at medvirke til at fragte nødhjælpen videre til Gaza med den begrundelse, at det ville legitimere Israels blokade.I princippet adskilte denne aktion sig ikke fra den, der endte fatalt på det tyrkiske nødhjælpsskib Mavi Marmara, hvor ni blev dræbt. Otto Rühl skriveren passant, at dette skib var »under kontrol af terrororganisationen IHH«.IHH er en islamisk nødhjælpsorganisation, der ikke er tiltalt eller dømt for terrorvirksomhed, selv om såvel tyrkisk som fransk politi har efterforsket dens aktiviteter.Normalt reagerer jeg ikke på læseres kritik, medmindre de påviser åbenbare fejl, der kræver behørig beklagelse. For det meste er kritikerne uenige i prioriteringen af stoffet, der læses som fjendtlig over for Israel. Gennem årene er jeg tillige blevet beskyldt for antisemitisme, men ignorerer den slags angreb, der taler for sig selv. Men Otto Rühls læserbrev  - afdæmpet i tonen og med et ordvalg, der kan forveksles med et skær af saglighed - er ikke kun et angreb på min integritet, men et velegnet eksempel på, hvorledes Israel og dets venner - eller nyttige idioter, om man vil - generelt opererer i medierne.Ved bevidst at mistolke min tekst formidler Otto Rühl et billede af mig som en anti-israelsk person, og er følgelig utroværdig, når han skriver om Israel. Derfra er der kun kort til mistanken om, at personen er antisemit. Vi ved jo, at antisemitisme er verdens mindst politisk korrekte anskuelse. I nogle lande er det ligefrem strafbart at være 'holocaustbenægter', og det har strejfet mig, at  israelerne må have en sær smag i munden ved at støtte det palæstinensiske hjemmestyres leder, Mahmoud Abbas, hvis publicerede doktorafhandling fra Moskva universitet (The Other Side: The Secret Relations between Nazism and the Leadership of the Zionist Movement) belyver, at ca. seks millioner jøder blev ofre for nazisternes myrderier. Ifølge Abbas var der tale om »nogle få hundrede tusinde«, der overvejende blev myrdet ved et »samarbejde mellem nazister og zionister«.Beskyttet mod kritikJødernes brændoffer (holocaust) var resultatet af pervers europæisk antisemitisme, der ikke havde nogen historisk forbindelse til Mellemøsten eller muslimer - tvært imod fik fordrevne jøder fra Europa allerede i 1492 asyl i det daværende tyrkiske osmanniske imperium og bosatte sig i bl.a. Saloniki og i de arabiske lande. Alligevel har brændofferet været et primært værktøj i det salgsarbejde, der i årtier beskyttede israelerne mod kritik af den behandling, deres arabiske medborgere udsættes for, og der skulle gå over 40 år før den planmæssigt gennemførte etniske udrensning af arabiske beboere i området, der indledtes i 1948 og er fortsat til denne dag, blev dokumenteret. I øvrigt af israelske historikere, der må finde sig i at være stemplet som 'selvhadende jøder', og som i dag lever i britisk eksil.Den israelske propaganda har vanemæssigt henrettet budbringerne og ignoreret deres budskab. Men disse  historiske kendsgerninger må nødvendigvis indgå som præmis i journalistisk dækning af Israels excesser generelt og i det aktuelle tilfælde i Gaza, en landstribe på størrelse med Langeland befolket af 1,5 million mennesker, hvoraf ca. en million er flygtninge fra 1948. Og denne dækning af begivenhederne støder på Israels afprøvede metode, nemlig at sætte lighedstegn mellem 'kritik af Israel' og 'antisemitisme'. Den virkede indtil for nylig hver gang.Uden for sammenhængSå når Otto Rühl helt uden for enhver sammenhæng med min artikel om Rachel Corrie i sit læserbrev benævner det bordede nødhjælpsskib Mavi Marmara som værende »under kontrol af terrororganisationen IHH«, insinuerer han, at jeg jo nok også støtter terrororganisationer. Han nævner desuden, at »terrororganisationen IHH« afviste at bringe bare »én lille pakke til Gilat Shalit, den unge israeler, der 25. juni har været holdt som gidsel af Hamas i fire år« .Ingen af delene har relevans til den artikel, Rühl kritiserer - men ved at nævne den »unge israeler«, en israelsk korporal, der blev taget til fange af Hamas-militante i juni 2006 efter en væbnet træfning på israelsk område, bibringes læsere det indtryk, at jeg bifalder Shalits bortførelse. Det gør jeg ikke - jeg konstaterer at straffeaktionen, der fulgte bortførelsen, kostede 277 palæstinensere og fem israelske soldater livet.Rollen som bøddelJeg er ikke pivet, og selvfølgelig forekommer fejl - de kan ikke undgås, når der skal arbejdes hurtigt og under pres for at skille propaganda fra kendsgerninger - i det stykke er alle parter lige slemme til at manipulere. F.eks. var det først forleden, at en israelsk menneskeretsorganisation kunne fremlægge et israelsk regeringsdokument, der begrunder blokaden mod Gaza med 'økonomisk krigsførelse' mod Hamas, altså ikke, som hidtil hævdet, med 'sikkerhedshensyn'.Mange journalister orker ikke at få deres motiver beklikket, når de skildrer denne konflikt, der i essensen handler om, at den quasi-religiøse zionistiske bevægelse siden en verdenskongres i Wien i 1913 har stræbt efter jødisk ejendomsret til det britiske mandatområde, Palæstina. Denne politik fik afgørende militær tyngde fra 1947-48 med etablering af staten Israel og intensiveredes efter  junikrigen 1967, da Vestbredden (Judæa og Samaria!) og Gazastriben blev besat. Historiens bagage er svær at få med i en avisreportage, men sker det alligevel, falder der brænde ned.For hvad, der forgifter alle forsøg på at skildre denne politik ædrueligt, er Israels automat-argument mod kritik som værende racistisk. Påvisning af notoriske overgreb, bevidste krænkelser af Genèvekonventioner, international lov og ret, diverse FN-resolutioner, etc. er antisemitisme. Den krænkede part, indespærret i de besatte områder bag apartheidpigtråd og -mure, er retsløse terrorister, der pønser på et nyt brændoffer.Israel har valgt offerrollen som eneste argument i forsøget på at camouflere rollen som bøddel. Og Israels venner, så velmenende de end er, gynger med i det håndklæde. Jeg vil fastholde, at det er anstændige journalisters opgave at påvise denne modstrid mellem ord og handling. Men jeg er jo også gift med en muslim.Lasse Ellegaard er Informations korrespondent i Mellemøsten
