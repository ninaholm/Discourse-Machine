Gældskolonien Grækenland
LEDER


Med hvilke stemmer i Grækenlands parlament skal den reformpakke, som landets premierminister, Alexis Tsipras, nødtvungent måtte acceptere efter en hel nats forhandlinger i Bruxelles, gennemføres? Det er et på én gang presserende og principielt spørgsmål, efter at den tyske regering under weekendens forhandlinger præsenterede den græske regeringsleder for et ultimatum: Enten gik Tsipras straks ind på tyskernes betingelser, eller også måtte grækerne træde ud af euroen. Selv om der var tale om et forslag til en midlertidig udtræden af den fælles valuta &ndash; hvilket ingen vel reelt tror på &ndash; er et tabu dermed blevet brudt.Møntunionen er ikke længere en irreversibel proces, der kun kan vokse i omfang &ndash; den kan også skrumpe, hvis magtforholdene og de politiske forskelle mellem medlemslandenes regeringer tilsiger det.Læs også:Grækenland tager første skridt mod finanspolitisk union &ndash; men tør andre følge?Nu skal Tsipras så inden onsdag skaffe flertal for fire tiltag &ndash; navnlig kontroversielle ændringer af moms- og pensionssystemet &ndash; der må betragtes som et definitivt nederlag for den regering, der kom til magten for mindre end et halvt år siden.Det bliver derfor taget for givet, at det traumatiske forløb må føre til en ny regering i Athen. De græske myndigheders &raquo;ejerskab&laquo; i forhold til aftalen er &raquo;afgørende&laquo;, hedder det i starten af det dokument, som eurogruppen udsendte mandag morgen. Det har hele tiden været problemet med de reformprogrammer, som Grækenland har fået tilbudt af sine institutionelle kreditorer siden den første finansielle redningspakke i 2010. Faktisk tyder en del på, at det var kreditorerne, som i sidste ende trak tæppet væk under Antonis Samaras&rsquo; samlingsregering i slutningen af 2014 i håb om, at Tsipras&rsquo; parti, venstrefløjsalliancen Syriza, ville kunne tvinges til at tage ejerskab for programmet. Det viste sig at være en illusion. Nu ser den situation, som opstod, da den daværende premierminister Giorgos Papandreou i 2011 blev fejet af banen og afløst af den tidligere nationalbankdirektør Loukas Papademos, efter at han havde foreslået en folkeafstemning om reformerne, altså ud til at gentage sig. Således bliver den tidligere finansminister og nuværende nationalbankdirektør Yannis Stournaras nævnt som en mulig afløser for Tsipras.Hele forløbet siden det græske valg i januar har været vand på EU-modstandernes mølle. Syrizas position har fra starten været, at partiet ville gøre alt for bevare Grækenlands medlemskab af euroen, men samtidig forsøge at gøre op med den sparepolitik, som har skabt en social nødsituation og fået landets statsgæld til at eksplodere.Slutdokumentet fra eurogruppens møde i weekenden indeholder en decideret revisionistisk passus om, at det er de seneste 12 måneders politiske turbulens i Grækenland og de deraf følgende lempelser af reformerne, der har gjort den græske statsgæld ubæredygtig. Såvel den økonomiske sagkundskab, der har advaret indtrængende mod omfattende nedskæringer i en i forvejen kriseramt økonomi, som grækernes direkte erfaring med reformernes følger bliver således betragtet som fejet af banen. For at få adgang til de 82-86 mia. euro fra Den Europæiske Stabilitetsmekanisme, som skal bruges til at finansiere statsgælden i tre år, må grækerne acceptere, at det er de økonomiske sejrherrer, der skriver historien.Selv om Syriza er på vej mod splittelse, bliver det næppe noget problem at skaffe flertal for betingelserne i det græske parlament. Ved afstemningen om regeringens forhandlingsoplæg inden eurogruppemødet stemte 251 af parlamentets 300 medlemmer for. Det ligner en generalprøve på en ny samlingsregering, som vil kunne regne med støtte fra resterne af Syriza, den græske klientelismes traditionelle partier, Nea Dimokratia og PASOK, samt oligarkernes nye parti, To Potami.På længere sigt er det svært at se, hvordan der skal opstå en græsk regering med demokratisk legitimitet, som kan tage ejerskab i forhold til en aftale, der reelt forvandler landet til en gældskoloni.Samtidig står det klart, at hvis ikke eurolandene tager de afgørende skridt mod en politisk union, kan euroens dage være talte, mens tilliden til projektet er fatalt svækket.
