Magtens arrogance
LEDER


Det gamle Integrationsministerium lukkede skandaliseret.Afdækningen af Statsløsesagenviste, at man i ministeriet, helt bevidst, havde administreret ulovligt i årevis. De kreative forklaringer på fadæsen, der senere blev skudt ned af en undersøgelseskommission, stod tilbage som en slags syg svanesang for et ministerium, hvor forvaltningen var endt dybt politiseret. Forud var gået flere andre sager, som blandt andet havde ført til hård kritik fra Ombudsmanden. Udlændingepolitikken var tilsyneladende for ophedet til, at den kunne håndteres behørigt nøgternt.Læs også:&nbsp;Tidslinje for statsløsesagenDet var en klog beslutning, da den daværende SRSF-regering lukkede ministeriet. Lige så uklogt var det, at V-regeringen genåbnede det under navnet Udlændinge-, Integrations-, og Boligministeriet.Som en af sine første embedsgerningerindrykkede den nye minister, Inger Støjberg, annoncer i mellemøstlige aviser. De skulle afskrække asylansøgere fra at komme til Danmark ved at oplyse om de stramninger, som den nye regering straks efter sin tiltræden fik hastevedtaget.Læs også:&nbsp;Kvinden, der ikke ville rødmeMen ministeren gik for vidt.Ombudsmand Jørgen Steen Sørensen besluttede at undersøge sagen. Det skete, efterat Information havde afdækket, hvordan annoncerne leverede et fortegnet billede af situationen for syriske asylansøgere i Danmark.Torsdag eftermiddag lå Ombudsmandens konklusion så klar, og den var utvetydig. Jørgen Steen Sørensen konstaterede, at annoncen &raquo;må anses for egnet til at efterlade bl.a. syriske asylansøgere med en opfattelse af den danske asylordning, som ikke er retvisende&laquo;, og derfor er den &raquo;ikke i overensstemmelse med gældende regler og principper&laquo;.Lige så glædeligt det er, at Ombudsmanden forsøger at korrigere Inger Støjberg og hendes embedsmænd, lige så forstemmende er det, atministeren helt uhørt erklærer sig &raquo;uenig&laquo; i hans vurdering. Hun efterlader dermed en nagende tvivl om, hvorvidt hun og ministeriet overhovedet er modtagelige over for juridiske argumenter. En tvivl, som bestyrkes af, atministeriet netop i forgårs&nbsp;offentliggjorde et lovforslag, der indebærer, at syriske asylansøgere på såkaldt midlertidig opholdsstatus fratages retten til familiesammenføring inden for deres første tre år i landet, selv om det ifølge et enstemmigt kor af eksperter formentlig er i strid med Den Europæiske Menneskerettighedskonvention.Læs også:&nbsp;Asylstramning: Skifter embedsmænd vurdering alt efter regeringens farve?I en tid, hvor nye udlændingestramninger står i kø, kan man kun frygte, at regelbruddene vil fortsætte i det genopståede skandaleministerium.
