Debattør: Skab alternativer til moskeen på Grimhøjvej
Det nytter ikke kun at fordømme fundamentalistiske imamer med ord. Moderate imamer og muslimske organisationer skal gå foran og skabe alternativer til steder som moskeen på Grimhøjvej, mener debattøren Geeti Amiri


Måske er det kun et fåtal af imamer i danske moskeer, der direkte underviser i pisk og stening som straf for utroskab.Det er i hvert fald den dansk-afghanske debattør Geeti Amiris umiddelbare indtryk, selv om hun mener, at mange imamer har en for fundamentalistisk opfattelse af islam.»Men én moské er også for meget i min verden. For mig er det relevante dog ikke så meget, hvor mange der bakker op om den fortolkning af islam. For mig er det relevante, hvor mange der er med til at ændre, at den fortolkning bliver udbredt,« siger hun.Læs også:Driv ikke hadfabrikkerne under jordenDen kontroversielle moské på Grimhøjvej i bydelen Brabrand i Aarhus er igen udsat for kritik, efter TV 2 ved hjælp af skjult kamera blandt andet har dokumenteret, hvordan den omstridte imam Abu Bilal har sagt til en gruppe kvinder, at utroskab skal straffes med enten pisk eller stening.»Hvis en ægteskabsbryder, enten mand eller kvinde, begår hor, så er deres blod halal, og de skal dræbes ved stening. Hvis hun er jomfru, så er straffen piskeslag,« siger Abu Bilal på TV 2’s optagelser, hvor han dog også understreger, at den slags straffe ikke udføres i Danmark.Abu Bilal er tidligere idømt en bødestraf i Tyskland for at opfordre til drab på zionistiske jøder under en fredagsbøn i Berlin.
