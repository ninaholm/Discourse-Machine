Størrelsen betyder noget
LEDER


Som i så mange andre af livets sammenhænge, så betyder størrelse noget. Og det gør det i særlig grad i politik (&hellip;) Det, der er vigtigt for mig, er at få en så stor og manøvredygtig &ndash; og dermed også indflydelsesrig &ndash; gruppe som muligt.&nbsp;&nbsp; &nbsp;&nbsp;&nbsp; &nbsp;- Morten Messerschmidt, Dansk Folkeparti, om sit medlemskab af ECR-gruppen i EPDet var ønsket om at komme med i en større &ndash; og dermed mere indflydelsesrig &ndash; gruppe i Europa-Parlamentet, der fik Dansk Folkeparti (DF) til at søge medlemskab af de Europæiske Konservative og Reformister (ECR). Det var samme ønske &ndash; at øge gruppens størrelse og dermed få flere økonomiske midler, ekstra taletid, mere personale og bedre udvalgsposter &ndash; der fik ECR til at optage ikke kun Dansk Folkeparti, men også de Sande Finner og Alternativ for Tyskland (AfD).For de britiske konservative, der indtil EP-valget i maj var ECR-gruppens største parti &ndash; en status de nu deler med det polske Lov og Orden-parti (PiS) &ndash; var det en afvejning mellem &raquo;størrelse og image&laquo;, har tænketanken Open Europes direktør, Mats Persson, forklaret her i avisen. Trods betænkeligheder i forhold til, hvad et samarbejde med yderligtgående indvandrerfjendtlige partier ville betyde for det britiske parti indenrigspolitisk, vejede &rsquo;størrelse&rsquo; i sidste ende mest.Og stor er ECR da også blevet. Med indlemmelsen af AfD er gruppen nu oppe på 62 medlemmer, hvilket gør det til parlamentets tredjestørste.Jo, størrelsen er der, men spørgsmålet er, om indflydelse dermed følger? For selv om gruppens medlemmer alle kalder sig antiføderalister, så er der nogle markante forskelle i deres politikker.DF og AfD er f.eks. modstandere af tyrkisk medlemskab af EU, mens briterne er for, og den bredere politiske alliance af Europæiske Konservative og Reformister (AECR), som ECR er partner med, optog i 2013 det tyrkiske regeringsparti AKP.Hvad med den økonomiske politik? De britiske konservative er glødende tilhængere af frihandel &ndash; særligt TTIP-frihandelsaftalen, der i øjeblikket forhandles med USA. AfD er modstander af TTIP og for en opløsning af eurozonen &ndash; eller i det mindste eksklusion af de svageste medlemmer. De Sande Finner er modstandere af EU&rsquo;s hjælpepakker, mens de Uafhængige Grækere er modstandere af EU&rsquo;s sparepolitik.Og holdningen til Tyskland er et helt kapitel for sig: De britiske konservative &ndash; tidligere medlem af EPP og søsterparti til Angela Merkels CDU &ndash; har brug for at stå på god fod med den tyske kansler, hvis det skal gøre sig håb om reform af EU forud for den lovede folkeafstemning om landets EU-medlemskab i 2017. Optagelsen af AfD vil i sig selv gøre det vanskeligere, idet Merkel end ikke er på talefod med AfD. Polske PiS, der nu har 19 MEP&rsquo;er i gruppen lige som de britiske konservative, er af CDU&rsquo;s næstformand, Armin Laschet, blevet beskrevet som &raquo;antityske polske nationalister&laquo;.For ikke at tale om holdningen til fri bevægelighed inden for EU. DF har krævet en folkeafstemning i alle EU-lande om princippet. Og David Cameron har været en af de mest aggressive fortalere for begrænsninger i retten med beskyldninger om, at der foregår &rsquo;velfærdsturisme&rsquo; fra Øst til Vest. Udtalelser, der af Lov og Ordens Marcin Mastalerek blev beskrevet som &raquo;uacceptable&laquo;. Han tilføjede, at &raquo;hvis Cameron ikke reviderer sine synspunkter på dette område, vil det blive ualmindelig svært at arbejde sammen i EP&laquo;.Omvendt finder de britiske konservative det polske partis homofobiske synspunkter beklagelige, hvilket fik den polske MEP Konrad Szymanski til at udtale, at hvis de &raquo;har et andet syn på dette, så vil denne gruppe ikke stemme enstemmigt om disse emner&laquo;.Nogle af de nævnte områder er vigtigere end andre, men med et parlament, hvor EU-kritiske partier fylder en tredjedel, kan vi ifølge iagttagere forvente, der &raquo;bliver brugt mindre tid på de tekniske diskussioner om lovgivning og mere på ideologiske uoverensstemmelser&laquo;, som Thomas Tindemans fra PR-firmaet Hill+ Knowlton siger til EUObserver.Får han ret, vil dét, som på papiret er ECR&rsquo;s styrke &ndash; størrelsen &ndash; blot betyde, at der er større grundlag for uoverensstemmelser. Interne slagsmål og pinlige episoder vil næppe føre til det resultat, som de alle ønsker: Mere indflydelse.
