Tysk enighed om EU's redningsfond
Tysklands regering og opposition godkender EU's permanente redningsfond.


 Regeringen og oppositionen i Tyskland er enige om at godkende EU's permanente redningsfond, der træder i kraft 1. juli.
Det siger lederen for SPD, de tyske socialdemokrater, Sigmar Gabriel, efter han og andre SPD-topfolk har forhandlet med forbundskansler Angela Merkel torsdag.
Redningsfonden skal skabe økonomisk vækst og arbejdspladser i EU og styrke samarbejdet inden for skattepolitik og det offentlige.
 Den tyske forbundsdag skal godkende redningsfonden med to tredjedeles flertal, for at Tyskland formelt kan tiltræde aftalen. Det ventes at ske i næste uge.
- Vi er kommet til et resultat, som jeg vil anbefale for min gruppe, siger Frank-Walter Steinmeier, der er formand for SPD's gruppe i Forbundsdagen.
Aftalen er kommet i stand efter flere ugers forhandlinger mellem SPD og Merkels regerende CDU.
Ifølge Sigmar Gabriel indeholder aftalen med Merkel også en målsætning om, at der kan indføres en skat på finanstransaktioner i EU.
- Hvis det viser sig nødvendigt, kan de, der ønsker det, indføre en sådan skat, siger Sigmar Gabriel.
Hans parti ønsker, at der åbnes en mulighed at indføre en sådan skat.
