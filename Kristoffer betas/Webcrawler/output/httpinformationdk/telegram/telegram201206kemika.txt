Kemikalieudslip afspærrer område på Amager
Beboerne skal blive inden døre og lukke vinduer og døre i området inden for Prags Boulevard, Holmbladsgade, Strandlodsvej og Uplandsgade.


 Et større område ved Kløvermarken på Amager er blevet afspærret af politiet og brandvæsnet, skriver DR København.
Årsagen er et udslip af salpeter fra en virksomhed på Vermlandsgade, fremgår det af oplysninger fra politiet.
Salpeter er stærkt ætsende og kan give brandsår i øjne og luftveje.
- Vi har haft et udslip af nogle kemikalier ved en virksomhed i Vermlandsgade. Og der er en gul sky dernede. Der bliver nogle afspærringer, som folk bedes respektere, siger vagtchef Mads Firlings ved Københavns Politi til DR København.
Beboerne skal blive inden døre og lukke vinduer og døre i området inden for Prags Boulevard, Holmbladsgade, Strandlodsvej og Uplandsgade.
Københavns Politi oplyser, at der er ingen tilskadekommende er, men hvis man mærker lugtgener skal man søge væk fra området.
