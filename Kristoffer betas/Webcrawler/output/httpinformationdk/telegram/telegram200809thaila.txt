Thailands finansminister trækker sig



 Thailands finansminister, Surapong Suebwonglee, valgte i dag at trække sig fra sin post i den nye koalitionsregering for at koncentrere sig om de korruptionsanklager, han står konfronteret med. 
 Surapong, som er generalsekretær i Thailands regerende Folkemagtsparti, PPP, siger, at han vil vente til domstolens afgørelse med at beslutte, om han vil fortsætte i politik. Det skriver Bangkok Post. 
 Thailands nye premierminister, Somchai Wongsawat, opfordrede i går til national forsoning for at sætte en stopper for den politiske krise og ustabilitet, som har lammet det sydøstasiatiske land, siden hans svoger, Thaksin Shinawatra, blev væltet ved et ublodigt kup for to år siden.
