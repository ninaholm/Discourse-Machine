Taliban tager ansvar for terror i Lahore



 Taliban i Pakistan tager i dag ansvaret for det voldsomme selvmordsangreb, som i går dræbte mindst 23 mennesker og sårede næsten 300 i Lahore. 
 - Vi har nået vores mål. Vi har været på udkig efter dette mål i lang tid. Det var en reaktion på operationen i Swat, siger den militante Talibanleder i Pakistan, Hakimullah Mehsud.
 Også regeringen bekræfter, at terrorangrebet er hævn for regeringshærens offensiv mod talibanmilitsen i den uroplagede Swatdal.
 Konflikten menes at have sendt 2,4 millioner mennesker på flugt fra området. 
