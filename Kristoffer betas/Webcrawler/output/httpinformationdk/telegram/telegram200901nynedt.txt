Ny nedtur for Ruslands rubel



 Det går skidt for russisk økonomi, og det sætter sig spor i form af stadig faldende kurs på landets valuta, rublen, der i de seneste måneder er faldet dramatisk i værdi.
 I dag nåede rublen et nyt lavpunkt med den laveste kurs over for euro og dollar siden Sovjetunionens sammenbrud. En euro kostede i dag hele 42,55 rubler, mens en dollar kostede 32,24 rubler.
 Dermed har rublen mistet en femtedel af sin værdi over for euro og dollar, siden finanskrisen tog fart i august i fjor.
 Det er især den stærkt faldende efterspørgsel efter russisk olie og gas, der har skabt krise. Økonomer advarer om, at Rusland er tæt på en recession og kan være på vej til en depression.

