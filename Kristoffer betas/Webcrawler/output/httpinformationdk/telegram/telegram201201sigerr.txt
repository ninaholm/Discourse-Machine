Det siger regeringen om værdipolitik



 Tre fremtrædende regeringsmedlemmer gør op med den tidligere regerings værdikamp i en kronik i Berlingske Tidende søndag.
Kronikken er skrevet af justitsminister Morten Bødskov (S), uddannelsesminister Morten Østergaard (R) og skatteminister Thor Möger Pedersen (SF).
De siger nej til: Værdikamp, mistænkeliggørelse af udlændinge og til splittelse.
De siger ja til: Verdens stærkeste fællesskab, tillid, frihed og tolerance.
Citater:
"På udlændingeområdet har mistænkeliggørelse og eksklusion ført til regulære parallelsamfund. Alt for mange forlader skolen uden at kunne læse eller regne, fordi de ikke har fået den fornødne hjælp. På retsområdet har vi overfyldte fængsler, mens indsatsen for at få kriminelle ud af kriminalitet er blevet svigtet."
"Den gennemgående mistænkeliggørelse og mistillid, der dominerede V og DF's værdikamp, har samtidig ført til mere overvågning og regulering".
"Hvor den tidligere Venstre-ledede regering var alene optaget af at smide flest mulige i fængsel, er den nye regering samtidig optaget af at hjælpe dem, der har viljen til at finde en vej ud af kriminalitet."
