Kina importerer igen amerikansk svinekød



 Kina og USA er blevet enige om at åbne for import af amerikansk svinekød på det kinesiske marked. Kødsamhandlen stoppede på grund af frygt for svineinfluenza i amerikanske svin i 2009.
 - Denne aftale er en sejr for USA's svineproducenter, hvis sikre højtkvalitetsvarer nu kan flyde frit ind i Kina og understøtte landbrugsjob hjemme i USA, siger handelsdiplomat Ron Kirk.
- Jeg glæder mig også over, at Kina har bekræftet, at de vil basere deres beslutninger på internationale, videnskabelige retningslinjer. Vi glæder os til at samarbejde om at løse andre problemstillinger, herunder genoptagelsen af oksekødssamhandlen, siger Kirk.
Forud for svineinfluenzaen havde amerikanernes svineeksport til Kina en værdi af 275 millioner dollar (1,5 milliarder kroner).
De amerikanske myndigheder siger, at mennesker ikke har nogen risiko for at få svineinfluenza fra svinekød, hvis kødet er ordentlig tilberedt.
