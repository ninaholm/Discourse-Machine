FAKTA: Så mange danskere har smugkigget på skat.dk
Fredag åbnede Skat op for sluserne, så skatteyderne kunne se deres årsopgørelse. 600.000 har smugkigget.


 Skat åbnede fredag aften for årsopgørelsen 2015.
Mandag formiddag har 659.496 ud af 4,4 millioner skatteydere været på nettet og se, om de har betalt for lidt eller for meget i skat sidste år - eller om regnskabet gik op.
Læs om forløbet her:
* 659.496 skatteydere har logget ind på TastSelv. I alt har der været 1.022.036 visninger af årsopgørelsen.
* Titusindvis af danskere står i kø til at se deres årsopgørelse på skat.dk. Den estimerede ventetid er mere end en time.
* På årsopgørelsen kan du se, om du skal betale restskat eller få penge tilbage.
* Har du ændringer eller nye tal, kan du oplyse det i årsopgørelsen inden 31. marts 2016. Så kan ændringerne nå at komme med på den første årsopgørelse.
* Hvis du skal have penge tilbage, går de automatisk ind på din konto fra den 12. april. Hvis det er mere end 100.000 kroner, kan der dog godt gå lidt længere tid.
* Typisk er der flere, der har betalt for meget i skat, end skatteydere der har betalt for lidt.
* Sidste år fik således 3,4 millioner skatteydere i alt 17 milliarder kroner tilbage i skat, mens omkring en million skatteydere skyldte seks milliarder kroner i restskat, da regnskabet blev gjort op ultimo marts 2015.
* Hvis man ikke er omfattet af digital post, må man vente lidt med at se årsopgørelsen. Den sendes ud på papir til disse borgere 16.-25. april.
Kilder: Skat
