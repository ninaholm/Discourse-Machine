Bilsalget i USA falder kraftigt



 Salget af biler i USA er styrtdykket med hele 23 procent i gennemsnit, viser tal for september.
 Særligt et par af bilindustriens giganter havde en dårlig måned. General Motors melder om et salg der er 45 procent mindre end i måneden inden, mens Chrysler har solgt 42 procent færre biler. Begge bilgiganter kæmper for at komme ovenpå igen efter konkurser som følge af den international finanskrise.
 Konkurrenten Ford, der klarede sig gennem finanskrisen uden en konkurserklæring, har kun noteret en mindre nedgang i salget på fem procent.
 Forklaringen på det nedadgående salg er ifølge bilindustrien, at en populær ordning er slut, så nu giver bilforhandlerne ikke længere en klækkelig kontant rabat svarende til 23.000 kroner til de kunder, der skifter deres gamle bil ud med en ny.

