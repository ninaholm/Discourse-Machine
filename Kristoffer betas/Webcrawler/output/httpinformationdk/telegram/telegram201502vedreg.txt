Det ved vi om regeringens antiterrorpakke
Regeringen er klar med 12 konkrete punkter i en pakke, som skal skærpe indsatsen mod terror


 Torsdag klokken 12.30 præsenterer regeringen antiterrorpakken "Et stærkt værn mod terror - 12 nye tiltag mod terror".
Enkelte oplysninger om nogle af initiativerne er allerede sluppet ud før pressemødet:
* Forsvarets Efterretningstjeneste, FE, bliver styrket med 400 millioner kroner.
- Pengene skal blandt andet gå at bryde terrorristernes kryptering. FE får desuden bedre mulighed for at overvåge såkaldte foreign fighters som eksempelvis Syrienkrigere i udlandet.
* Øget beredskab og overvågning af enkeltpersoner og kriminelle miljøer fra PET og politis side. 200 millioner kroner.
- Regeringen vil blandt andet styrke beredskabet i de politikredse, der særligt bliver belastet, og de operative overvågningsopgaver i PET.
* PET's livvagtsordning, der blandt andet beskytter tegneren Kurt Westergaard, styrkes med 55 millioner kroner.
* Politiet og PET får flere penge til it og analyser. 150 millioner kroner.
* Derudover rummer den nye antiterrorpakke også mere lovhjemmel til overvågning. Det drejer sig ifølge TV2 om øget adgang til at kunne få oplysninger om folk, der rejser til Syrien og Irak for at kæmpe.
* Ifølge Berlingske nedsætter regeringen en kommission, der skal granske terrorlovene.
Kilder: Ritzau, TV 2, Berlingske
