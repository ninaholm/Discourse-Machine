Arbejdskraftens frie bevægelighed svækkes
Danske grænsearbejdere mister muligheden for at få danske dagpenge, når de bliver ledige, selv om de er medlem af en dansk a-kasse.


 Arbejdskraftens frie bevægelighed bliver alvorlig truet efter den 1. maj. 
Efter den dato er det nemlig ikke længere muligt at modtage danske dagpenge, hvis du er bosat i udlandet, selvom man har betalt til en dansk a-kasse i årevis. Det skriver Dansk Magisterforenings medlemsblad, Magisterbladet, som udkommer fredag.
Mere end 10.000 danskere pendler hver dag til Danmark fra deres bolig i Sverige. Disse grænsearbejdere kan fra den 1. maj 2010 hverken få danske offentlige ydelser eller dagpenge, hvis de bliver fuldtidsledige. Det er indtil den dato muligt at få dispensation, men denne mulighed ophører, fordi den danske regering vælger at fortolke en ny EU-forordning anderledes, så denne mulighed udelukkes.
Efter 1. maj er det kun muligt at få den dagpengesats, der er gældende i bopælslandet. Men der er stor forskel på dagpengesatsen. I Danmark kan man maksimalt få udbetalt 16.293 udbetalt om måneden, mens det tilsvarende beløb i Sverige er 10.903 danske kroner eller det, der svarer til 67 procent af dagpengesatsen vest for Øresund.
SF's arbejdsmarkedsordfører, Eigil Andersen, rejser nu sagen politisk overfor beskæftigelsesminister Inger Støjberg (V).

