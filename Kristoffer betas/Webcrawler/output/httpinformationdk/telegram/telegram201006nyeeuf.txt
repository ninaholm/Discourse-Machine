Nye EU-forhandlinger med Tyrkiet
EU baner vejen for en ny runde optagelsesforhandlinger med Tyrkiet, der i fem år har været i gang med forhandlingerne om at komme med i den europæiske familie.


 EU kom onsdag med en opmuntrende gestus til Tyrkiet og sætter nu skub i de langsommelige forhandlinger om landets optagelse i unionen.
Repræsentanter for EU's 27 medlemslande er blevet enige om, at åbne for en ny runde af optagelsesforhandlinger med Tyrkiet, siger diplomatiske kilder.
Den nye forhandlingsrunde gælder politisk sikre emner som fødevarer, plantesundhed og veterinær sikkerhed, siger kilderne.
Beslutningen blev taget forud for et møde senere onsdag mellem Spaniens udenrigsminister, Miguel Angel Moratinos, hvis land har EU-formandskabet, og hans tyske modpart, Ahmet Davutoglu.
Med det seneste skridt er Tyrkiet i gang med forhandlinger på 13 af de 35 punkter, som alle EU-kandidater skal igennem, før de kan bliver medlemmer af unionen.
Imidlertid er det hidtil kun lykkedes den tyrkiske regering at få færdigforhandlet et enkelt af disse punkter.
De formelle forhandlinger om et tyrkiske EU-medlemskab blev indledt i 2005, men er skredet yderst langsomt frem, som følge af manglende tyrkiske reformer, men også på grunde af modstand fra Frankrig og Tyskland.
Frankrigs præsident, Nicolas Sarkozy, mener ikke, at Tyrkiet hører hjemme i Europa, mens Tysklands kansler, Angela Merkel, siger, at tyrkerne bør tildeles særlig partnerskabsstatus i stedet for fuldt medlemskab.
Tyske embedsfolk sagde for nyligt, at "fuldt medlemskab vil være mere end EU kan klare, hvilket uden tvivl også gælder for Tyrkiet".
