DR-bestyrelsesmedlem ind i DF



 Dansk Folkepartis udpegede medlem af DR's bestyrelse, den tidligere socialdemokrat og forfatter Ole Hyltoft, tager nu skridtet fuldt ud og melder sig ind i Dansk Folkeparti.
 Efter 49 års medlemskab af Socialdemokratiet har han et stykke tid stået uden medlemskab af noget parti. Således også mens han siden 2007 har repræsenteret Dansk Folkeparti i DR's bestyrelse.
 - Men jeg synes imidlertid, at DF's indsats for at holde en dybt reaktionær og voldsorienteret ideologi som islam lidt på afstand af dansk kultur er en så vigtig humanistisk opgave, at jeg nu også gerne vil støtte den gennem et medlemskab, forklarer han til Ritzau.
