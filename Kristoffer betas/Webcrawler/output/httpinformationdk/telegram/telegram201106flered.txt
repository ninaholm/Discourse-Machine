Flere danskere er på passiv kontanthjælp
Antallet af danske kontanthjælpsmodtagere, som ikke er aktiverede, stiger.


 Antallet af danskere, som får kontanthjælp uden at blive aktiveret, er stigende.
Det viser tal fra Danmarks Statistik.
Gruppen af såkaldt passive kontanthjælpsmodtagere steg syv procent i marts 2011 sammenlignet med samme måned året før.
I samme periode er antallet af kontanthjælpsmodtagere, som er i gang med en form for aktivering, faldet fire procent.
I alt modtog 161.283 danskere kontanthjælp i marts - en stigning på to procent i forhold til marts 2010.
Det er især gruppen af passive kontanthjælpsmodtagere over 25 år, der er steget.
Antallet af yngre modtagere af passiv kontanthjælp er på samme niveau i marts 2011 som i marts 2010, mens gruppen over 25 år er steget otte procent.
Tilsvarende er de samlede udgifter til kontanthjælp med videre er steget med tre procent i marts 2011 i forhold til sidste år. I alt var udgifterne på 1,8 milliarder kroner.
