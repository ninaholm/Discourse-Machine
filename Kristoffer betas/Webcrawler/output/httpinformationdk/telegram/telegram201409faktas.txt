FAKTA: Sådan er statsrevisorernes skala for kritik
Statsrevisorernes kritik af Martin Lidegaard (R) er alvorlig for den nuværende udenrigsminister.


 * Statsrevisorerne overvåger, at skatteborgernes penge bruges, som Folketinget har besluttet, og at pengene forvaltes så effektivt som muligt.
* Statsrevisorerne kan udtale kritik af for eksempel ministre, ministerier, styrelser og tilsyn på baggrund af rapporter fra Rigsrevisionen.
* Er kritikken af en minister særlig slem, siger man, at en minister har fået "en næse".
* Statsrevisorerne besluttede i 2007 at indføre en "karakterskala" for kritikken. Skalaen angiver kritikniveauet i bemærkningen og lyder fra det mest positive til det mest negative:
Statsrevisorerne:
* finder det meget/særdeles positivt
* finder det positivt
* finder det tilfredsstillende/er tilfredse med
* påpeger/understreger/henstiller/forventer
* beklager/finder det bekymrende/foruroligende
* finder det utilfredsstillende/er utilfredse med/og indskærper
* kritiserer/finder kritisabelt/kritiserer skarpt/og indskærper
* påtaler/påtaler skarpt
* påtaler skarpt og henleder særligt Folketingets opmærksomhed på.
Kilde: Folketinget.dk
