Søsterskib til Arctic Sea gik på grund



 Søsterfartøjet til kaprede skib Arctic Sea er gået på grund ud for den svenske by Norrtälje. Årsagen til grundstødningen er uklar, oplyser flere svenske medier. Omstændighederne omkring episoden er mystiske, hedder det.
 - Fartøjet sejlede på den forkerte side af fyret Understen, hvor fartøjer af denne størrelse ikke kan sejle, siger Kenneth Neijnes, der er redningsleder ved kystvagten. 
 Han påpeger, at det er et af Østersøens mest markerede områder, da det er blandt de farligste.
 De svenske kystbevogtnings dykkere har undersøgt fartøjet, som sent på dagen blev transporteret til en beskyttet plads og medlemmer af besætningen afhøres.
 Sidst i juli blev søsterskibet Arctic Sea kapret i Østersøen. Nogle uger senerede meddelte det russiske militær, at det havde kontrol over skibet ud for Kap Verde. Otte personer blev anholdt som mistænkte i kapringen.
