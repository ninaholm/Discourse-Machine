Dansk øjenvidne: Folk er med sikkerhed såret efter lavine
En dansk bjergbestiger befandt sig i base camp på Mount Everest, da jordskælv skal have udløst kraftig lavine


 En kraftig lavine på verdens højeste bjerg har formentlig såret adskillige bjergbestigere. Det rapporterer den danske bjergbestiger Carsten Lillelund Pedersen på Facebook, efter at et jordskælv på 7,9 ramte Nepal lørdag formiddag dansk tid.
- Denne lavine har helt sikkert sikkert såret adskillige mennesker. Der er stadig intet nyt om, hvor mange der er omkommet, skriver Carsten Lillelund Pedersen, der er i base camp på bjerget.
Om der er tale om en eller flere laviner er uklart, og rapporterne om laviner på Mount Everest er ikke blevet bekræftet fra officielt hold.
Mange bjergbestiger beskriver dog på Facebook og Twitter, hvordan de måtte løbe for livet, da snemasserne rasede ned af bjerget.
Ifølge det danske øjenvidne er der tale om mange laviner.
- Det er svært at se de efterfølgende laviner, og der er så mange - måske en hver femte minut - jeg er stoppet med at tælle. Det gør det svært at lede efter folk, men vi håber stadig på godt nyt, skriver Carsten Lillelund Pedersen.
De nepalesiske myndigheder frygter, at hundredvis af mennesker er omkommet efter jordskælvet, der også er gået hårdt ud over hovedstaden Kathmandu.
