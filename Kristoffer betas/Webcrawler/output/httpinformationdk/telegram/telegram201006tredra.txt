Tre er dræbt i traktorulykken på Mandø
Tre personer er blevet dræbt i traktorulykken på Mandø i Vadehavet. Mange er kvæstet og flyves til sygehuse i Esbjerg, Odense, Aabenraa.


 Den tragiske traktorulykke på Mandø har kostet tre mennesker livet, og mange er kvæstet.
Det bekræfter politiets indsatsleder på stedet over for Ritzau. 
Ulykken indtraf, da en traktorbus med turister fra firmaet Sælbussen ved middagstid væltede i Vadehavet ud for Mandø.
Op mod 25 meldes kvæstet. De er nu fløjet til sygehusene i Aabenraa, Odense og Esbjerg.
Ifølge TV2 Nyhederne havde traktorbussen 40 ældre fra Ældre Sagen i Give med om bord.
Traktoren med turisterne væltede i den kraftige blæst et stykke ude i Vadehavet. Ifølge Søværnets Operative Kommando ligger ulykkesstedet 300 meter fra kysten.
Politiet appellerer til de mange nysgerrige om at holde sig væk fra ulykkesstedet.
