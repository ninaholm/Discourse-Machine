Nedstyrtningsfare rammer mange



 Mens eksperter vurderer, om byggeriet af det nedstyrtningstruede P-hus i Aalborg kan fortsætte, betyder faren for nedstyrtning, at mange kommunalt ansatte socialrådgivere samt studerende på Aalborg Universitet i nabobygninger er berørt.
 30-40 medarbejdere i kommunens familierådgivning er flyttet til midlertidige lokaler, og omkring 400 studerende er også berørt af sikkerhedsafspærringen. Til gengæld fungerer byretten i Aalborg, der ligger lidt længere væk fra byggeriet på Badehusvej, normalt. Ifølge Nordjyske håber socialrådgiverne, at de kan indtage deres lokaler igen torsdag eftermiddag.

