Syv estiske cyklister bortført i Libanon.
Syv cyklister fra Estland bortført at bevæbnede mænd nær Zahle i Libanon.


 Syv turister fra det baltiske land Estland er blevet kidnappet i Libyen under en cykeltur, siger sikkerhedskilder til AFP.
De syv cyklister blev holdt op af bevæbnede mænd, da de kom fra Syrien og kørte mod byen Zahle.
- Mændene tvang dem ind i to hvide varevogne og en mørk Mercedes 300 uden nummerplader, siger en sikkerhedskilde.
Estlands æreskonsul i Libanon, Sami Kamouh, bekræfter, at de syv estere er blevet bortført. Han siger, at de skulle have haft møder med lokale embedsmænd i Zahle
Kidnapningen skete på en vej mellem byerne Zahle og Kfar Zabed onsdag eftermiddag.
Det libanesiske militær har afspærret området, hvor bortførelserne skete, og en efterforskning af sagen er sat gang.
Det er uklart, hvorvidt bortførelserne er politisk motiverede. Biltyverier og narkotikasmugling er udbredt i området, men bortførelser har været sjældne siden de hyppige kidnapninger af vesterlændinge under Libanons borgerkrig i årene 1975-1990.
To polakker var dog kortvarigt kidnappet i september sidste år. De blev reddet af hæren.
