Endnu et lig fundet efter julemassakre



 Redningsfolk fandt i dag endnu et lig i det udbrændte hus, der juleaften var skueplads for et blodigt drama nær Los Angeles i Californien.
 Dermed er der fundet ni lig i ruinerne, men de omkomne er så medtaget, at der endnu ikke er foretaget en sikker identifikation.
 Det var en 45-årig mand, der stod bag forbrydelsen. Han havde klædt sig i julemandskostume og gik hen til huset, åbnede døren og åbnede ild imod deltagerne i julefesten. Der gik ild i huset, og forsvandt.
 Manden, der ifølge politiet hed Bruce Pardo, begik senere selvmord i sin brors hjem
 Manden var eks-svigersøn til husets ejere og blev for nylig skilt.
 Det amerikanske nyhedsbureau AP skriver, at de endelige skilsmissepapirer kom på plads så sent som den 18. december. Det var omkring to år efter indgåelse af ægteskabet.
 Hans ekskone, Silvia Pardo, fik ifølge ordningen 10.000 dollar, sin bryllupsring samt parrets hund, mens han beholdt parrets hus. 
