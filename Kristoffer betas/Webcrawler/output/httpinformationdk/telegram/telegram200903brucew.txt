Bruce Willis gift med undertøjsmodel



 Bruce Willis har under en privat ceremoni på en ø i Caribien giftet sig igen, meddeler den 54-årige filmstjernes talsmand.
 Den udkårne er den 32-årige Emma Heming, der får smør på brødet ved at arbejde som undertøjsmodel for lingerifirmaet Victorias Secret.
 Brylluppet kommer kort efter, at skuespilleren, blandt andet kendt fra Die Hard-filmene, fyldte 54 år i torsdags.
 Ifølge meldingerne fra talsmanden og amerikansk presse er parret dog ikke formelt mand og kone endnu, men talsmanden siger, at parret vil få det juridiske på plads, når det vender tilbage til Los Angeles.
 Ved ceremonien var Bruce Willis' tidligere kone, Demi Moore, og parrets tre døtre med. Det samme var Moores nuværende mand, skuespilleren Ashton Kutcher, og amerikanske tv-stationer fortæller i øvrigt, at en række andre berømtheder også var med, herunder popdronningen Madonna.
