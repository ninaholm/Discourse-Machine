Radikale vælger ny EP-kandidat
Det Radikale Venstre i Københavns Omegns Storkreds har valgt Charlotte Burgess som partiets nye kandidat til Europa Parlamentet.


 Københavns Omegns Storkreds har på en ekstraordinær generalforsamling valgt Charlotte Burgess som nye Europa-Parlaments kandidat.
Charlotte Burgess er 34 år, uddannet cand.polit. og arbejder til daglig i Finansministeriet.
Hun har stor erfaring med EU-politik blandt andet fra sin studietid, hvor hun tilbragte et halvt år som praktikant i EU-Kommissionen, og fra sit professionelle liv, hvor hun i flere forskellige job har haft EU som ansvarsområde, oplyser formanden for storkredsen, Christian Knudsen.
Københavns Omegns Storkreds består af kommunerne Albertslund, Ballerup, Gentofte, Gladsaxe, Glostrup, Herlev, Hvidovre, Høje Taastrup, Ishøj, Lyngby-Tårbæk, Rødovre og Vallensbæk.
