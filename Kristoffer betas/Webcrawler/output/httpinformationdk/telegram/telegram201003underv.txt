Undervisningsminister blåstempler sabbatår



 Den nye undervisningsminister, Tina Nedergaard (V), blåstempler i et interview med Højskolebladet de unges ret til at tage et par års pause i uddannelsesforløbet, og hun vil ikke lægge ansvaret på den enkelte unge, hvis der går for lang tid.
- Det ikke vil være muligt at finde et citat fra mig, hvor jeg siger "fjumreår". Så vil det i hvert fald være for at nedgøre ordet. Jeg har faktisk selv haft et sabbatår, siger hun.
Men mere end to sabbatår er ikke godt for de unge, mener ministeren.
- Hvis man er kommet ud i et tredje sabbatår, så er det ikke dumt af den unge, så er det os andre, der har svigtet, siger Tina Nedergaard til Højskolebladet med henvisning til forgængeren Bertel Haarders udtalelse om, at ét sabbatår er ok, to sabbatår er dumt og tre torskedumt.

