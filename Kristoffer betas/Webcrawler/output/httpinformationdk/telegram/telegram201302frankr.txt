Frankrig afviser families løsladelse i Nigeria



 Frankrigs udenrigsministerium afviste torsdag eftermiddag blankt, at der skulle være noget om, at den franske familie, der tirsdag blev bortført i Cameroun, var blevet fundet og frigivet i Nigeria.
Tidligere torsdag forlød det ellers fra flere kilder, at familien på tre voksne og fire børn, som blev taget til fange i nationalparken Waza af bevæbnede mænd på motorcykler, var fundet.
- Efter at have været i kontakt med vores ambassader synes disse oplysninger ikke at have hold i virkeligheden, sagde Didier Le Bret, talsmand for det franske udenrigsministeriums kriseenhed.
Bortførerne menes at tilhøre den nigerianske terrororganisation Boko Haram.
