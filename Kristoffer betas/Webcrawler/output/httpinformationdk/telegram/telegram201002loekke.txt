Løkke vil give storbyer flertalsstyre
Regeringen vil afskaffe magistratstyret i de store byer, siger Lars Løkke. - Det skal være klart, hvem der har ansvaret.


 København og andre storbyer kommer til at vinke farvel til det nuværende magistratstyre for i stedet at få flertalsstyre. 
Det er en del af regeringens nye arbejdsgrundlag, oplyser statsminister Lars Løkke Rasmussen (V).
- Det skal være klart, hvem der har ansvaret. Som det fungerer nu, er det ansvarsforflygtigelse, siger Lars Løkke Rasmussen.
Både Københavns tidligere overborgmester Ritt Bjerregaard (S) samt hendes efterfølger, Frank Jensen, har ønsket, at København går over til flertalsstyre.
