Iraks regering møder modvind fra start
Den nye irakiske regering, der er et samarbejde mellem landet to største blokke, bliver fra start kritiseret af egne allierede.


 Netop som kurderen Jalal Talabani er blevet genvalgt Irak præsident, har  medlemmer af den sunnimuslimske Iraqiya-alliance valgt at udvandre fra parlamentet i protest mod deres leder Iyad Allawi, der har valgt at støtte en regering med shiamuslimske Nuri al-Maliki som premierminister.
Efter otte måneders politisk dødvande har Iraqiya-alliancen og al-Malikis shiamuslimske Lov og Orden-koalition indgået en aftale om at dele magten mellem sig. Siden parlamentsvalget 7. marts har de to blokke, der fik næsten lige mange stemmer, kæmpet om magten.
Aftalen mellem parterne er ikke umiddelbart i fare på trods af flere Iraqiya-medlemmers protester, men den viser med stor tydelighed, at den politiske stabilitet og freden har svære betingelser i Irak.
Protesten handlede om utilfredshed med, at det ikke lykkedes at fremtvinge en afstemning om løsladelse af en række fanger. Iraqiya-medlemmer ville også diskvalificerede tre medlemmer af alliancen, fordi de angiveligt sværger troskab over for Baath-partiet, som landets tidligere diktator Saddam Hussein var leder af.
- Vi kan ikke fortsætte med en regering, der starter med at bryde sine aftaler, siger Haydar al-Mullah, der er en af Allawis støtter til avisen New York Times.
