OK til Irlands premierminister



 Irlands premierminister, Brian Cowen, kan fortsat regne premierministerkontoret i Dublin som sit.
 I dag vandt han en tillidsafstemning i parlamentet, og dermed mislykkedes det for oppositionspartiet Fine Gael at afsætte Cowen.
 Fine Gael havde fremsat et forslag, der erklærede mistillid til premierministeren, efter at Cowens parti, Fianna Fail, havde fået tæv af vælgerne i fredags, da der var valg til Europa-Parlamentet, lokalvalg og også valg til to pladser i parlamentet i den irske hovedstad.
 Men denne afstemning blev afværget af en tillidsafstemning, som Cowen så vandt med 85 stemmer imod 79.
