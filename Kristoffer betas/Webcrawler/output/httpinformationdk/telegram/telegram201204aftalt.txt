Det blev aftalt på Syrien-møde i Istanbul



 Udenrigsministre og andre højtstående repræsentanter for over 70 lande var søndag samlet i Istanbul for at drøfte fælles reaktioner på udviklingen i Syrien.
Herunder fakta om udfaldet af mødet, der er det andet i gruppen:
*Landene, der er i med i "Venner af Syrien," anerkender oppositionsbevægelsen Syriens Nationalråd som den "legitime repræsentant for alle syrere".
*I et kommuniké fastslås det også, at "det syriske regime under præsident Bashar al-Assad ikke har ubegrænset tid til at indfri de løfter, som han har afgivet ved at støtte en fredsplan fra FN-udsendingen Kofi Annan.
* Vestlige og arabiske lande opfordrer Annan til at fastsætte en tidsfrist for de næste forsøg på at overtale Assad til at bringe konflikten til en afslutning.
* Tyrkiets udenrigsminister og repræsentanter fra flere andre lande fremsatte flere markante udtalelser:
 - Det internationale samfund vil ikke tillade, at den syriske præsident, Bashar al-Assad, "misbruger endnu en chance", og han tilføjer, at dette er "en sidste chance til at løse konflikten."
