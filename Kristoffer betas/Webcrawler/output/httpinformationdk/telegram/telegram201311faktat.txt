FAKTA: Tropiske orkaner, tyfoner eller cykloner
Der er mange betegnelser for det samme vejrfænomen, som i øjeblikket raser over Filippinerne.


 Tropiske orkaner, tyfoner eller cykloner er navne for det samme vejrfænomen, som medfører voldsom regn og meget kraftige vinde.
I Amerika bruger man traditionelt ordet "hurricane" - eller tropisk orkan - mens man i det nordlige stillehavsområde taler om "tyfoner".
I Den Bengalske Bugt bruger man "cyklon".
I den vestlige del af det sydlige Stillehav og i det sydøstlige Indiske Ocean bruger man gerne betegnelsen "tropisk cyklon".
Vejrfænomenet bliver kategoriseret efter følgende skala:
1. Vindstød fra 119-153 kilometer i timen
2. Vindstød fra 154-177 kilometer i timen
3. Vindstød fra 178-209 kilometer i timen
4. Vindstød fra 210-249 kilometer i timen
5. Vindstød på mere end 250 kilometer i timen

