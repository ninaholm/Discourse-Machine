Jordskred begraver redningsaktion
Mindst 22 er dræbt i et jordskred i Guatamala. De var i gang med at grave en bus fri efter et andet jordskred på en vej i Guatemala.


 Et stort jordskred har dræbt mindst 22 personer i Guatamala. 
De dræbte var en del af en større gruppe mennesker, forsøgte at grave en bus fri fra et tidligere jordskred på en større landevej i Guatemala. 
22 lig er fundet indtil videre, men redningsmandskab advarer mod, at der kan være flere ofre. 
- En væg af jord røg ned over cirka 100 mennesker, der var ved at grave bussen fri, siger talsmand for brandvæsnet Sergio Vasquez.
Mindst 40 mennesker er fundet omkommet i Guatemala i weekenden efter jordskred og oversvømmelser mange steder i landet i weekenden, oplyser redningstjenesten. 
- Det er en national tragedie, siger landets præsident, Alvaro Colom. 
