Lang fødselsdagsfest for prins Henrik



 Prins Henrik bliver fejret med pomp og pragt over mere end 24 timer i forbindelse med sin 75-års-fødselsdag.
 Festen begyndte allerede i aftes, hvor prinsen holdt fødselsdagskoncert for børn, svigerbørn, tidligere svigerbarn, venner og samfundets spidser i DR-byen. Henrik havde bedt DR's Symfoniorkester spille på dagen, hvor han og dronning Margrethe samtidig kunne fejre deres bryllupsdag nummer 42. Symfoniorkesteret spillede blandt andet nogle af prinsens egne kompositioner, og Jean Novels bygning lagde også lyd til "I dag er det Henriks fødselsdag". 
 I dag er det så prinsgemalens store dag, og den kommer til at foregå på Fredensborg Slot i Nordsjælland.
 Studenter-Sangforeningen synger morgensang, inden en parade i indre slotsgård med Den Kongelige Livgardes Musikkorps, Garderhusarregimentets Hesteskadron, Prinsens Musikkorps og Danske Soldaterforeningers Faner hylder prinsen.
 Han spiser frokost i "Orangeriet", inden den store fødselsdagsmiddag begynder klokken 19.30 på slottet. 
