12 dræbt ved guldsmederøverier i Irak
Blodigt angreb på guldsmedebutikker i Bagdad kostede mindst 12 mennesker livet.


 Mindst 12 mennesker blev dræbt, da bevæbnede mænd forsøgte at røve en række guldsmedebutikker i den irakiske hovedstad søndag.
Røverne anvendte håndgranater og håndvåben til at dræbe de formodede indehavere af guldsmedeforretningerne.
Ni personer i forretningerne, to røvere, to politifolk og fire tilfældigt forbipasserende blev dræbt under skudvekslinger i forbindelse med røverierne på Mansur-strøget i en af Bagdads mere velhavende bydele.
Det lykkedes flere af røverne at undslippe. Myndighederne ved ikke om, om almindelig kriminalitet lå til grund for røverierne, eller om de blev begået af oprørere.
