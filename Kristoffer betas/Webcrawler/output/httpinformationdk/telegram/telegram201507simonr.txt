Simon Rosenbaum er død, 89 år
Entertaineren Simon Rosenbaum er død søndag, oplyser familien til Ritzau


Skuespiller, pianist og entertainer Simon Rosenbaum døde søndag, 89 år, oplyser familien til Ritzau.Simon Rosenbaum blev kaldt for &quot;livsglædens ambassadør&quot; og regnes for at være Danmarks første stand-up-komiker.Han boltrede sig på kryds og tværs i dansk underholdning i over et halvt århundrede.Helt indtil kort før sin død optrådte Simon Rosenbaum trods sin høje alder.Den 5. juli skulle han have spillet hovedrollen i et arrangement i Holbergs stuer. Men han blev slået ud af det varme sommervejr og måtte indlægges på grund af dehydrering.Datteren Ina-Miriam og barnebarnet August sprang til, så forestilling ikke skulle aflyses.Simon Rosenbaum gjorde sig først og fremmest bemærket som solist med en finurlig og krøllet blanding af vovede viser, skægge tosserier og poetiske tankestreger.Forældrene kom til Danmark fra Polen i 1912. Den jødiske familie ville have rejst videre til USA, men endte med at bosætte sig i København, hvor faderen blev skræddermester.Fem år gammel begyndte Simon Rosenbaum at spille violin, men skiftede instrumentet ud med klaveret som tiårig: Han kunne lide at spille og synge samtidig.I 1943 flygtede familien til Sverige, og tilbage i Danmark læste han til translatør i engelsk. I 1951 fik Simon Rosenbaum chancen for at komme med på en omrejsende revy.Han ernærede sig ved at spille på restauranter og barer, inden han fra 1960 startede kabareter i København. Blandt talenterne han spottede og tog med på scenen var: Susse Wold, Malene Schwartz, Per Pallesen og Ole Ernst.Siden har vigtige omdrejningspunkter for karrieren været blandt andet Rottefælden i Svendborg, Søpavillonen i København og Tivoli Friheden i Aarhus, hvor han var chef for revyen 1974-1982.Simon Rosenbaum var i 17 år formand for Dansk Solist-Forbund og var ambassadør for Parkinsonforeningen, fordi hans kone, Herdis, blev ramt af sygdommen. I 2008 blev han kåret som årets Revykunstner.Han efterlader sig to døtre, skuespillerinderne Ina-Miriam og Pia Rosenbaum.Polfoto
