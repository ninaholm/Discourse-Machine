Al-Qaeda truer med at bortføre prinser
Et fremtrædende medlem af terrornetværket al-Qaeda opfordrer til bortførelser i Saudi-Arabien for at kunne udveksle fanger.


 Terrornetværket al-Qaeda har opfordret sine tilhængere i Saudi Arabien til at bortføre kristne og saudiske prinser for at presse på for løsladelse af en kvindelig militant, som angiveligt er pågrebet nord for Riyadh, hedder det i en meddelelse fra organisationen.
- Etabler celler for at bortføre kristne og prinser fra Saud familien og deres topembedsmænd, ministre og officerer, siger et fremtrædende medlem af al-Qaedas afdeling i Yemen, Saeed al-Shihri.
Han siger, at prædikant Heila al-Qsayer - enke efter en saudiarabisk al-Qaeda militant, der blev dræbt for seks år siden af de saudiarabiske myndigheder - blev anholdt i Qassim nord for hovedstaden, men det fremgår ikke hvornår.
- Vi opfordrer vores soldater med følgende ord: Du er tvunget til at bortføre folk for at få løsladt de indsatte, siger al-Shihri.
