Obama til Abbas: Tag chancer for at opnå fred
Palæstinensernes præsident, Mahmoud Abbas, vil være tilfreds med en palæstinensiske stat med grænser fra 1967


 Efter et møde i Washington med den palæstinensiske præsident, Mahmoud Abbas, siger USA's præsident, Barack Obama, på et fælles pressemøde mandag, at han fortsat er overbevist om, at det vil være muligt at opnå fred i Mellemøsten.
Den amerikanske præsident opfordrer Abbas til at være villig til at indgå i hårde forhandlinger og sågar tage en risiko for at opnå fred.
- Det er hårdt. Vi er nødt til at tage nogle hårde politiske beslutninger og chancer, hvis vi skal være i stand til at drive processen fremad. Og jeg håber, at vi fortsat vil se fremskridt i de kommende dage og uger, siger Obama.
I Det Hvide Hus er mødet mellem Obama og Abbas blevet overskygget af krisen i Ukraine, og Abbas siger, at "tiden er ikke på vores side" i de amerikansk mæglede forhandlinger med Israel.
Præsident Abbas opfordrer også Israels premierminister, Benjamin Netanyahu, til at fortsætte med den planlagte og aftalte frigivelse af den sidste gruppe palæstinensiske fanger i slutningen af maj.
Obama insisterer på efter årtier med on-off-forhandlinger mellem Israel og palæstinenserne, at de sandsynlige parametre for enhver flygtig fredsaftale er kendt.
- Alle kender rammerne for, hvordan en fredsaftale skal se ud, heriblandt et kompromis fra begge sider, byggende på grænselinjerne fra 1967 med fælles aftalt bytte af jord, som vil sørge for Israels sikkerhed, men også sikre en suveræn palæstinensisk stat, siger Obama.
Abbas siger, at han vil hilse en fredsløsning velkommen for en palæstinensisk stat, der bygger på grænserne fra 1967. Han tilføjer, at palæstinenserne i den seneste aftale har anerkendt staten Israels eksistens.
Han gentager sin holdning til Netanyahus krav om, at Abbas udtrykkeligt skal anerkende Israel som en jødisk stat, hvis han vil have fred. Det har den palæstinensiske præsident tidligere pure afvist at gøre.
