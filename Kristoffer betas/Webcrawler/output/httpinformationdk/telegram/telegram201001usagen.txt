USA genåbner ambassade i Yemen



 USA's ambassade i Yemens hovedstad, Sanaa, er genåbnet.
 Ambassaden blev lukket i søndags med den begrundelse, at der var trusler om terrorangreb begået af al-Qaeda.
 Mandag skød yemenitiske styrker to al-Qaeda-militante, som ifølge Yemens myndigheder stod bag truslerne.
 - Vi genåbner, siger en embedsmand på den amerikanske ambassade.
 De britiske og franske ambassader genoptager også deres funktioner, men de er fortsat lukket for offentligheden, siger britiske og franske diplomater.
