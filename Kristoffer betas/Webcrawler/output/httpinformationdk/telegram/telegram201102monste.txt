Monsterstorm aflyser 10.000 fly i USA
En monsterstorm med både sne, regn og slud er skyld i 10.000 aflyste flyvninger fordelt på store dele af USA.


 En monsterstorm, der har sendt sne, regn, slud og kraftig blæst ind over store dele af USA, er skyld i over 10.000 aflyste flyafgange og flere lukkede lufthavne, skriver rejsehjemmesiden FlightAware.
Tirsdag blev 6500 flyvninger aflyst, hvilket svarer til godt 20 procent af alle kommercielle flyafgange. Indtil videre er der aflyst 3600 flyvninger onsdag. 
Fort Worth-lufthavnen i Dallas var kortvarigt lukket på grund af isslag. O'Hare i Chicago, der er blandt de travleste lufthavne i verden, har flest aflysninger. Hele 1300 flyvninger er berørt af situationen. 
I New York er næsten 1100 flyafgange afvist, fordelt mellem LaGuardia-lufthavnen og JFK. 
Eksperter siger, at det værste af stormen endnu ikke har ramt USA, hvor stater fra New Mexico til Maine er berørt af det ekstreme vej.
Den nordøstlige del af USA kan se frem til store mængder sne i overgangen mellem tirsdag og onsdag lokal tid. Boston kan således vente mellem 30-45 centimeter sne.
