Kaptajn omkom ved skibskollision i Holland
Savnet kaptajn fundet omkommet efter skibskollision ved Amsterdam


 En lille hollandsk passagerfærge er kæntret efter en kollision med et tysk fragtpram i en stærkt befærdet kanal syd for Amsterdam. 
Kæntringen kostede et menneske livet, nemlig færgens kaptajn, som dykkere ni timer efter kollisionen fandt omkommet i vandet.
Kaptajnen menes at have været den eneste om bord på færgen, der overvejende bruges af pendlere.    
Årsagen til ulykken er ikke klar. Det var stadig mørkt, da kollisionen indtraf omkring klokken 07 henved 30 kilometer syd for Amsterdam i den meget befærdede Amsterdam-Rijnkanaal.
Den 72 kilometer lange kanal blev konstrueret med det formål at forbinde Amsterdams havn med Rhinen, som er en vigtig europæisk transportrute.
