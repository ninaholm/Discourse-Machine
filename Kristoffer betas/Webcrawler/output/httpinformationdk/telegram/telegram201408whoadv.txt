WHO advarer: Ebola-epidemi kan nå op på 20.000
I en ny plan for nedkæmpelse af epidemien siger WHO, at det er målet at få stoppet ebola inden 6-9 måneder.


 Verdenssundhedsorganisationen WHO siger, at den inden for tre måneder vil have vendt Ebola-krisen, men den advarer samtidig om, at antallet af tilfælde under epidemien i Vestafrika kan nå helt op på 20.000.
I en ny plan for nedkæmpelse af epidemien siger WHO, at det endelige mål er at få stoppet udbredelsen af sygdommen inden for seks til ni måneder.
For øjeblikket er der registreret 3062 tilfælde af sygdommen - og antallet af døde er nået op på 1552:
 - Men dette tal er formentligt to til fire gange lavere end det virkelige antal.
WHO siger, at der skal bruges 490 millioner dollar (op mod 2,7 milliarder kroner) på bekæmpelse af sygdommen inden for de kommende seks måneder.
