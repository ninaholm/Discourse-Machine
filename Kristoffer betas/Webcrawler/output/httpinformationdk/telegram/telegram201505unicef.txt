Unicef: Militante slipper tusindvis af børnesoldater fri
Ifølge FN-børnefonden er 6000-10.000 børn i Den Centralafrikanske Republik knyttet til militante.


 Militante grupper i Den Centralafrikanske Republik har accepteret en aftale om at frigive alle børnesoldater, oplyser FN's børnefond, Unicef, ifølge nyhedsbureauet Reuters.
Samtidig vil grupperne stoppe rekrutteringen af børn.
Aftalen, som er underskrevet efter et langt fredsmøde i landets hovedstad, Bangui, gælder 6000-10.000 børn, som ifølge børneorganisationen skønnes at være knyttet til de bevæbnede grupper.
