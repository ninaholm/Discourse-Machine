Oliepartner skyder skylden på BP
Olieselskabet Anadarko, der er medejer af den ødelagte oliekilde på bunden af Den Mexicanske Golf, skyder skylden på BP.


 Det var BP's skyld, at en olieboring på bunden af den Mexicanske Golf endte med den største miljøkatastrofe i USA's historie. Det mener olieselskabet Anadarko, som ejer en fjerdedel af den ødelagte oliekilde. 
Anadarko kalder BP's opførsel for "uforsvarlig" og slutter sig dermed til koret af folk, der mener, at britiske BP har hele ansvaret for katastrofen, der startede den 20. april, da boreplatformen Deepwater Horizon blev ramt af en kraftig eksplosion, hvor 11 arbejdere blev dræbt. 
Anadarko bestyrelsesformand, James Hackett Tolder, siger, at mere og mere tyder på, at eksplosionen på boreplatformen og de 11 arbejderes død kunne være undgået og er et direkte resultat af BP's hensynsløse håndtering. 
Anadarkos aktier er siden ulykken indtraf faldet med omkring 40 procent. 
