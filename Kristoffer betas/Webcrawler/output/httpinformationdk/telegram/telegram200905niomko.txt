Ni omkom under brand i Ukraine



 En voldsom brand i en spillehal fyldt med spillemaskiner i det centrale Ukraine dræbte torsdag ni og kvæstede 11 andre, oplyser myndighederne i Kijev.
 Viktor Krol, der er talsmand for Ukraines beredskabsministerium siger, at spillehallen i byen Dnipropetrovsk i løbet af få minutter blev fuldstændigt omspændt af flammer tidligt på natten.
 - Antallet af omkomne er ni, sagde han. Han havde ingen oplysninger om årsagen til branden. 

