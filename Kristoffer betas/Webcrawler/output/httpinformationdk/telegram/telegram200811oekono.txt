Økonomiske initiativer forsinket i USA



 En lovpakke med økonomiske opmuntringer, som USA's kommende præsident, Barack Obama, ønsker vedtaget af Kongressen i Washington snarest muligt, bliver sandsynligvis ikke godkendt af Senatet under dens korte samling denne uge.
 Det sagde en ledende rådgiver i Senatet i dag.
 Jim Manley, talsmand for Harry Reid, der er formand for Demokraternes flertal i Senatet, sagde, at han imidlertid er forhåbningsfuld, hvad angår muligheden for, at Senatet vedtager lovgivning, der forlænger den periode, hvor langtidsledige kan få understøttelse.
 - Desværre ser det ikke ud til, at Republikanerne vil tillade os at vedtage en vidtrækkende pakke med økonomiske initiativer, sagde Manley.
 - Forhåbentligt vil det være muligt for os at vedtage en forlængelse af arbejdsløshedsunderstøttelsen, tilføjede han.

