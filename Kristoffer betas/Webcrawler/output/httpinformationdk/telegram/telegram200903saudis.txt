Saudisk olieminister imod nye nedskæringer



 Nye nedskæringer i olieproduktionen vil ikke sætte skub i den globale økonomi, advarer Saudiarbiens olieminister, Ali al-Nuaimi, i en kommentar, der blev offentliggjort i dag forud for OPEC-ministrenes møde i Wien. 
 - Enhver ny reduktion i kartellets produktion vil føre til stigende oliepriser og modvirke ethvert bidrag til at genoplive den globale økonomi, sagde han til saudiskejede avis Al-Hayat. 
 Ved ankomsten til Wien i går sagde Nuaimi til journalister, at efterspørgslen efter olie i 2009 er faldende på grund af den globale, økonomiske nedtur, rapporterer Al-Hayat.
 Venezuelas energiminister Rafael Ramirez siger, at han venter, at OPEC-mødet beslutter at begrænse produktionen med en til halvanden millioner tønder dagligt.

