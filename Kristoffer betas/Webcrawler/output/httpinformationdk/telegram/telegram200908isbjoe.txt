Isbjørnen Knut skal have en kæreste



 Isbjørnen Knut, der nåede verdensberømmelse i 2007, da han var lille, får snart selskab af hunisbjørnen Gianna, der er født i Italien, skriver tysk presse torsdag.
 Den toårige Gianna, der har fået navn efter den italienske rocksanger Gianna Nannini, vil blive flyttet fra Hellabrunn Zoo i München og blive præsenteret for Knut i Berlin Zoo i midten af september, skriver Tagesspiegel.
 Knut blev verdenskendt, da den blev forladt af sin mor og i stedet voksede op sammen med en dyrepasser.
 Knut er i dag også to år og bliver først seksuelt moden om to år.
