SF: Ingen euroafstemning i 2009



 SF's formand Villy Søvndal forventer tidligst, at danskerne bliver bedt om at stemme om dansk deltage i euroen i 2010.
 Den melding kommer, samtidig med at regeringen skyder debatten om euro-forbeholdet i gang med en stor høring i Folketinget i dag, skriver dagbladet Børsen.
 - Det er umuligt i år, siger Villy Søvndal til avisen. Han peger på, at Lissabon-traktaten først skal være på plads, at vælgerne i forvejen skal stemme til EU-Parlamentsvalg i juni og kommunalvalg i november, og at Fogh skal levere ændringer af
grundlaget, før SF vil anbefale et ja til euroen. 
 Statsminister Anders Fogh Rasmussen (V) har flere gange understreget, at SF's anbefaling er afgørende for regeringen. 

