Stoltenberg med i FN-klimagruppe



 FN'S generalsekretær, Ban Ki-moon, har bedt Norges statsminister, Jens Stoltenberg, om at være med i en rådgivende gruppe, som skal udrede finansieringen af klimatiltag i udviklingslande, og Stoltenberg har meddelt, at han ser frem til arbejdet.
Gruppen, der ledes af den britiske premierminister, Gordon Brown og Etiopiens regeringschef, Meles Zenawi, skal komme med forslag til, hvordan der kan rejses 100 milliarder dollar (546 milliarder kroner) inden 2020. 
Initiativet fra Ban Ki-moon er den første direkte opfølgning på København-aftalen. 
