Fogh vil have ny grøn økonomi



 Statsminister Anders Fogh Rasmussen præsenterer "en ny grøn økonomi" som det store fremtidige projekt for regeringen på Venstres landsmøde.
 - Den helt store vision er at skabe en ny grøn økonomi. Et grønt kvantespring, som vil bringe Danmark i den absolutte verdenselite. Et grønt vækstsamfund, som vil skabe titusinder af nye job i fremtidens grønne vinderindustrier, siger Anders Fogh Rasmussen i sin landsmødetale lørdag.
 Da Folketinget åbnede i oktober beskrev Anders Fogh Rasmussen opgaven med at skabe mere arbejdskraft som den vigtigste udfordring. Siden er en arbejdsmarkedsreform faldet på gulvet, og der er borgerlig uenighed om ambitionsniveauet for en kommende skattereform. 
