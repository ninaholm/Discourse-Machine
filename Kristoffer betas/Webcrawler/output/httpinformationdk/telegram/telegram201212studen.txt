Studentergruppe slæber Facebook for retten
Kampagnegruppe ønsker rettens hjælp for at få Facebook til at beskytte dets millioner af medlemmers privatliv.


 En østrigsk studentergruppe, europe-v-facebook, overvejer at gå rettens vej for at få Facebook Inc, verdens største sociale netværk, til at gøre mere for at beskytte privatlivet for dets hundredvis af millioner af medlemmer.
Gruppen, der gennem et år har arbejdet på, at Facebook skulle sikre en bedre databeskyttelse, siger tirsdag, at den agter at gå til retten for at klage over tilsynsmyndigheden for databeskyttelse i Irland, hvor Facebook har dets internationale hovedkvarter.
Skridtet er bare et af en række kampagner mod internettets giganter, som er under pres fra investorer, der ønsker, at de genererer et større overskud fra deres enorme brugerdatabaser, men som også kritiseres for at lagre og for at dele personlige oplysninger.
Eksempelvis har internet-søgemaskinen Google fået klar besked af EU om at ændre dets nye privatlivspolitik, som samler data indsamlet fra dets individuelle brugere på tværs af dets tjenester, heriblandt YouTube, gmail og det sociale netværk Google+, og dets brugere kan ikke vælge det fra.
Europe-v-facebook har fået nogle indrømmelser fra Facebook. Netværket er blandt andet blevet tvunget til at slukke for dets ansigtsgenkendelsesknap i Europa.
Men gruppen siger tirsdag, at ændringerne ikke er tilstrækkeligt vidtrækkende, og at det er skuffet over svaret fra den irske databeskyttelseskommissær, som har udført en revision, efter at kampagnegruppen har indgivet stribevis af klager.
- Irerne har åbenbart ingen nævneværdig politisk interesse i at sætte sig op imod disse selskaber, fordi de er så afhængige af de arbejdspladser, de skaber, siger grundlæggeren af europe-v-facebook, Max Schrems.
Gary Davies, der er Irlands vicedatabeskyttelseskommissær, afviser, at Facebooks investeringer i Irland skulle have nogen indflydelse på kontrollen med firmaet.
