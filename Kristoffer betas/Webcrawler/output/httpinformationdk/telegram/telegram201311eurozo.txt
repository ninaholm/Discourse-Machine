Eurozonens økonomi taber pusten



 Kurven over det begyndende opsving i eurozonen, startende med positive tal i andet kvartal, daler i årets tredje kvartal.
Det viste tal fra EU's statiske kontor, Eurostat, torsdag. Det foreløbige skøn sagde en vækst på 0,1 procent.
Det skal sammenholdes med en vækst på 0,3 procent for de foregående tre måneder. I årets første kvartal var væksten negativ.
Europas største økonomi, den tyske, havde en vækst på 0,3 procent i tredje kvartal, mens Frankrig oplevede et minus på 0,1 procent.
Eurozonen kom ud af en 18 måneder lang recession i andet kvartal af 2013 med en vækst på 0,3 procent, og det var ventet, at denne ville være på samme niveau i tredje kvartal.
