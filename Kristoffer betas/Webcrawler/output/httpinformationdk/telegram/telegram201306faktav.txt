FAKTA: De voldsomme tornadoer
Oklahoma er igen blevet ramt af voldsomme tornadoer. Denne gang er mindst fem blevet dræbt og 50 såret.


 * Tornadoer opstår i forbindelse med kraftige tordenbyger på grænsen mellem varm fugtig luft og kold tør luft.
* De dannes mange steder i verden, men specielt over de centrale dele af USA, hvor der er talt flere end 1000 på et år.
* Staterne Texas, Oklahoma, Kansas, Nebraska, South Dakota og Colorado er særligt udsat. Området har derfor tilnavnet 'Tornado Alley'.
* Vindhastigheden i den roterende bevægelse kan nå op på 500 kilometer i timen, mens tornadoen fejer hen over jorden med op til 200 kilometer i timen.
* En tornado kan gøre omfattende skade, hvor de enorme vindhastigheder og de store trykforskelle over ganske få meter bogstaveligt talt kan få huse til at eksplodere og suge træer og andet højt op i luften.
* I mange lande heriblandt Danmark kendes tornadoer som skypumper, der i princippet er det samme fænomen, men som oftest mindre voldsomme.
Kilde: DMI
