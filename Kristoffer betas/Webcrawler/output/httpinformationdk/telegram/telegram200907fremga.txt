Fremgang for kollektiv trafik



 Den kollektive trafik vinder for første gang i seks år frem i hovedstadsområdet. Sidste år voksede antallet af kollektive rejser med 6,2 millioner i forhold til 2007. Det svarer ifølge Trafikstyrelsens ny årsrapport til en samlet fremgang på 2,4 procent for bus, tog og metro.
 Mens biltrafikken i hovedstadsområdet sidste år faldt med 0,6 procent, steg antallet af rejser med Metroen og S-tog ifølge Berlingske Tidende så markant, at Danmark nu har taget et vigtigt skridt på vejen mod EU-kravet om, at CO2-udledningen for trafik, bygninger og landbrug under ét skal være 20 procent mindre i 2020 end i 2005.

