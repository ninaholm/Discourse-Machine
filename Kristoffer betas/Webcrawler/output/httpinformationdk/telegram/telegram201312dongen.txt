Dong Energy køber havvindmøller for 450 millioner
Købet af et britisk udviklingsprojekt skal styrke Dong Energys satsning på havvindmøller.


 Dong Energy køber det britiske udviklingsprojekt for havvindmøller, Race Bank, for 450 millioner kroner, oplyser Dong Energy i en meddelelse. Opførelsen begynder i 2017.
Projektet har en samlet godkendt kapacitet på op til 580 megawatt og er beliggende i Greater Wash-området cirka 27 kilometer fra den engelske østkyst.
- Race Bank passer særdeles godt ind i vores eksisterende pipeline af havmølleprojekter og vil bidrage til opfyldelsen af vores strategiske mål om at have opført 6500 MW i 2020, siger Samuel Leupold, koncerndirektør i DONG Energy Wind Power, i meddelelsen.
