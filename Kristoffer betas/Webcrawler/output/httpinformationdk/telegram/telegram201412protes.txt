Protester mod politivold i USA fortsætter i New York
Hillary Clinton støtter undersøgelse af politivold under anholdelse
Den tidligere præsidentfrue og udenrigsminister støtter Obamas beslutning om, at politiets arbejdsmetoder skal kigges efter i sømmene.

Protesterne mod politivold fortsætter torsdag aften i New York.Allerede onsdag gik tusindvis på gaderne for at protestere, efter at det stod klart, at en hvid betjent ikke bliver tiltalt for at have taget halsgreb på en sort mand under en anholdelse. Den 43-årige Eric Garner døde kort tid efter.Flere tusinde personer er torsdag igen mødt op ved Foley Square i nærheden af hovedkvarteret for politiet i New York og byens rådhus.&rsquo;Luk det&rsquo;, råber demonstranterne mod politibygningen og holder skilte op med budskaber som &rsquo;Racisme dræber&rsquo;.Menneskemængden overvåges fra blandt andet politihelikoptere. Demonstrationerne i New York har indtil nu været stort set fredelige, men myndighederne frygter en gentagelse af urolighederne fra St. Louis-forstaden Ferguson i forrige uge.Her var der blodige sammenstød mellem politi og demonstranter, efter at en storjury havde besluttet, at der ikke skulle rejses tiltale mod en hvid betjent, der i august skød og dræbte en ubevæbnet sort teenager.Både præsident Barack Obama og den amerikanske justitsminister har udtalt sig kritisk om det amerikanske politis metoder. Justitsministeriet vil på eget initiativ undersøge sagen fra New York.Utilfredsheden med politiets behandling af især sorte borgere er blevet forstærket yderligere af en sag fra Ohio, hvor en betjent skød og dræbte en 12-årig sort dreng, der havde en legetøjspistol.Torsdag meldte Hillary Clinton sig i køen af kritikere.Den tidligere præsidentfrue og udenrigsminister støtter Obamas beslutning om, at politiets arbejdsmetoder skal kigges efter i sømmene og justitsministeriets initiativ om at efterforske den konkrete sag fra New York.Til trods for alle fremskridt, som det amerikanske samfund har taget, så har sorte personer &ndash; og især mænd &ndash; fortsat en større risiko for at blive stoppet og visiteret af politiet end andre befolkningsgrupper, konstaterer Hillary Clinton ifølge avisen New York Times.&raquo;De bliver også oftere sigtet for kriminalitet og bliver idømt længere straffe,&laquo; siger hun.Scanpix
