BLÅ BOG: Boris Nemtsov - fra styrets mand til kritiker
Den russiske oppositionspolitiker Boris Nemtsov blev dræbt tæt på Kreml for et år siden 27. februar 2015.


 Navn: Boris Jefimovitj Nemtsov.
Alder: 55 år, da han blev dræbt fredag 27. februar 2015 af fire skud i ryggen på åben gade i Moskva.
Fødested: Sotji, Rusland.
Uddannelse: Doktorgrad i fysik fra Gorkij Statsuniversitet.
Karriere:
* 1986: Nemtsov indledte sin politiske karriere få år før Sovjetunionens fald, da han organiserede en demonstration efter atomulykken i Tjernobyl.
* 1990: Valgt til parlamentet, Dumaen, i Rusland.
* 1991-1997: Guvernør i Nisjnij Novgorod-provinsen.
* 1997-1998: Ruslands vicepremierminister.
* Anset for oplagt arvtager til præsident Boris Jeltsin, men posten blev i stedet overtaget af Vladimir Putin i 2000.
* 1999: Med til at stifte partiet Unionen af Højrekræfter (SPS), som i 2011 blev omdannet til en politisk organisation.
* 1999-2003: Medlem af parlamentets underhus, Dumaen.
* 2004: Forlod sit parti, som han var blevet leder af, og blev i stedet bankdirektør.
* 2008: Medstifter af oppositionsbevægelsen Solidaritet.
* 2009: Stillede op som borgmester i Sotji. Nemtsov gjorde sig i den forbindelse mere upopulær hos præsident Putin, da han beskyldte styret for at være korrupt i forbindelse med OL i byen. Nemtsov tabte valgkampen.
* 2011: Stod bag en demonstration mod Vladimir Putin. Demonstrationen blev den største, siden Putin kom til magten.
* 2012: En af lederne af det politiske parti Folkets Frihedsparti kendt som RPR-Parnas i Rusland.
Civilstand: Var været gift og efterlod sig fire børn og sin 23-årige ukrainske kæreste, som han fulgtes med på drabstidspunktet.
Andet: Nemtsov har været anholdt flere gange og fængslet for at deltage i politiske protester, ligesom han var en højlydt kritiker af Ruslands fremfærd i Ukraine-konflikten.
Kilder: The Guardian, Washington Post, Reuters, The Jamestown Foundation.
