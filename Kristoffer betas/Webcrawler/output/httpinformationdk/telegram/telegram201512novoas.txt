Novo A/S mister finansdirektør efter syv måneder
Bjarne Graven Larsen har fået nyt job og forlader Novo-selskabet.


 Bjarne Graven Larsen ansættelse i Novo A/S kommer ikke til at kunne tælles i hele år.
Efter syv måneder som finansdirektør for Novo Nordisk Fondens holdingselskab har den tidligere ATP-direktør fået nyt job.
- Jeg har fået et tilbud, som jeg ganske enkelt ikke kunne sige nej til, siger han i en pressemeddelelse.
Her fremgår det, hvor Bjarne Graven Larsen har fået job, men det oplyses, at han fortsætter i sin nuværende stilling "nogle måneder endnu".
- Der er nogle forskellige hensyn, der gør, at jeg først senere vil kunne oplyse, hvilket job jeg kommer til at tiltræde, forklarer han.
Novo A/S er ejet af Novo Nordisk Fonden og varetager blandt andet fondens ejerandele i de børsnoterede virksomheder Novo Nordisk og Novozymes, ligesom virksomheden har investeringer i en lang række andre virksomheder.
Selskabet vil nu lede efter en ny finansdirektør.
- Jeg har været rigtig glad for samarbejdet med Bjarne Graven, som jeg gerne havde set fortsætte i mange år endnu. Bjarne har på kort tid leveret en stor indsats på en række vigtige områder, siger administrerende direktør Eivind Kolding.
