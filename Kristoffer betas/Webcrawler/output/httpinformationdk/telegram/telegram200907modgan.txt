Modgang for Vestas i Storbritannien



 Vindmølleproducenten Vestas får foreløbigt ikke lov til at fjerne cirka 25 ansatte, som har besat firmaets fabrik på Isle of Wight i England. Det afgjorde en domstol onsdag.
 En afgørelse kan tidligst ventes tirsdag i næste uge, hvor sagen genoptages.
 De ansatte besatte fabrikken i sidste uge, efter at Vestas meddelte, at fabrikken skal lukkes, da det britiske marked for vindmøller er for lille og ikke profitabelt nok. I stedet vil Vestas satse på produktion af vindmøller i USA.
 Lukningen kommer til at koste godt 600 ansatte deres arbejde.
 Tirsdag fyrede Vestas 11 ansatte, som deltager i besættelsen, og Vestas ønskede med en kendelse fra domstolen hurtigst muligt af få kontrol med fabrikken igen.

