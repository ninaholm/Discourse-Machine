Nyhedschefen forlader Politiken



 Anders Krab-Johansen forlader sin stilling som nyhedschef på Politiken. Det bekræfter han tirsdag over for epn.dk. 
 - Det er rigtigt, at jeg forlader Politiken, men herudover har jeg ingen kommentarer, siger han. 
 Ifølge kilder tæt på sagen har Anders Krab-Johansen været meget imod oprettelsen af Politikens omstridte Irak Center. Idéen bag centret er, at en offentlig indsamling skal skaffe penge til at sende en gruppe irakere i arbejde. Herved kan de nemlig ikke sendes ud af Danmark. 
 Anders Krab-Johansen er født i 1966 i Christianshåb på Grønland. Han har taget master i journalistik fra Columbia University i New York og en kandidat i statskundskab fra Københavns Universitet i 1995.
 Han har været ansat på DR, Børsen, Ritzau og TV2 indtil han i 2008 blev nyhedschef på Politiken.

