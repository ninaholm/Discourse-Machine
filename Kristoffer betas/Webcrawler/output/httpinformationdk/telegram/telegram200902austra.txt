Australiere flygter igen fra flammerne



 Tre uger efter, de voldsomme skovbrande nær den australske by Melbourne brød ud, var delstaten Victoria fredag igen i højeste beredskab.
 Temperaturer nær 40 grader og et skift i vinden skabte nemlig ny angst for, at flammerne igen ville opnå fuld styrke.
 De voldsomme skovbrande har kostet 210 mennesker livet, og fredag forlod tusindvis af mennesker deres hjem af frygt for brandene, mens 200 skoler holdt lukket.
 Siden 7. februar har brandfolk kæmpet mod i alt 3500 forskellige brande, siger delstaten Victorias beredskabsansvarlige, Bruce Esplin.
 Brandfolk kæmper stadig med at inddæmme de brande, som stadig ikke er slukket.
