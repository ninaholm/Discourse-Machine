Obama: G20-resultatet historisk



 USA's præsident, Barack Obama, sagde til aften, at lederne af G20 er blevet enige om "en enestående pakke af vidtgående og koordinerede skridt" ved topmødet i London om at takle den igangværende finansielle krise.
 Topmødet i den britiske hovedstad er "et vendepunkt" i landenes bestræbelser på at bekæmpe krisen, sagde den amerikanske præsident og lagde vægt på, at verden må stå sammen for at klare sig igen de økonomiske vanskeligheder.
 - Vi har en global økonomi. Hvis vi tager ensidige skridt i USA, og disse bliver modarbejdet i udlandet, vil vi kun have løst opgaven halvt om overhovedet, sagde præsident Obama på et pressemøde.
 Han kaldte G20-topmødet i London og den aftale, de 19 lande samt EU er blevet enige om, for "historisk".
 - Hvis man for 10, 20 eller 30 år siden havde sagt, at Tyskland, Frankrig, Kina, Rusland, Brasilien, Sydafrika, en amerikansk præsident ved navn Obama kunne sætte sig sammen og nå til enighed, ville man have sagt: "Det er vanvid". Og alligevel er det sket uden de større problemer, sagde Obama og gav en del af takken for topmødets resultat på det forarbejde, der er lavet af værten, Storbritanniens premierminister, Gordon Brown.
