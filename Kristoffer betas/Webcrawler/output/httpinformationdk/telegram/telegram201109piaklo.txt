Pia K. lover benhård oppositionspolitik
Det bliver en anden tid, men det skal nok blive en god tid, for nu er vi frie fugle, siger Pia Kjærsgaard.


 Dansk Folkeparti og Pia Kjærsgaard må efter alt at dømme notere det første valgnederlag nogen sinde.
Partiet, der altid er gået frem, ser denne gang ud til at miste mandater. Der ud over må partiet efter alt at dømme vinkel farvel til den indflydelse DF har haft gennem ti år som VK-regeringens støtteparti.
Pia Kjærsgaard går imidlertid indtil livet som oppositionsparti med en klar målsætning. Hun truer med at bringe en kommende rød regering til fald ved først givne lejlighed.
- Vi vil føre benhård oppositionspolitik, siger Dansk Folkepartis formand, Pia Kjærsgaard, til partiets valgfest på Christiansborg.
- Det har jo ikke været noget fremragende valg for Socialdemokraterne og SF. De bliver kun holdt oppe af Enhedslisten og De Radikale. Og de skal nok vise at demonstrere deres magt, siger Pia Kjærsgaard og fortsætter:
- Måske varer det ikke så lang tid, før vi skal til valg igen. Det kommer an på, hvad Socialdemokraterne vil. Men der er jo langt fra et elitært Det Radikale Venstre og til et anarkistisk Enhedslisten.
En bevæget partiformand, som var igennem sin 12. valgkamp, takkede samtidige de mange medlemmer i Folketingets landstingssal på trods af, at Dansk Folkeparti for første gang i historien ser ud til at gå tilbage.
- Der er ingen tvivl om, at det når nu rød blok står til sejr, så er det fordi, folk vil se noget nyt. Og det kommer de til. De vågner op til noget barsk, siger Pia Kjærsgaard.
- Tror de, at de kan klare sig uden os? Vel kan de ej. Dansk Folkeparti skal nok vise vejen, siger partiformanden og fortsætter:
- Det bliver en anden tid, men det skal nok blive en god tid, for nu er vi frie fugle, og det kan være godt nok, Så må vi se til næste valg.
