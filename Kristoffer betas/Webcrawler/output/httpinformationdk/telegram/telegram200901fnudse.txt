FN-udsending ankommer til Myanmar



 FN's Myanmar-udsending, Ibrahim Gambari, ankom lørdag til dette land, som tidligere hed Burma, for at gøre et nyt forsøg på at presse militærjuntaen og den tilbageholdte oppositionsleder Aung San Suu Kyi til forhandlinger om politiske reformer.
 Håbet om, at drøftelserne giver resultat, er dog beskedne.
 Det vides ikke, hvem Gambari mødes med. På det forrige besøg i august sidste år afviste Suu Kyi ham i protest mod, at myndighederne har holdt hende i husarrest siden maj 2003.
 Analytikere mener, at det også har betydet noget for Suu Kyi, modtager af Nobels fredspris, at FN tilsyneladende har accepteret et planlagt valg i 2010 som basis for fremtidige politiske reformer.
 Gambari er også flere gange blevet nægtet adgang til juntaleder Than Shwe, en aldrende general.

