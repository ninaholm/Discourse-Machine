Derfor vil bankerne sælges Nets
Økonom: Et salg af Nets kommer til at koste dankortforbrugerne penge


 
	John Norden, administrerende direktør i bankportalen Mybanker.dk, giver her sit bud på, hvorfor bankerne vil sælge virksomheden Nets, og hvad det betyder for forbrugerne på længere sigt.

Hvorfor vil bankerne sælge Nets?

	- Det er en finansiel infrastruktur, som bankerne kan tjene mange penge på. Der er en egenkapital på to milliarder kroner, som, hvis de kan tjene 16 milliarder kroner, er det mange penge, siger John Norden.

Hvad betyder det for forbrugerne?

	- Den, der investerer så mange penge, vil tjene penge, og der er kun forbrugerne til at betale. Det betyder højere gebyrer på længere sigt, siger John Norden.

Hvad betyder et salg for de små banker?

	- Dankortet er en meget billig finansiel distribution. Den er en stor fordel for de små banker, fordi de kan tiltrække kunder uden for deres område. Der har været en fælles musketered mellem de store banker og de små om, at man stod sammen om det danske fælles distributionsnet, siger han.

Hvem vil købe?

	- Nets ønsker ikke at oplyse, hvem der er med i opløbet om at købe, men ifølge flere medier er der tale om kapitalfondene EQT, Nordic Capital, Bains, Goldman Sachs, Nordic Capital og danske ATP.

	Frem til 2022 har den danske stat fuld kontrol over dankortet via lovgivning.

	Nets opstod i 2010 som en fusion mellem danske PBS og det norske Nordito. Selskabet er ejet af forskellige banker med Danske Bank, Nordea og norske DnB som de største. Nationalbanken ejer også en aktiepost.

