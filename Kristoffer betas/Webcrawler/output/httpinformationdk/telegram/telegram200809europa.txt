Europæiske aktier dykker



 De europæiske aktier mistede i dag atter værdi, efter at banker led under svigtende tillid til det finansielle system, og der var en kraftig nedtur i Goldman Sachs' indtjening. Goldman Sachs er USA's største investeringsbank.
 Midt på eftermiddagen var FTSEEurofirst-indekset for de 300 førende europæiske virksomheder faldet med 3,9 procent. Umiddelbart forinden var indekset nede på det laveste niveau i over tre år.
 Også på den amerikanske børs i Wall Street skete der kursfald. Det var lige efter åbningen i dag.
 Samtidig blev handlen på den vigtigste russiske børs, RTS, midlertidigt indstillet i dag, efter at aktierne i gennemsnit var faldet 11 procent i værdi.

