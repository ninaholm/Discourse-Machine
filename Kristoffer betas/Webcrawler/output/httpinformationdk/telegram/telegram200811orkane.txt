Orkanen Paloma sætter kurs mod Cuba



 Den tropiske storm Paloma tiltog torsdag så meget i styrke, at den nu er opgraderet til en orkan af The National Hurricane Center i den amerikanske by Miami. Paloma bevæger sig nordøstpå mod Cuba med vindstød på op til 120 kilometer i timen.
 Det forventes, at Paloma rammer Cayman-øerne sent fredag for derefter at nå den cubanske kyst søndag. Også Jamaica bør tage sine forholdsregler, siger orkancentret i Miami.
 Ifølge centrets meteorologer vil Paloma fortsætte med at tage til i styrke, mens den bevæger sig over Det Caraibiske Hav.
