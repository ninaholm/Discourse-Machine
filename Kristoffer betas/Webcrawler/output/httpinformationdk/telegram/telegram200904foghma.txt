Fogh må vente på udnævnelse



 Nato-lederne kunne fredag aften ikke enes om at finde en ny generalsekretær. Drøftelserne fortsætter lørdag, oplyser diplomater til flere nyhedsmedier.
 Det skete, efter at Tyrkiet havde rejst tvivl om den danske spidskandidats, Anders Fogh Rasmussens, holdning til muslimer, sagde diplomater. 
 - Debatten om emnet vil fortsætte i morgen, sagde en diplomat på den første dag af det todages Nato-topmødet. 
Rasmussen er blevet støttet af de vigtigste europæiske lande samt USA som afløser for hollænderen Jaap de Hoop Scheffer som Natos generalsekretær. 
 Men den tyrkiske premierminister, Tayyip Erdogan, kritiserede fredag hans håndtering af krisen om Muhammedtegningerne i 2006 og sagde, at Nato bør se sig om efter et andet navn til posten.
