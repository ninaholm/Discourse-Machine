Russisk plan om flydende a-værker



 Med opførelsen af op til 10 flydende atomkraftværker ser det statslige russiske kernekraftselskab Rosatom en mulighed for, at den russiske atomkraftindustri kan blive et lokomotiv for landets kriseramte økonomi.
 Rostatom har indgået en kontrakt med den russiske republik Sakha om at bygge fire nye flydende atomkraftværk, som skal bidrage til en udvikling af de nordlige kystområder i Sakha (tidligere Jakutia), som ligger i det østlige Rusland, skriver hjemmesiden World nuclear news.
 Rosatom siger, at 10 flydende atomkraftværker er planlagt, og at syv eller otte af dem vil blive opført inden 2015. I snart to år har arbejdet med den første prototype været i gang. 
 De flydende russiske atomkraftværker har været stærkt omstridte i Vesten.
 - Planerne for de flydende atomkraftværkerne har fremstået som relativt luftige fremtidsprojekter. Men nu ser det ud til, at de kan blive en realitet, siger direktøren i Norges Statslige Stråleværn, Ole Harbitz.
