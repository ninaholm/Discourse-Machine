Island risikerer udsatte EU-forhandlinger



 Hvis Island beslutter sig for ikke at tilbagebetale de milliardlån, landet har fået fra Holland og Storbritannien, kan det betyde, at landets optagelsesproces i EU forlænges unødigt. Det advarer det spanske EU-formandskab om.
 - Det kan udsætte forhandlingsprocessen en smule. Men vi håber, at det nok skal gå, siger den spanske udenrigsminister Miguel Angel Moratinos.
 Island præsident Olafur Ragnar Grimsson afviste tidligere på ugen at underskrive Icesave-loven.  
 Grimsson ønsker i stedet loven til folkeafstemning, hvilket landets parlament Altinget tager stilling til fredag.
 Islands regering besluttede sig i juli for at søge om optagelse i EU for at stabilisere den kuldsejlede islandske økonomi. 
 EU-Kommissionen overvejer Islands ansøgning, og en talsmand for kommissionen har advaret om, at Icesave-spørgsmålet og andre økonomiske spørgsmål bliver overvåget nøje.
 Det spanske formandskab vil dog arbejde for at, Island fremover bliver medlem af EU-blokken, forsikrer Moratinos. 
 - Jeg håber, at vi kan opnå fremskridt omkring Island. Vi får se efter denne afstemning, hvordan situationen ser ud, siger han. 
