Israel bomber Hamas i Gaza
Israels militær siger, at Hamas har affyret over 150 raketter ind over grænse på en uge.


 Israel rettede lørdag flere luftangreb mod Hamas i Gaza, hvor et palæstinensisk barn blev dræbt og 20 mennesker blev såret.
Hamas oplyser, at antallet af dræbte er tre, og bevægelsen truer nu med hævnangreb og en ophævelse af den skrøbelig våbenhvileaftale mellem parterne.
Egyptiske mæglere har fået våbenhvilen i stand, men udviklingen i Kairo har svækket landets indflydelse på udviklingen.
Israel siger, at luftangrebene var rettet mod to træningslejre, som er drevet af Hamas' væbnede fløj, Qassam-brigaderne.
Et Hamas-lægehold siger, at en seksårig dreng blev dræbt ved Khan Younis, hvor flere ligeledes blev såret.
En baby blev meldt såret ved et separat angreb ved Rafah på grænsen til Egypten.
En talskvinde for den israelske hær, Avital Leibovich, afviser dog, at Israel var involveret i drengens død.
Hun siger, at palæstinensere dræbte barnet ved et uheld med deres egne sprængstoffer.
- Der var ingen angreb ved Rafah, siger hun.
De israelske angreb kom efter de værste raketangreb mod Israel under de seks dages kampe.
En raket, der ramte den israelske by Sderot, sårede en mand i nakken, netop som han var på vej ned i et beskyttelsesrum.
Raketten var en af mere end 150, som er blevet sendt mod Israel i den seneste uge ifølge det israelske militær.
Et israelsk raketskjold uskadeliggjorde lørdag seks raketter.
Sikkerhedskilder siger, at raketterne sendes mod Israel af en mindre Salafi-gruppe, der sympatiserer med al-Qaeda. To af gruppens medlemmer blev dræbt fredag.-
Israel siger, at det også var salafister, som stod bag et angreb mandag, hvor 10 palæstinensere, heraf mange militante, blev dræbt.
 Hamas havde oprindelig lovet at respektere en våbenhvileaftale med Israel på visse betingelser, men aftalen har hele tiden været skrøbelig og uformel fra begge sider.
