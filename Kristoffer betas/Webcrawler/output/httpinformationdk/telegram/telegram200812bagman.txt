Bagmand bag Mumbai-terror meldes anholdt



 Den mand, der planlagde terrorangrebet mod den indiske by Mumbai i sidste måned, er blevet anholdt af de pakistanske sikkerhedsstyrker under et angreb på en lejr for militante islamister.
 Det sagde en repræsentant for en hjælpeorganisation, der har forbindelse med den militante gruppe, i dag.
 Repræsentanten for hjælpeorganisationen Jamaat-ud-Dawa, sagde, at Zaki-ur-Rahman Lakhvi var blandt de fire mænd, der blev taget til fange under et angreb på en lejr, som den militante gruppe Lashkar-e-Taiba har uden for Muzaffarabad. Byen er hovedstad i den pakistanske del af Kashmir.
 Lakhvi blev nævnt som bagmanden for terrorangrebet i Mumbai af den eneste overlevende blandt dem, der udførte angrebet.

