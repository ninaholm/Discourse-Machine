Hjælp til fars selvmord giver betinget dom
60 dages betinget straf koster det en fynsk mand at have forsøgt medlidenhedsdrab på sin lungesyge far.


En fynsk mand idømmes 60 dages betinget fængselsstraf for at have hjulpet sin dødssyge far til selvmordsforsøg efter faderens eget ønske.Det har Retten i Odense fredag formiddag bestemt.Sønnen havde på forhånd tilstået handlingen, der blev forsøgt ført ud i livet med den livsfarlige blanding af yoghurt rørt op med 94 morfinpiller.Faderen overlevede selvmordet, fordi en tredje person kom døden i forkøbet og skaffede ham lægehjælp, men døde sidenhen af sin sygdom.Sager om medlidenhedsdrab er sjældne i offentlighedens Danmark og har derfor affødt en del opmærksomhed og debat om for eller imod aktiv dødshjælp.Men hos dem, der oftest står med andres skrøbelige liv i hænderne, lægerne, er holdningen helt klar og ikke til diskussion.- Lægeforeningen er imod aktiv dødshjælp, og det vil vi også være fremover, siger Poul Palisz Jaszczak, næstformand for Lægeforeningen og formand for dets Etiske Udvalg.Der vil ifølge ham altid, uanset om dødshandlingen sker på patientens eget initiativ, være tale om drab.- Det ændrer ikke ved, at det er en aktiv handling, der har ét formål, nemlig at frarøve patienten livet. Så det er at tage livet af folk, siger Poul Jaszczak.Anderledes er stemningen blandt moralens vogtere i Etisk Råd, der ellers siden 2003 har været enige om at være imod aktiv dødshjælp også kaldet medlidenhedsdrab.De har for nylig taget debatten op, og noget tyder på, at der ikke længere hersker en så udpræget konsensus om det runde bord.- Debatten er lige begyndt. Derfor vil det være forkert af mig at sige, om der er flertal for det ene eller andet, men debatten er præget af en meget frugtbar uenighed, siger formanden for Etisk Råd, Jacob Birkler.
