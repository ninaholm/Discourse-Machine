Kina i gigantisk satsning på grøn energi



 Kina er parat med en økonomisk hjælpepakke, som skal udvide landets brug af vedvarende energi med, hvad der svarer til næsten 2400 milliarder kroner.
 De statslige kinesiske medier rapporterer, at den kinesiske stat vil afsætte 3000 milliarder yuan til at fremme vindkraft og andre former for grøn energi. Det oplyser Liang Zhipeng fra den statslige energiadministration.
 Planen er at øge andelen af vedvarende energi fra 1,5 procent nu til seks procent i 2020. Hertil kommer energi fra vandkraft.
 Kina er sammen med USA verdens førende udleder af CO2. Kina får næsten 70 procent af sin energi fra kul.

