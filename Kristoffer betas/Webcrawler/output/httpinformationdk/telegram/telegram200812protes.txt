Protester mod Thailands premierminister



 Lederen for oppositionspartiet Det Demokratiske Parti i Thailand, Abhisit Vejjajiva, er med et lille flertal valgt til landets nye premierminister.
 Med valget af ham i dag har Thailand fået sin tredje premierminister på lige så mange måneder, men valget har ikke løst landets dybe krise.
 Ved parlamentet i Bangkok mødte mindst 200 modstandere af ham op efter valget, og her forsøgte de at blokere adgangen til parlamentet og smadrede ruder i biler, der kørte parlamentarikere til parlamentet for at støtte ham.
 "Abhisit, hærens kandidat", råbte demonstranterne.
 Den britiske uddannede Abhisit fik lige over de nødvendige 219 stemmer ved afstemningen, der kom to uger efter, at landets forfatningsdomstol opløste regeringspartiet PPP, Folkets Magtparti, og forbød den siddende premierminister, Somchai Wongsawat, at deltage i politik.
 Abhisit vandt over den tidligere nationale politichef Pracha Promnok, der er loyal over for den eksilerede tidligere premierminister Thaksin Shinawatra.
 Den ny premierminister ventes formelt at tiltræde senere i dag. 
