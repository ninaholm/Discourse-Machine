FAKTA: Det foreslår Røde Kors for asylansøgere
Røde Kors har samlet erfaringer om at få asylansøgere i arbejde. Det har resulteret i en række anbefalinger.


 Det er for besværligt at få asylansøgere i arbejde, viser en erfaringsopsamling som Røde Kors har lavet. Derfor kommer organisationen med en række anbefalinger for at gøre det nemmere for asylansøgere at komme i arbejde.
Blandt anbefalingerne er:
* At kravet om seks måneders ophold i landet opgives, og asylansøgere får mulighed for at komme i arbejde, når det er afgjort, at deres sag skal behandles i Danmark.
* At regeringen og forligsparterne, Enhedslisten og Liberal Alliance, klæder asylansøgerne bedre på til det danske arbejdsmarked. Det kan ske gennem øgede tilbud om sprogundervisning og muligheder for ekstern aktiver inden lønnet arbejde.
* At Udlændingestyrelsen ændrer procedure, så transportudgifter til og fra arbejdspladsen trækkes fra i løn, før lønnen modregnes i kontante ydelser.
* At godkendte eksterne praktikpladser automatisk bliver godkendt som arbejdspladser.
* At Udlændingestyrelsen opgraderer deres information til asylansøgere om mulighederne for udflytning fra asylcentrene og mulighederne for at tage lønnet arbejde.
Kilder: Røde Kors
