13 dræbt under sammenstød i Gaza
Ildkamp mellem Hamaspoliti og yderliggående islamister har kostet 13 livet, mens andre 38 er blevet såret.


 Uroligheder i Gaza kostede fredag 13 mennesker livet, da yderliggående panarabiske islamister trodsede den regerende Hamasledelse ved at udråbe et "islamisk emirat".
 Selv om bevægelsen Jund Ansar Allah kun samlede et par hundrede mennesker til begivenheden i en moské i Gaza, så var det en klar udfordring af Hamas' nationalistiske palæstinensiske islam af grupper, der gjorde sig til talsmænd for en militant panarabisk gruppe med bånd til al-Qaeda.
 Ceremonien udartede sig til sammenstød mellem bevæbnede medlemmer af Hamas og tilhængere af ledelsen af bevægelsen i den sydligt beliggende by Rafah, tæt på grænsen til Egypten.
 Hospitalspersonale sagde, at mindst 13 bevæbnede mænd var dræbt, og op mod 85 mennesker, heriblandt civile og børn, var såret. 
 Bevæbnede Hamas-folk stormede Jund Ansar Allahs højborg og moskeen, hvor Abdel-Latif Moussa, også kendt af sine tilhængerne som Abu al-Nour al-Maqdessi, inden fredagsbønnen havde proklameret begyndelsen på et teokratisk styre på Gazastriben, med Rafah som første sted.
 Hamaspoliti stormede også Moussas hjem, men fandt ham ikke.
 - Vi proklamerer fødslen af Det Islamiske Emirat, sagde Maqdessi, som var beskyttet af fire sortklædte, maskerede mænd med automatrifler. En person bar også noget, der mindede om et selvmordsbælte.
