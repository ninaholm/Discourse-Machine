Falske Novo Nordisk insulinpenne opdaget



 Det britiske medicin- og sundhedsagentur MHRA meddelte i dag, at det har fundet et parti falske nåle Novo Nordisk insulinpenne spredt rundt i landet. 
 Diabetikere opfordres i en pressemeddelelse til ikke at bruge pennene. 
 Det falske parti drejer sig om Novofine Needles 31G med batchnummeret 08J02S, oplyser MHRA.
 "De mulige konsekvenser af at benytte de falske nåle kunne medføre smerte og ubehag, infektioner og problemer med at montere nålen på injektionspennen," hedder det videre i pressemeddelelsen.
 Den nye opdagelse er den seneste i en række af falske medikamenter, som dukker op i leverandørleddet og sætter fokus på den indbringende forretning, som kriminelle har ved at sælge kopivarer. 
 I de seneste år har MHRA også fundet adskillige partier med falske, populære medicin-produkter som Pfizers kolesterol-nedsættende Lipitor eller Sanofi-Aventis' blodfortyndende Plavix. 
