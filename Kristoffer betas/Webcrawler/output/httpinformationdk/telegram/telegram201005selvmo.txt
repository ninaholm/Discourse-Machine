Selvmordsbomber rammer Nato-folk i Kabul
En selvmordsbomber har ramt en Nato-konvoj i Afghanistans hovedstad, Kabul, oplyser politiet. Der er frygt for sårede og dræbte.


 Politiet i Kabul oplyser, at en selvmordsbomber har ramt en Nato-konvoj i Afghanistans hovedstad, Kabul. Der er frygt for sårede og dræbte.
Politiet oplyste tidligere, at lød et stort brag, men at der ikke var yderligere oplysninger. 
- Der har været en eksplosion nær parlamentet, men vi har ikke flere detaljer nu, sagde Abdul Ghafar Sayedzada, leder af Kabuls politis kriminalefterforskning tidligere til nyhedsbureauet Reuters.
Taliban har varslet en offensiv i maj mod regeringens embedsmænd og udenlandske diplomater.
Afghanistans præsident, Hamid Karzai, skal tirsdag holde en pressekonference i præsidentpaladset i Kabul. 
