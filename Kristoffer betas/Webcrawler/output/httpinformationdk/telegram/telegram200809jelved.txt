Jelved: Simon Emil er illoyal



 Den tidligere radikale leder Marianne Jelved tager skarpt afstand fra en kronik af Simon Emil Ammitzbøll i Berlingske Tidende. 
 Ammitzbøll, der er radikal kultur- og retsordfører, giver udtryk for, at den radikale leder, Margrethe Vestager, begik "forræderi" mod partiets egne principper og dermed var skyld i De Radikales katastrofevalg, da hun i valgkampen suspenderede modstanden mod 24-års-reglen.
- Jeg synes, han er meget illoyal. Og så har jeg ikke mere at sige, lyder det kortfattet fra Marianne Jelved efter et radikalt gruppemøde.
 Hun peger i øvrigt på, at hun tidligere er blevet spurgt til sin mening om den kritik, som Ammitzbøll retter mod Vestager.
 - Vi havde diskussionen før, under og efter valget. Og jeg har hele tiden bakket Margrethe op, siger hun.
 - Jeg har stået her og forsvaret Margrethe både før og efter valget, siger hun.
