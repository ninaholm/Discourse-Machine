Jannie Helle er død - 50 år
Lægen Jannie Helle, der 1980'erne i diverse brevkasser gav danskerne gode råd, er død, 50 år gammel.


 Lægen, psykoterapeuten og forfatteren Jannie Helle, Virum, døde mandag, 50 år gammel, skriver Berlingske.dk.
Jannie Helle blev uddannet som læge i 1986, og gennem ti år var hun indehaver af firmaet Doctors in Communication, som var specialiseret i kommunikation og PR inden for det medicinske område. 
Hun afholdt bl.a. kurser i personlig udvikling og meditation og blev landskendt i 1980'erne i brevkasser i eksempelvis TV2-programmet Eleva2ren og BT, hvor hun eksempelvis rådgav om parforhold.
Jannie Helle blev for nogle år siden ramt af sklerose. Hun efterlader sig tre børn.

