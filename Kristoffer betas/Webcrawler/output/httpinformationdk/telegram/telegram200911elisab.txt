Elisabeth Söderström død, 82 år.



 En af Sveriges mest kendt operasangere Elisabeth Olow, tidligere Söderström, er død, 82 år. Det oplyser hendes familie. Hun døde på et hospital i Stockholm fredag formiddag.
 Sopranen Elisabeth Söderström debuterede på Drottningholm i Stockholm i 1947. Hun var fast engageret ved operaen i Stockholm mellem 1950 og 1980. Mellem 1993 og 1996 var hun kunstnerisk leder af Drottningholm. 
 Desuden var hun hofsanger fra 1959.
 Trods en strålende karriere forblev hun tro mod operaen i Stockholm. 

