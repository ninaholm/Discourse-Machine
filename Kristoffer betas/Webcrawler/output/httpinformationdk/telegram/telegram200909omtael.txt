Omtælling i Afghanistan



 Stemmerne ved 10 procent af valgstederne i Afghanistan vil blive talt om på grund af mistanke om valgsvindel, siger den FN-støttede kommission for klager over valget (ECC).
 ECC beordrede i sidste uge omvalg ved de valgsteder, hvor der er "klare og overbevisende beviser om svindel". Nu siger ECC's canadiske formand, Grant Kippen, at det er tilfældet ved 2500 valgsteder.
 Alle Afghanistans provinser er ifølge Kippen berørt af valgsvindel.
 I alt 25.000 valgsteder åbnede ved præsidentvalget den 20. august.
