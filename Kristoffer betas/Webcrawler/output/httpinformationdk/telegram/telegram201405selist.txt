Se listen over V-folk, der vil af med Løkke
Flere steder i landet kræver Venstre-folk, at Lars Løkke Rasmussen trækker sig fra formandsposten i Venstre.


 
	Opbakningen til Venstres formand, Lars Løkke Rasmussen, ligger på et stadigt smallere sted. Her følger en liste over Venstre-folk, som åbent har meldt ud, at de ønsker Løkkes afgang.

	Sjælland:

	* Knud Vincents, formand for Venstre i Slagelse og medlem af forretningsudvalget.

	* Elo Jensen, formand for Venstre i Region Sjælland og medlem af forretningsudvalget.

	* Fleming Friis Larsen, medlem af Venstres hovedbestyrelse. Han har krævet Løkkes afgang sammen med knap 10 unavngivne medlemmer af hovedbestyrelsen.

	Jylland:

	* Jens Rohde, medlem af EU-Parlamentet for Venstre, medlem af forretningsudvalget og byrådsmedlem i Viborg.

	* Venstre i Viborg Kommune, der dækker over otte lokale vælgerforeninger samt byrådsgruppen og Venstres Ungdom i Viborg.

	* Venstre i Silkeborg Kommune, anført af borgmester Steen Vindum. Han har seks lokale vælgerforeninger i ryggen, men ikke Venstres Ungdom i Silkeborg.

	* Venstre i Randers Kommune, der omfatter fem lokale vælgerforeninger.

	Øvrige Danmark:

	* Bjarne Nielsen, borgmester på Langeland.

	Christiansborg:

	*Birthe Rønn Hornbech har sagt, at hun overvejer at forlade Venstre, hvis Lars Løkke Rasmussen bliver som formand. Flere folketingsmedlem har ikke ville udtale direkte støtte Løkke.

	* Politiken skriver lørdag, at en række unavngivne folketingsmedlemmer for Venstre ønsker Løkkes afgang.

