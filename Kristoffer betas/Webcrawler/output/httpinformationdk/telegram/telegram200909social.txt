Socialdemokraterne vil forbyde købesex



 Socialdemokraterne vil arbejde for et forbud mod køb af seksuelle ydelser.
 Det står klart efter afstemning på Socialdemokraternes kongres i Aalborg. Forbuddet støttes af partiformand Helle Thorning-Schmidt, men flere stærke socialdemokrater talte til det sidste imod.
 Beslutningen er især en sejr for socialordfører Mette Frederiksen, der gennem seks år arbejdet for at få sit parti til at støtte en kriminalisering af kunderne til prostituerede, som man har gjort det i flere andre nordiske lande.
 Også borgmestrene i landets to største byer, Ritt Bjerregaard i København, og Nicolai Wammen i Århus, støtter forbuddet.
 Spørgsmålet deler imidlertid partitoppen, hvor blandt finansordfører Morten Bødskov, der er medlem af ledelsen, har talt imod et forbud.
 En meningsmåling i Jyllands-Posten viste for nylig, at to tredjedele af danskerne er imod et forbud mod køb af sex. 
