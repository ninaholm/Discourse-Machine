Lidelseshistorien om de forsinkede IC4-tog
Her kan du læse historien om de udskældte IC4-tog.


 * December 2000: DSB bestiller 83 IC4-tog til i alt fem milliarder kroner hos italienske AnsaldoBreda. De første togsæt skal leveres i 2002. Alle tog forventes at være leveret og i drift inden 2006.
* Oktober 2002: DSB bestiller 23 IC2-tog hos AnsaldoBreda til en samlet en pris på 800 millioner kroner.
* December 2002: DSB aftaler, at togene kan leveres med forsinkelse.
* August 2003: De første togsæt kommer til Danmark, men de er ikke køreklar.
* Februar 2004: De første tog forventes i drift omkring årsskiftet 2004/2005.
* September 2004: Togene forventes nu klar i januar 2006.
* Oktober 2005: Trafikminister Flemming Hansen orienterer trafikudvalget om, at de første IC4-tog alligevel ikke bliver klar ved indgangen til 2006.
* November 2005: DSB får udbetalt en bod på 250 millioner kroner pga. forsinkelserne. DSB vurderer, at de første tog kommer på skinner i juni 2006. Samtlige togsæt forventes leveret i november 2008.
* December 2006: Rigsrevisionen giver i en beretning ingen kritik af hverken til DSB eller Transportministeriet.
* Juni 2007: De første IC4-tog bliver testkørt i Danmark. De kommer dog ikke i drift pga. lugtgener fra togets udstødning.
* Maj 2008: DSB giver AnsaldoBreda et ultimatum: Det første tog skal køre i august 2008, og 14 togsæt skal være klar til drift i maj 2009. I modsat fald vil kontrakten blive ophævet.
* August 2008: Første IC4-tog kører på en dansk strækning.
* Maj 2009: DSB får 2,25 milliarder i kompensation fra italienerne, men skal til gengæld færdiggøre togene.
* Januar 2011: De første IC4-tog er klar til at køre i myldretiden, da det bliver muligt at koble flere togsæt sammen.
* Maj 2011: DSB har modtaget 42 togsæt. 9 sæt er i drift og 26 ombygges eller opgraderes.
* November 2011: DSB indstiller al kørsel med IC4, da bremseproblemer nu skal undersøges af Havarikommissionen.
* DSB vil ud af kontrakten med AnsaldoBreda.
Kilder: Jyllands-Posten, Trafikministeriet og Ritzau
