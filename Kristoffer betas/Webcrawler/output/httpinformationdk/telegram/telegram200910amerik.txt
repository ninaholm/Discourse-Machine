Amerikanerne skal til at køre i Fiat



 Det bliver i vid udstrækning modeller fra italienske Fiat, som skal stabilisere den amerikanske bilproducent Chrysler. Det skriver det amerikanske finansdagblad Wall Street Journal.
 Avisen oplyser, at Chrysler tidligt i november vil afsløre de kommende modeller. Blandt bilerne, som Chrysler skal producere til et amerikansk publikum, er Fiat 500 og Fiats sporty Alfa Romeo.
 Desuden samarbejder Chrysler og Fiat om at udvikle en ny Chrysler-bil i mellemklassen, der skal være baseret på Fiat-teknologi.
 Mange eksisterende Chrysler-modeller, heriblandt Dodge og Jeep, bliver droppet.
 Planen vil blive præsenteret den 4. november af Sergio Marchionne, som er Chrysler-boss foruden at være Fiat-direktør, efter at den italienske bilkoncern var med til at redde Chrysler fra kollaps for fire måneder siden.

