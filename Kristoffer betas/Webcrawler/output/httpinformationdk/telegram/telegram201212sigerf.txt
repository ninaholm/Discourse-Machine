De siger de om folkeskolereformen
Mere dansk og regning vil styrke folkeskoleeleverne i alle de andre fag, mener Skole og Forældre.


 Mette With Hagensen, formand for Skole og Forældre:
- Jeg er meget tilfreds med folkeskolereformens fokus på dansk og matematik. Elevernes får nemmere ved at lære alle de andre fag, hvis de kan læse og regne. Og det er der jo nogen af eleverne, der ikke er gode nok til i dag.
- Vi skal bruge de flere timer til at tænke undervisningen anderledes, mere varieret, fysisk og konkret. Der skal mere fokus på, at børn lærer forskelligt, siger Mette With Hagensen.
Skolelederforeningens formand, Anders Balle:
- En udvidelse af undervisning og anden tid på skolen giver ikke noget i sig selv. Den giver kun noget, hvis det, der foregår, er godt, fornuftigt og professionelt. Hvis det hele skulle købes for penge, ville det koste betydeligt mere end de fire milliarder kroner, som regeringen har fundet.
Akademiet for de Tekniske Videnskaber (ATV), direktør Lia Leffland:
- Vi har bemærket, at timetallet for natur- og teknikfagene i de små klasser og på 6. til 9. klassetrin er uændret, hvilket langt fra er godt nok
Danske Gymnastik- og Idrætsforeninger (DGI), formand Søren Møller.
- Hvis den her reform skal blive en succes, så skal børnene spores ind på, at de også skal være aktive i fritiden og i en forening. Det er en fiasko, hvis reformen betyder, at vi erstatter de nuværende tilbud i idrætsforeningerne med aktiviteter i skolerne.
