Fregatten Jylland i hård økonomisk søgang



 En af Jyllands mest kendte turistattraktioner - Fregatten Jylland i Ebeltoft - er ude i hård økonomisk sø. Fald i turismen og stigende udgifter truer fremtiden for fregatten, der er verdens længst bevarede træskib. 
 Med skibsreder Mærsk Mc-Kinney Møller i spidsen er der brugt 260 mio. kr. i at bevare det hæderkronede skib fra 1860. Men det koster årligt fem mio. kr. at vedligeholde det. Blandt andet faldende turistindtægter betyder, at Fregatten ikke kan skaffe de penge næste år. 
 - Om få år er det 150 år siden, at Fregatten Jylland i slaget ved Helgoland affyrede det afgørende skud. Skaffer vi ikke penge til at vedligeholde fregatten inden, kan det ende med, at vi i jubilæumsåret 2014 må pakke hele fregatten sammen, siger fregattens direktør Benno Blæsild til Ritzau.
 I Dansk Folkeparti er der stor forståelse for nødråbet. Gruppeformand Kristian Thulesen Dahl er klar til ved finanslovforhandlingerne at afsætte de nødvendige penge til at bevare det nationale klenodie.

