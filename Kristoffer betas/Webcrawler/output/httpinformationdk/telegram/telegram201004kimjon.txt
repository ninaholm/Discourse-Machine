Kim Jong-il måske i Kina



 Et af Nordkoreas specialbyggede tog ankom til den kinesiske grænseby Dandong tidligt torsdag, hvilket indikerer at landets leder Kim Jong-il måske er kommet til Kina.
Det er ikke nogen kilder, der bekræfter, at Kim var om bord på toget, men sydkoreanske embedsfolk har flere gange i denne uge rapporteret, at den nordkoreanske leder snarest ville besøge Kina.
Kina er det tætteste det ellers isolerede Nordkorea kommer på at have en nær allieret. Kims besøg i landet har ofte markeret, at sikkerhedssituationen i regionen er i bedring.
Kims rejser er altid omgærdet af hemmelighedskræmmeri. Landets statslige medier rapporterer først om udlandsbesøg efter lederens hjemkomst.
