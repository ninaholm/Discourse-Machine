Italien ramt af jordskælv



 Et jordskælv, der målte 6,3 på richterskalaen rystede i nat det centrale Italien og kunne mærkes i Rom, men der er umiddelbart ikke meldinger om tilskadekomne.
 Beboere i byen l'Aquila i den bjergrige Abruzzo-provins øst for Rom løb ud i gaderne, og flere huse skulle have slået revner.
 Ifølge det amerikanske geologiske institut lå jordskælvets epicenter omkring 85 kilometer nordøst for Rom. I første omgang forlød det, at skælvet målte 6,7 på richterskalaen, men det blev senere ændret til 6,3.
 Flere indbyggere i Rom, der kun sjældent bliver ramt af jordrystelser, blev vækket ved skælvet, ligesom møbler rystede og alarmer gik i gang.
 Jordskælvet var det foreløbigt sidste og kraftigste af flere skælv, der ramt området omkring l'Aquila i går og i nat.

