Ballade i Venstre om nye miljøkrav
Venstres bagland presser på for at få ændret et lovforslag, der skærper miljøkrav til danske landmænd.


En ny lov, der skærper miljøkravene til de danske landmænd, har bragt miljøminister Karen Ellemann (V) på kollisionskurs med store dele af Venstres folketingsgruppeDet skriver Morgenavisen Jyllands-Posten.De nye krav, der skal tvinge landmændene til at reducere deres udledning af ammoniak i nærheden af naturfølsomme områder, vil angiveligt betyde, at et sted mellem 100 og 1000 landbrug vil blive ramt så hårdt økonomisk, at de risikerer at gå konkurs.Loven har været på vej igennem Folketinget i mere end et år, men ifølge Jyllands-Postens oplysninger har en række henvendelser fra rasende landmænd i Venstres bagland på det seneste skabt stor uro i partiets folketingsgruppe.En stribe medlemmer - herunder fødevareminister Henrik Høegh og Folketingets formand, Thor Pedersen - har højlydt beklaget sig over lovforslaget på partiets gruppemøder, og miljøordfører Eyvind Vesselbo kræver, at lovforslaget bliver ændret.- Vi har først nu fået kendskab til de endelige konsekvenser af loven, siger han.Men det afviser miljøminister Karen Ellemann. Hun siger til Jyllands-Posten, at der kan komme "justeringer på tale", men det kræver, at forligskredsen - der inkluderer De Radikale - kan blive enig.De Radikales miljøordfører, Johs. Poulsen, afviser at ændre lovforslaget:- Vi har kendt til konsekvenserne hele vejen igennem. Så i mine øjne har vi indgået en aftale, og den agter jeg ikke at lave om på, fordi regeringen nu har fået problemer med landbruget, siger Johs. Poulsen til Jyllands-Posten.Redaktionel kontakt:steen hansentlf.: 8738 3396e-mail: steen.hansen@jp.dk**** DETTE STOF ER VIDEREFORMIDLET AF RITZAUS BUREAU PÅ VEGNE AF ANDRE ****//Betingelser for aflevering til Ritzaus citattjeneste:- Stof på Ritzaus citattjeneste er udsendt på ansvar af det citerede/afsendende medie.- Stof til Ritzaus citattjeneste skal afleveres som færdigredigeret citathistorie (inkl. kildehenvisning) i en sådan form, at Ritzaus abonnenter frit og uredigeret kan anvende hele teksten med kildehenvisning.//Betingelser for brug af materiale fra Ritzaus citattjeneste:- Forkortelser kan foretages i overensstemmelse med god citatskik.- Et citat må forkortes, men ikke tilføjes stramninger eller udtryk, som afsenderen ikke kan stå inde for.- Det skal tydeligt fremgå, hvilket medie citatet kommer fra. Ansvaret herfor ligger hos mediet, der anvender materialet - også hvor afsender måtte have glemt at inkludere kildehenvisning ved aflevering.- Ritzau må ikke krediteres for citatet eller angives som kilde.- Materialet må ikke videreudnyttes kommercielt andet end i egne udgivelser.
