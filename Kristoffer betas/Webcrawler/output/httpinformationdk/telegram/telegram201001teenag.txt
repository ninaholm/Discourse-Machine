Teenager hyrede kammerat til at dræbe mor



 En 17-årig dreng, der mente, at hans mor var for striks, hyrede en skolekammerat til at slå hende ihjel.
Politiet i Houston i Texas oplyser, at den 17-årige Danish Moazzam Minhas var så vred på sin mor, at han hyrede den 18-årige Nur Mohamed til at dræbe hende.
 Minhas mor, den 43-årige Tabassum Khan, blev fundet dræbt af adskillige knivstik i sit hjem om morgenen den 25. november.
 - Begge de mistænkte har tilstået deres rolle i drabet. Minhas har fortalt efterforskerne, at han ønskede sin mor død, fordi hun var for striks og kontrollerende. Mohamed har fortalt, at han fik penge af Minhas for at slå hende ihjel, siger en talsmand for politiet.
 De to unge mænd er begge blevet tiltalt for drab.

