Melding om endnu en skudepisode i Malmø
Endnu en skudepisode i Malmø. Mand blev beskudt, men ikke ramt, da han kom cyklende. Uvist, om hændelsen har nogen sammenhæng med den seneste tids skyderier.


 En melding om endnu en skudepisode fik fredag aften endnu engang et større politiopbud på gaden i Malmø.
Det oplyser flere svenske medier.
Episoden indtraf uden for stormagasinet Mobilia. Her havde en mand anmeldt, at der flere gange blev skudt på ham fra et buskads, da han kom cyklende. 
Manden er ikke ramt, og det er endnu usikkert, hvorvidt der er nogen sammenhæng mellem denne hændelse og den seneste tids mange skyderier i byen.
