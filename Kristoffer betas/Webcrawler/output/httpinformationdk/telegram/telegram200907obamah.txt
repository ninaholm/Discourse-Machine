Obama: Historisk enighed på topmøde



 Der er opnået en "historisk konsensus" på klimaområdet ved G8-landenes topmøde i Italien, fastslår den amerikanske præsident, Barack Obama, torsdag, og tilføjer, at USA og andre rige lande har et ansvar for at tage en føring, hvad angår begrænsning af klimaændringer.
 - Vi blev enige om, at de rige lande har et ansvar for at tage en føring, sagde Obama under topmødet i L'Aquila.
 - USA har et historisk ansvar for at tage føringen, fortsatte den amerikanske præsident, der erkendte, at USA tidligere til tider "ikke til fulde har levet op til dets ansvar" på området.
