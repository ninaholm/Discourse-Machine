Bernanke advarer politikerne
Chefen for USA's centralbank advarer om store konsekvenser, hvis politikerne ikke enes om budgettet.


 Hvis de amerikanske politikere fortsætter med at være uenige om landets budget, så risikerer USA's økonomi at blive ramt voldsomt.
Det advarer chefen for den amerikanske centralbank, Ben Bernanke, om.
Når politikerne ikke til enighed inden nytår, træder der automatisk en række skatteforhøjelser og nedskæringer på offentlige udgifter i kraft.
Det vil være skrap kost for økonomien, siger Bernanke.
Men kan politikerne finde ud af at blive enige inden så længe, så kan det i stedet gavne USA's økonomi næste år.
Den usikkerhed, der er om situationen lige nu, øger allerede nervøsiteten på de finansielle markeder og hæmmer væksten.
- Denne usikkerhed bliver kun værre af uenighed og forsinkelser, sige centralbankchefen.
- Derimod vil samarbejde og kreativitet om at levere økonomisk klarhed, specielt en plan for at løse landets langsigtede budgetforhold uden at skade væksten, hjælpe med at gøre nytåret til et godt et for den amerikanske økonomi, mener Bernanke.

