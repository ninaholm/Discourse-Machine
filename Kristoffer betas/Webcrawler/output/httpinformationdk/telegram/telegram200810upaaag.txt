Upåagtet bornholmer ny KD-formand



 Det kristendemokratiske bagland vendte i aftn tommelfingeren nedad over for Bodil Kornbek, der har været partiformand siden 2005. 
 Som afslutning på et månedlangt internt opgør pegede et flertal af de kristendemokratiske delegerede på den upåagtede bornholmske lokalpolitiker Bjarne Hartung Kirkegaard som ny formand for Kristendemokraterne. 151 delegerede stemte på Hartung Kirkegaard, 77 på Bodil Kornbek, mens 12 stemte blankt.
 Det er samtidig et farvel til Bodil Kornbek og næstformand Mogens Nørgård, der havde proklameret, at de ville forlade partiet, hvis Hartung Kirkegaard vandt formandsvalget. 
 Afgørelsen er en klar sejr for partiets traditionelle vestjyske bagland, der har haft et horn i siden på Bodil Kornbek, siden den tidligere KD'er Tove Videbæk forlod partiet .
 - Jeg vil først og fremmest sige tillykke til vestjyderne. Partiet er jeres, sagde Bodil Kornbek kort efter, at hun havde tabt valget.
