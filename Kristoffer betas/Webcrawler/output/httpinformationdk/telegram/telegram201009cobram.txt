Cobra-maleren Corneille er død
Den hollandske maler Corneille, som var med til at danne avantgardebevægelsen Cobra sammen med danske Asger Jorn, er død i Frankrig.


 Den hollandske maler Corneille, som var med til at danne avantgardebevægelsen Cobra, er død, 88 år, oplyser det hollandske Cobra-museum.
Det hollandske nyhedsbureau NOS skriver, at Corneille døde i Frankrig, hvor han boede og arbejdede.
Corneille, der var døbt Guillaume Cornelis Beverloo, blev født den 3. juli 1922. Han var en af drivkræfterne bag Cobra, som blev dannet af kunstnere i København, Bruxelles og Amsterdam, og som var aktiv i årene 1949 til 1952. Gruppen dyrkede en total frihed med farver og former, og gruppen dyrkede kunstnerne Paul Klee og Joan Miro.
Blandt Cobras andre medlemmer var Karel Appel, Constant, Christian
Dotremont og Asger Jorn.

