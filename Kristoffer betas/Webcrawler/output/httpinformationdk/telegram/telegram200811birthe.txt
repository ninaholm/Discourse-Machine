Birthe Rønn nægter at træde tilbage



 Kritikken af integrationsminister Birthe Rønn Hornbech har været hård på det seneste. Efter for nylig at have gjort sig til fortaler for dialog med rabiate muslimer er hun blevet undsagt af flere partifælder og topfolk i regeringen. 
 Men den massive interne kritik får ikke umiddelbart integrationsministeren til at vakle - hun bliver som minister så længe, statsminister Anders Fogh Rasmussen ønsker det.
 - Jeg er sådan opdraget, at jeg gør, hvad jeg bliver sat til, og så får jeg altid fornøjelse ud af det, siger Birthe Rønn Hornbech til TV2 News.
 Integrationsministeren har været i Rom, mens den interne Venstre-strid har stået på. Hjemvendt til en plads midt i stormvejret får dog ikke Birthe Rønn Hornbech til at miste modet.
 - Jeg har masser af fornøjelser. Jeg har mødt så fantastisk mange mennesker, som er optaget af integration, siger ministeren.   

