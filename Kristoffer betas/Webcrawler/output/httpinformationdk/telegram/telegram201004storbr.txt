Storbritannien forlænger flyveforbud
De fleste britiske fly kommer ikke på vingerne før efter klokken 19 fredag på grund af vulkanaske i luften. Nordirland og dele af Skotland er måske heldigere.


 Storbritannien har udvidet dets flyveforbud, der skyldes vulkanaske fra Island, som dækker store dele af luftrummet i Nordeuropa. Indtil videre må de fleste kommercielle flyvninger vente til efter klokken 19 fredag.
Det er muligt, at flyvninger mellem Nordirland og den vestlige del af Skotland tillades fra klokken 13 fredag. Desuden vil disse landsdele muligvis også kunne håndtere trafik over Atlanten.
- Vi fortsætter med at arbejde sæt sammen med lufthavnene, flyselskaberne og resten af Europa for at forstå og dæmpe følgerne af vulkanudbruddet, siger den britiske luftfartsmyndighed.
Flyaflysningerne i London-lufthavnene Gatwick og Heathrow betyder, at næsten 2000 daglige ankomster og afgange er sat på standby. 260.000 rejsende passerer hver dag gennem de to lufthavne. 
