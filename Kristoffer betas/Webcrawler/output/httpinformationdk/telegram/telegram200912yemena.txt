Yemen anholder 29 militante muslimer



 Yemen har anholdt 29 formodede medlemmer af terrornetværket al-Qaeda og lover at gennemføre yderligere razziaer mod gruppen. 
 Skridtet kommer efter at et forfejlet terroranslag mod et amerikansk passagerfly har rettet søgelyset mod det fattige, arabiske land.
 - Indtil videre er 29 personer blevet anholdt og myndighederne følger fortsat op og er på jagt efter de resterende terrorister, hedder det på hjemmesiden for Yemens forsvarsministerium.
 Al-Qaeda har intensiveret dets aktiviteter i Yemen inden for det seneste år. Ifølge USA har den nigerianske mand, der forsøgte at sprænge et Northwest Airlines-fly i luften første juledag, fået hjælp af al-Qaeda-folk i Yemen.
 Det har flyterrroristen i hvert fald selv oplyst til amerikanske politi.
