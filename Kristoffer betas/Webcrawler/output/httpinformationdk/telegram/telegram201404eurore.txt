Eurorenten er uændret på 0,25 procent
Styrelsesrådet i den Europæiske Centralbank (ECB) ændrer ikke på eurorenten.


 Den Europæiske Centralbank (ECB) fastholder eurorenten på 0,25 procent, oplyser banken.
Det er en beslutning, der ikke overrasker økonomer, der på forhånd ventede, at der ikke blev skruet ned for renten i denne omgang trods en meget lav inflation på kun 0,5 procent.
Det betyder, at heller ikke den danske Nationalbank vil ændre på den danske toneangivende udlånsrente, der i øjeblikket er på kun 0,20 procent.
