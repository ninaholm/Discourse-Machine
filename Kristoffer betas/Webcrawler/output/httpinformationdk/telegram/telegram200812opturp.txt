Optur på børser i Japan og Hongkong



 Det japanske Nikkei-indeks tog et stort hop op under eftermiddagshandlen på børsen i Tokyo i dag.
Aktiekurserne steg over fem procent på grund af et fornyet håb om, at de amerikanske myndigheder vil forsøge at tackle den recession, som USA er ramt af.
 Nikkei-indekset gik 404,51 point opad til 8322,02 point, svarende til en stigning på 5,11 procent.
 Også i Hongkong steg aktiekurserne i dag. Hang Seng-indekset steg med 1199 point til 15.045 point. Det var en opgang på 8,7 procent.

