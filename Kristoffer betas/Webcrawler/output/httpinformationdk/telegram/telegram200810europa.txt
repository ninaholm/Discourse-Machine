Europæiske aktier styrtdykker



 Europæiske aktier styrtdykkede til deres laveste lukkekurser i mere end fem år i dag samtidig med, at officielle data viser, at Europa er på vej ud i en recession.
 FTSEurofirst 300-indekset over ledende, europæiske aktier faldt 4,9 procent til 829,73 point, dets laveste lukkekurs siden maj 2003 efter at have været helt nede på 787,29 point tidligere på dagen. Dermed var indekset faldet 7,3 procent gennem ugen og har mistet 22 procent af sin værdi i løbet af oktober.
 Rundt om i Europa faldt Storbritanniens FTSE 100-indeks, Tysklands DAX-indeks og Frankrigs CAC-40-indeks fredag med mellem 3,5 og 5 procent.
 - Jeg fornemmer, at vi har bevæget os videre end kreditkrisen. Der er en erkendelse af, at den skade, kreditkrisen har påført den globale økonomi, er en recession, siger aktiestrateg Mike Lenhoff fra analysebureauet Brewin Dolphin.
