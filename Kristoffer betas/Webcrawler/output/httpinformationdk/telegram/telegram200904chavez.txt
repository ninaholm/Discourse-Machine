Chavez' modstander flygter til Peru



 Manuel Rosales, oppositionsleder i Venezuela, er fløjet til Peru for at undslippe korruptionsanklager i sit hjemland.
 Anklagerne er politisk motiverede, siger Rosales, som mener, at anklagerne er kommet, fordi han har kritiseret præsident Hugo Chavez.
 I aften rapporterer det franske nyhedsbureau AFP, at Rosales nu har søgt om asyl i Peru. Hans parti har tidligere sagt, at han ville søge asyl i udlandet, fordi han ikke regner med at få en retfærdig retssag i Venezuela.
 Perus udenrigsminister, Jose Antonio Garcia, sagde tidligere i dag, at den tidligere præsidentkandidat Rosales ankom til Peru på et turistvisum.

