EU holder minitopmøde om flygtninge på Balkan
På topmøde vil der navnligt være fokus på den "vestbalkanrute", der benyttes af mange flygtninge og migranter


 EU-Kommissionens formand, Jean-Claude Juncker, har indkaldt til et minitopmøde i Bruxelles søndag om flygtningekrisen på Balkan, oplyser hans talsmand.
 Blandt deltagerne er stats og regeringschefer fra EU-lande som Østrig, Tyskland, Bulgarien, Grækenland, Ungarn, Rumænien og Slovenien samt ikkemedlemslande som Makedonien og Serbien.
På topmødet vil der navnligt være fokus på den "vestbalkanrute", der benyttes af mange flygtning og migranter.
Også Donald Tusk vil deltage sammen med FNs højkommissær for flygtninge.
Junckers minitopmøde falder helt uden for det vanlige EU-format, hvor det normalt er Donald Tusk, der leder møderne. Det er mindre end en uge siden, alle 28 EU-ledere var samlet i Bruxelles netop for at diskutere flygtningekrisen.
