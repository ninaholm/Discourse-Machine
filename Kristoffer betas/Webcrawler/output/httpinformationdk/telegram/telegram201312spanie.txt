Spanien til Catalonien: Nul putte!
Cataloniens partier blev tidligere torsdag enige om en folkeafstemning næste år om uafhængighed.


 Catalonien kan godt glemme alt om at holde en folkeafstemning om uafhængighed fra Spanien.
Det siger den spanske justitsminister, Alberto Ruiz-Gallardon, til journalister umiddelbart efter Cataloniens præsident, Artur Mas, har fastsat datoen for folkeafstemningen til den 9. november næste år.
- Afstemningen vil ikke blive holdt, siger Ruiz-Gallardon.
Partier i Catalonien og præsident Mas blev tidligere på dagen enige om afstemningsdagen, og hvilket spørgsmål, som de catalonske vælgere skal svare på.
Catalonien med hovedbyen Barcelona er det økonomisk mest udviklede område i Spanien.
