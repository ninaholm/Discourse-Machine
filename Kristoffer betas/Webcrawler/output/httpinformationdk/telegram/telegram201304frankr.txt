Frankrigs parlament vedtager lov om homoægteskaber
Nationalforsamlingen i Paris vedtog omstridt lov om ægteskab mellem homoseksuelle med klart flertal.


 Det franske parlament vedtog tirsdag en omstridt lov, der giver homoseksuelle lov til at blive gift og til at adoptere, hvilket var et af præsident Francois Hollandes markante valgløfter.
Reformen har ført til mange demonstrationer og uroligheder i Paris og andre franske storbyer i de seneste måneder.
 Loven blev vedtaget i Nationalforsamlingen, hvor Hollands Socialister har absolut flertal, med 331 stemmer mod 225.
Frankrig er det 14. land i verden, som tillader ægteskaber mellem homoseksuelle.
Mange modstandere af reformen mener, at det er udemokratisk at lave denne form for lovændring uden at afholde en folkeafstemning.
