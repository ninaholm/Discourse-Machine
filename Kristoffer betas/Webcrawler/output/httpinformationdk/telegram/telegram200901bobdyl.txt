Bob Dylan med reklamemusik



 Den amerikanske rocklegende Bob Dylan har givet lov til, at den britiske supermarkedskæde Co-Operative Group, der fungerer som en brugsforening, må benytte sig af hans musik i sine reklamer. Det oplyser Dylans pladeselskab Columbia Records.
 Supermarkedskæden får lov til at bruge Dylans mest kendte sang gennem tiden, protestsagen fra 1963 "Blowin' in the Wind", i en række reklamer, der skal polere den gamle butikskædes image af.
 Det er første gang, at Bob Dylan, der nidkært har beskyttet sine sange mod misbrug, tillader, at hans musik bliver brugt i kommerciel sammenhæng i Storbritannien, oplyser pladeselskabet og Co-Op.
 Dylans beslutning blev påvirket af supermarkedskædens højtprioriterede etiske retningslinjer omkring fair trade og miljøet, oplyser pladeselskabet.
 Musikeren tillod i 1996, at en af hans andre sange blev benyttet i en velgørenhedskampagne, og for nyligt har han givet lov til, at hans musik er blevet brugt i to højtprofilerede amerikanske reklamer.
