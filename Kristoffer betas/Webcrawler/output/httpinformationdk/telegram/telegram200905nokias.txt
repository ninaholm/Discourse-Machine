Nokia og Sony Ericsson taber markeder



 Verdens største mobiltelefonproducent, finske Nokia, taber markedsandele. Det samme gælder svensk-japanske Sony Ericsson. Nokia er gået tilbage fra 39,1 procent af verdensmarkedet til 36,2 procent. Sony Ericsson er gået tilbage fra 7,5 procent til 5,4 procent, og har dermed mistet pladsen som fjerde største producent.
 Den plads er overtaget af amerikanske Motorola med en markedsandel på 6,2 procent.
 Sydkoreanske Samsung har derimod haft fremgang på det seneste. Samsung har øget sin markedsandel fra 14,4 procent til 19,1 procent.
 Oplysningerne er indsamlet af analysefirmaet Gartner.
