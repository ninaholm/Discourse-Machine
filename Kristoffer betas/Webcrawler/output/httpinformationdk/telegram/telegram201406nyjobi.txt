Ny jobindsats for ledige er på plads
Ny beskæftigelsesreform skal sætte en stopper for meningsløs aktivering.


Regeringen, Venstre, Dansk Folkeparti og De Konservative er enige om en beskæftigelsesreform, der skal stoppe meningsløs aktivering og sikre uddannelse til ledige.Det står klart, efter at parterne har forhandlet igennem hele onsdagen. Beskæftigelsesminister Mette Frederiksen (S) mener, at der er tale om en helt ny indsats for ledige, der lægger mere vægt på den enkelte lediges behov:- Aftalen er god for de ledige og for de danske virksomheder. Vi vil hjælpe de arbejdsløse bedre ved at flytte penge fra meningsløs aktivering til uddannelse og give virksomhederne adgang til bedre arbejdskraft, siger Mette Frederiksen.
