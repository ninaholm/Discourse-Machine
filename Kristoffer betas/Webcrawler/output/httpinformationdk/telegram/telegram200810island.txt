Island tager kontrol med Landsbanki



 Islands regering overtager roret i Landsbanki, der er landets næststørste bank målt på værdi.
 Det sker for at "sikre den fortsatte kommercielle bankvirksomheder i Island", lyder det i en meddelelse fra finanstilsynet i dag.
 Finanstilsynet tilføjer, at indenlandske indskud i banken er sikret af garanti, regeringen udstedte i går.
 Overtagelsen af Landsbanki er myndighedernes seneste forsøg på at kontrollere krisen i finanssektoren. Staten var i sidste uge nødsaget til at gå ind og redde en anden af bankerne, Glitnir, ved at opkøbe 75 procent af banken.
