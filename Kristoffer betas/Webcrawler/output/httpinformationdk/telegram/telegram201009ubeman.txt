Ubemandede fly dræber 11 i Pakistan
Ubemandede amerikanske fly dræbte tidligt onsdag 11 militante i Pakistan med forbindelser til al-Qaeda.


 Ubemandede amerikanske militærfly har dræbt mindst 11 militante med forbindelser til terrorgruppen al-Qaeda i Pakistans nordvestlige klanområder.
Angrebet var rettet mod det såkaldte Haqqaninetværk, en pakistansk baseret gruppe som er en af de mest hårdføre fjender for Nato-styrkernes i Afghanistan.
- Flere amerikanske droner affyrede syv missiler mod to militante lejre tidligt om morgenen og dræbte mindst 11 militante, siger sikkerhedsofficial.
- Det var pakistansk Taliban som er tilknyttet Haqqani-netværket, siger en kilde fra en pakistansk efterretningstjeneste.
Angrebet skete ved byen Dargah Mandi, der ligger i udkanten af Miranshah, der er den vigtigste by i det nordlige Waziristan, hvor i alt 15 militante blev dræbt i angreb tirsdag. 
