Mulig fejl i airbag: Honda hjemkalder fire millioner biler
Bilfabrikant tilbagekalder millioner af biler for at få has på dødelig airbagfejl.


 Den japanske bilfabrikant Honda tilbagekalder yderligere 4,5 millioner biler på verdensplan for at udskifte en potentielt livsfarlig airbag, der kan eksplodere og sende metal- eller plastiksplinter i hovedet på fører eller passagerer i bilen.
Det bringer det samlede antal af hjemkaldte biler op på 24,5 millioner biler. Fejlen i airbagen kan have forårsaget otte dødsfald på verdensplan.
Det seneste offer var en kvinde i Los Angeles, der døde sidste år, da airbagen i hendes Honda Civic fra 2001 bristede og sendte metalsplinter mod hende.
Både Nissan, Toyota og Honda har fået fremstillet de airbags, der er installeret i bilerne, hos underleverandøren Takata.
For Toyotas vedkommende vil man tjekke mulige fejl i de airbags, der er installeret i 35 forskellige Toyota-modeller. Nissan har ligeledes tilbagekaldt en række forskellige bilmodeller, der er fremstillet mellem 2004 og 2008.
Siden 2008 er der tilbagekaldt over 21 millioner biler på verdensplan på grund af mulige fejl i airbags fra Takata.
