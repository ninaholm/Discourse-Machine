USA lover resultater ved topmøde



 Den kommende weekends økonomiske topmøde i Washington skal ifølge Det Hvide Hus bruges til en vigtig diskussion af den internationale finanskrise. Men det bliver ikke ord det hele. Der kommer også konkrete resultater.
 Dan Price, toprådgiver for USA's præsident, George Bush, siger, at Washington-administrationen venter "nogle ret konkrete resultater". Han siger samtidig, at topmødet bliver det første af flere topmøder.
 Price siger i øvrigt også, at han fører "tætte konsultationer"med USA's kommende præsident, Barack Obamas folk, og at de vil blive holdt informeret om forhandlingerne frem til den 20. januar, hvor Obama afløser Bush.
