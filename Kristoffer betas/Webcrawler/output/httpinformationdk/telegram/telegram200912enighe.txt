Enighed om klimaerklæring på topmøde



 USA's præsident, Barack Obama, bekræfter, at der på FN's klimatopmøde i København er opnået enighed om en erklæring. 
 Præsidenten siger, at erklæringen ikke er juridisk bindende for USA, men at amerikanerne vil fastholde deres reduktionsmål. 
 Obama, som har besluttet at rejse hjem fra København inden den formelle FN-afstemning, konstaterer, at der er "lang vej endnu" i kampen mod klimaforandringer.
 Frankrigs præsident, Nicolas Sarkozy, siger, at hele det internationale samfund bakker op om aftalen, men at den ikke indeholder nogen konkrete reduktionsmål. 
 Alle lande inklusive Kina skal dog aflevere deres løfter på skrift i januar, siger den franske præsident.
 25 nøglelande forhandlede hele dagen på topmødet for at skabe et længe ventet gennembrud, men det lykkedes altså ikke for stats- og regeringscheferne at blive enige om en egentlig politisk aftale. 
