Schweiz holder fast i bankhemmelighed



 Schweiz holder fast i bankhemmeligheden, respekterer privatlivet, men vil ikke holde hånden over bedrageri, sagde finansminister Hans-Rudolf Merz i dag til journalister.
 Den schweiziske regering arbejder på, hvordan man kan udvikle bankhemmeligheden og ser samtidig på forskellen mellem skatteunddragelse og bedrageri. sagde Merz, som også for tiden også er landets præsident, hvilket dog primært er en post af ceremoniel karakter.
 Præsident Barack Obama og Kongressen i USA er enige om, at skatteunddragelse ved at placere penge uden for myndighedernes rækkevidde i eksempelvis Schweiz er umoralsk. Den lyssky praksis skønnes at give et årligt tab på 100 milliarder dollar (593 milliarder kroner) i mistede skatteindtægter i USA.
