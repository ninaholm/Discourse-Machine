Oprydning på Fukushima er uden fortilfælde
Japans nyvalgte premierminister besøger ruinen af Fukushima atomkraftværket uden at ville afvikle atomkraften.


 Nedsmeltningen på Fukushima atomkraftværket i Japan i kølvandet på den katastrofale tsunami i marts 2011 har budt på et oprydningsarbejde, der er hidtil uset i menneskehedens historie.
Det siger Japans nyvalgte premierminister, Shinzo Abe, under et besøg på værket lørdag.
- Det kæmpemæssige arbejde med nedlukningen er en udfordring uden fortilfælde i menneskehedens historie. En succes med nedlukningen vil føre til en genopførelse af Fukushima og Japan, siger Shinzo Abe.
Abes besøg på det ødelagte Fukushimaværk sker kun få dage efter, at han er blevet taget i ed efter sin erhvervsvenlige Liberale Demokratiske Partis (LDP) valgsejr.
Premierministerens tur til det fortsat raserede område er led i hans administrations forsøg til at lægge låg på krisen.
Iagttagere regner med, at Japan bifaldet af LDP agter at genstarte sit atomprogram på trods af offentlighedens bekymringer over, at partiet var delvist ansvarlig for omfanget af katastrofen.
Hans regering sagde torsdag, at den ville overveje et løfte fra den tidligere regering om at skrotte atomkraft i løbet af de næste 30 år og give grønt lys for de kraftværker, som myndighederne betragter som sikre.
Eksperter har advaret mod, at et antal reaktorer befinder sig oven over, aktive forkastninger i jordens overflade, hvilket gør dem sårbare over for jordskælv.
Japans placering midt i kontinentalpladernes smeltegryde understreger landets til tider noget udsatte placering. Det understreges midt på dagen af et jordskælv, som af amerikanske geologer er målt til 5,3 ud for Fukushimas kyst.
En talsmand for værkets operatør, Tokyo Electric Power Company, Tepco, siger, at der ikke er observeret noget unormalt.
