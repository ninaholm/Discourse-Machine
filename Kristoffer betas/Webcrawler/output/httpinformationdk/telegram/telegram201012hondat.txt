Honda tilbagekalder 1,35 millioner biler
Den japanske bilproducent Honda har fundet en fejl i ledningsnettet tilbagekalder modellen Fit/Jazz.


 Honda Motor i Japan siger torsdag, at man over hele vil tilbagekalde omkring 1,35 millioner af biltypen Fit eller Jazz, som den hedder i Europa. Det skyldes en defekt ledningsføring til forlygterne.
- Defekten har ikke ført til nogen ulykker, oplyser en talsmand for Honda i Japan.
Tilbagekaldelsen gælder Fit-modeller, der er produceret på Hondas Suzuka-fabrik i perioden fra november 2001 og oktober 2007. Det drejer sig om cirka 735.000 biler i Japan, hvor Fit er den næstmeste populære bil efter Toyota Prius.
Honda vil også tilbagekalde 143.000 Fit-modeller, der er eksporteret til USA og 385.000 biler i Europa, hvor modellen sælges under navnet Jazz. Bilen vil også blive kaldt tilbage i Mellemøsten, Afrika og Asien.
I Japan vil tilbagekaldelsen komme til at koste 3,6 milliarder yen (236,5 millioner kroner), hvilket kun vil få beskeden indflydelse på Hondas indtjening, siger talsmanden.
