29 frygtes druknet ved bådulykke i Nepal



 Mindst 29 mennesker savnes efter at en overfyldt båd i dag kæntrede og sank i Kosi-floden i det østlige Nepal, oplyser politiet.
 Ulykken fandt sted i Sunsari-distriktet, 200 km sydøst for den nepalesiske hovedstad, Kathmandu.
 - 11 af de anslået 40 mennesker om bord på båden er blevet reddet, og eftersøgningen af de resterende fortsætter, oplyser politiet i Kathmandu.
 Det var ikke umiddelbart muligt at få yderligere oplysninger om ulykken.
 Både er ofte overfyldte i det bjergrige Nepal, hvor veje og broer ofte ikke er gode.
