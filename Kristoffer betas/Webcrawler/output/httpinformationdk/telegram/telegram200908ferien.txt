Ferien slut for mafiaboss
En mafiaboss, der har været på flugt siden 2005, anholdt under sin ferie på Sicilien.


 Italiensk politi har anholdt den 33-årige mafialeder Paolo Rosario De Stefano i Taormina på Sicilien, rapporterer italienske medier.
 De Stefano har været på flugt siden 2005, men flugten sluttede, da politiet fandt ham tirsdag morgen i den feriebolig, han havde lejet sammen med sin kone og døtre.
 Han regnes for at være leder af mafiaen 'Ndrangheta og figurerer på det italienske indenrigsministeriums liste over de 30 mest eftersøgte personer i Italien.

