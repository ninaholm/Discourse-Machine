DF afviser S-model



  Socialdemokraterne kan ikke skaffe mere arbejdskraft ved at lade ledige vælge mellem dagpenge i fire år som nu eller to et halvt år med højere satser. Derfor ender forhandlingerne med regeringen i en kortere dagpengeperiode, som gavner de længst uddannede fra Dansk Metal og AC, men skader ufaglærte medlemmer af 3F samt FOA.
 Det siger Dansk Folkepartis finansordfører, Kristian Thulesen Dahl, som afviser S-modellen overfor Ritzau. 
 - Socialdemokratiet har repræsenteret lønmodtagere med højere lønninger. Til gengæld er de parat til at sælge lønmodtagere med de laveste lønninger, som har behov for trygheden i et system med fire års dagpenge, siger han.
