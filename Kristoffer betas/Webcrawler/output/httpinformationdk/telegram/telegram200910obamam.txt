Obama mødtes med general



 Præsidentens fly, Air Force One, skulle være lettet kl. 12.38 fredag, men afrejsen blev forsinket, da Obama skulle holde et møde i flyet.
 Den anden mødedeltager var ifølge Danmarks Radio den amerikanske general Stanley McChrystal, der er øverstbefalende for den amerikanske indsats i Afghanistan. Mødet varede en halv time.
 Det er endnu ikke bekræftet, at det vitterlig var den amerikanske general, som Obama havde om bord på flyet, men det var personer i amerikanske uniformer, der forlod flyet, da mødet var forbi.
 Torsdag var McChrystal desuden i London for at redegøre for situationen i Afghanistan.
