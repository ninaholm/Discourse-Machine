BP får foreløbig succes med olieudslip
Olieselskabet BP rapporterer om fremskridt i bestræbelserne på at få stoppet olieudslippet ud for Louisiana i Den Mexicanske Bugt.


 Olieselskabet BP har fået en af sine første sejre i kampen mod de enorme mængder af olie, der strømmer ud fra en læk i havbunden under Den Mexicanske Bugt ud for den amerikanske stat Louisiana.
BP siger, at det er lykkedes at opfange "nogle mængder olie og gas" ved at placere et kilometer langt rør i den største olielæk i Den Mexicanske Bugt ud for den amerikanske stat Louisiana.
- Olien blev lagret på Discoverer Enterprise boreskibet ved havets overflade, mens naturgassen blev brændt af, hedder det i en meddelelse fra BP.
BP siger også, at det måske vil være i stand til at stoppe lækagen om cirka en uge.
Men rapporter om enorme mængder af olie i Den Mexicanske Bugt, heriblandt en pøl, der er 16 kilometer lang og fem kilometer bred og 91 meter tyk, understreger, hvor alvorlig de miljømæssige konsekvenser er. 
Det er 24 dage siden, at olieboreplatformen Deepwater Horizon eksploderede og sank to dage efter.
Olieudslippet truer med at overgå udslippet ud for Alaska i 1989, da olietankskibet Exxon Valdez gik på grund.

