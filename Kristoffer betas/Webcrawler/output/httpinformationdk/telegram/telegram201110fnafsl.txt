FN afslutter NATO's mandat i Libyen
FN's Sikkerhedsråd siger, at NATO's mandat i Libyen ophører den 31. oktober.


 FN's Sikkerhedsråd vedtager ved en afstemning at afslutte NATO's mandat i Libyen. Det udløber den 31. oktober.
Nato har med resolution 1973 fra FN's Sikkerhedsråd haft bemyndigelse til at gribe ind i Libyen for at forsvare civilbefolkningen og for at håndhæve en no-fly-zone.
Det er det mandat, som Sikkerhedsrådets 15 medlemmer inddrager.
Resolution 1973 blev vedtaget i marts, efter landets leder, Muammar Gaddafi, iværksatte et voldsomt modangreb på oprørerne
De nye ledere i Libyen samlet i det nationale overgangsråd har ellers tidligere i denne uge opfordret Nato til at blive i Libyen resten af året.
Men Nato-landene har ikke været begejstret for idéen og i stedet satset på, at 31, oktober skulle være afslutningen.
Nato træffer formelt en beslutning om tilbagetrækning på et møde i Bruxelles tirsdag.
Hvis Nato ville fortsætte med at være militært til stede i i Libyen efter den 31. oktober, ville i det i så fald være uden et FN-mandat.
