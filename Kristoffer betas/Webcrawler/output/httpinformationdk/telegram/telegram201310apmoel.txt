A.P. Møller-Mærsk har øje på Mexico
Det latinamerikanske land åbner for private investeringer i det statslige olieselskab.


 A.P. Møller-Mærsk ser mange interessante investeringsmuligheder i Latinamerika. Det gælder boring efter olie på dybt vand og havne i Mexico.
Det siger topchef hos A.P. Møller-Mærsk, Nils Smedegaard Andersen, i et interview med nyhedsbureauet Reuters.
- I øjeblikket diskuterer vi boring efter olie på dybt vand. Vi mener, der er et marked for det, siger Nils Smedegaard Andersen.
Den mexicanske præsident, Enrique Pena Nieto, håber at kunne tiltrække store investorer til landet for at rette op på landets olieproduktion, der er faldet med omkring en fjerdedel siden 2004.
Nils Smedegaard Andersen har i Mexico mødte en række toneangivende ministre indenfor økonomi, transport og energi samt topchefen for statens oliemonopol Pemex.
Men A.P. Møller-Mærsk afventer foreløbig den kommende lovgivning på området om, hvordan Mexico vil åbne den statslige oliesektor for private investeringer.
- Latinamerika er som helhed meget interessant, og Mexico er indenfor dette område mere interessant, siger Nils Smedegaard Andersen til Reuters.
Ud over olieinvesteringer har Mærsk også en havneinvestering i Veracruz på den mexicanske østkyst i kikkerten, afslører topchefen over for Reuters.
A.P. Møller-Mærsk har øje for, at infrastrukturen i latinamerikanske lande trænger til at få opgraderet infrastrukturen, for Mærsk handler det især om havnene.
A.P. Møller-Mærsk investerer i Peru, Costa Rica og ifølge Mærsk-topchefen er konglomeratet interesseret i flere have i Brasilien.
