Afghansk politikvinde dræber amerikansk rådgiver
En kvindelig afghansk politibetjent dræber en amerikanske militærrådgiver i Kabul.


 En amerikansk militærrådgiver er skudt og dræbt af en afghansk politikvinde i politihovedkvarteret i Kabul. Det oplyser amerikanske og afghanske kilder.
Der er ifølge amerikanske kilder første gang, at en kvinde i de afghanske politistyrker er involveret i drab på udenlandske soldater og rådgivere i Afghanistan.
- En amerikansk rådgiver for politiet i Kabul er dræbt ved et angreb udført af en afghansk politikvinde, siger en talsmand for den Nato-ledede Isaf- sikkerhedsstyrke i Afghanistan.
Mohammed Zahir, der leder efterforskningen af drabet, siger, at der er tale om et "insider-drab", hvor medlemmer af de afghanske sikkerhedsstyrker dræber deres udenlandske rådgiver.
I de seneste måneder har der været flere tilfælde, hvor afghanske politifolk eller soldater har skudt og dræbt udenlandske vejledere.
I september suspenderede USA træningen af afghanske politifolk efter en række overfald på amerikanske vejledere.
