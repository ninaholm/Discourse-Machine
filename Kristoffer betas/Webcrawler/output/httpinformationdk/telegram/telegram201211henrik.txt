Henrik Dam truer: Femerntunnel kan ryge
Hvis ikke finansiering af ny Storstrømsbro falder på plads, kan det betyde nej til Femernforbindelse.


 Den planlagte tunnel under Femern Bælt risikerer at blive blive droppet.
Det advarer transportminister Henrik Dam Kristensen (S) ifølge dr.dk om, hvis ikke regeringen og oppositionen inden nytår enes om finansieringen af en ny Storstrømsbro.
Nye tidsberegninger fra Banedanmark viser, at selv om Storstrømsbroen først skal stå klar i 2021, så skal parterne blive enige om en aftale seneste omkring årsskiftet, hvis broen skal være klar til Femernforbindelsens planlagte åbning samme år.
Transportministeren kalder situationen meget alvorlig.
- Man kan ikke bygge en ny Femernforbindelse, hvis der er sådan, at man ikke kan komme til at benytte den, fordi Storstrømsbroen ikke fungerer, siger Henrik Dam Kristensen til DR Nyheder.
