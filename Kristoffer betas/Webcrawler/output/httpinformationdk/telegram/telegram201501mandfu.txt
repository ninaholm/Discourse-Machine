Mand fundet dræbt i Nordjylland
En mand er dræbt i Nordjylland, hvor politiet har anholdt den formodede gerningsmand, skriver Nordjyske.dk.


 En mand er lørdag fundet dræbt i Gunderup syd for Aalborg, og politiet har anholdt den formodede gerningsmand, skriver Nordjyske.dk.
Det var den anholdte mand, som selv ringede til politiet om drabet.
- Vidner ringer til os og fortæller, at der går en mand, der er smurt ind i blod. Manden siger til os, at han har slået en ihjel og fører os selv hen til gerningsstedet, siger Henrik Beck, vagtchef hos Nordjyllands Politi, til Nordjyske.dk.
Politiet har ikke flere oplysninger i sagen på nuværende tidspunkt.
