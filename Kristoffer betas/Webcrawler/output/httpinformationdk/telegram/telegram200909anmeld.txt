Anmeldelse i politiets hænder



 Forsvarskommandoens anmeldelse af Politiken er tikket ind hos Københavns Politi, hvor den er til juridisk vurdering i ledelsessekretariatet. Forsvarskommandoen har anmeldt avisen for at have offentliggjort Thomas Rathsacks bog "Jæger - i krig med eliten" på trods af, at bogen er til fare for "statens sikkerhed og/eller rigets forsvar".
 Ifølge talsmand Lars-Christian Borg, Københavns Politi, vil politiet i løbet af torsdagen tage stilling til, hvad der videre skal ske i sagen.

