Femern-forbindelsen skal bygges i Rødby
Det blev som ventet Rødby, der skal lægge jord til produktionen af elementerne til Femern-forbindelsen.


 Rødby får en gigantisk erhvervsmæssig vitaminindsprøjtning i de kommende år.
Det ligger fast, efter at Sund og Bælt torsdag ved et pressemøde i Rødby oplyser, at man indstiller til, at hovedproduktionen af den faste tunnelforbindelse under Femern Bælt skal ligge i Rødby.
Det handler om en opgave til 13 milliarder kroner og ikke mindre end 12.000 årsværk, som er direkte relateret til produktionen af de elementer, som skal bruges til at lave de fem tunnelrør.
 Hertil kommer cirka 3500 såkaldte marine årsværk. Det vil sige alle de opgaver, der har med klargøring, gravning, sænkning og så videre.
Og så er der ikke engang medregnet opgaver til nye vejanlæg med videre.
