Toyota overhaler GM



 Japanske Toyota overhaler nu den amerikanske bilgigant General Motors (GM), viser tal for salget i 2008, der blev offentliggjort i dag.
 Toyota solgte 8,97 millioner køretøjer verden over i fjor. Det skal sammenlignes med GM's 8,35 millioner biler.
 Med Toyotas førsteplads slutter en amerikansk æra, som har varet i 77 år, og hvor GM har ligget i spidsen globalt.
 Byttet i den internationale top kommer, selv om GM har oplevet fremgang på flere regionale markeder og til trods for, at også Toyota er ramt af den internationale finanskrise. Toyotakoncernens salg faldt med fire procent i 2008.

