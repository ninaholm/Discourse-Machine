Brian M.: Vi bør fejre menneskerettigheder



 Når FN's menneskerettighedserklæring fylder 60 år i morgen, bliver det markeret med fejringer rundt om i Europa.
 Men det officielle Danmark holder ingen ceremonier på dagen, bekræfter Udenrigsministeriet. Og det forstår justitsminister Brian Mikkelsen ikke.
 - Det ville være utroligt relevant at fejre og meget relevant at tilkendegive, at vi står vagt om menneskerettighederne, siger han til Ritzau. 
 Dog vil justitsministeren "ikke påtage sig ansvaret for statens fejning."
 I Amnesty Internationals afdeling i Danmark har man ikke haft nogle forventninger om, at det officielle Danmark ville markere 60 års dagen for FN's menneskerettighedserklæring. Afdelingens generalsekretær, Lars Normann Jørgensen, påpeger, at man først og fremmest fokuserer på, at Danmark skal gå forrest i kampen for menneskerettighederne. Og ifølge Amnesty International står det skidt til for tiden.
 - Siden vi sidst fejrede menneskerettighedserklæringen for 10 år siden, er Danmark gået fra at være en frontløber på området til at være bagstræberisk, siger Lars Normann.
