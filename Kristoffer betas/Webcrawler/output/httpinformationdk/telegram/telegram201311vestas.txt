Vestas-aktien stiger til vejrs på fondsbørsen
Der bliver taget vel imod kvartalsregnskabet fra Vestas blandt investorerne. Aktiekursen stiger og stiger.


 Investorer tager godt imod Vestas kvartalsregnskab.
Da fondsbørsen åbnede onsdag morgen, steg aktien med op mod syv procent til kurs 155.
Og efter blot tre kvarters handel ligger aktiekursen til en stigning på over 10 procent. Og en aktie i vindmølleselskabet kan købes for 160 kroner.
Regnskabet indeholdt ellers en ordrenedgang på 27 procent og et underskud på 648 millioner mod et underskud på 1,3 milliard i samme periode sidste år.
Analytikerne havde ventet et beskedent overskud på 7,45 millioner kroner.
Det er det første regnskab for Vestas' nye topchef Anders Runevad, som trådte til den 21. august i år efter den fyrede Ditlev Engel, der havde siddet på topposten i otte år.
Engel forlod jobbet den dag, Vestas kom med halvårsregnskab. Og en aktien kunne den dag købes for 108 kroner.
