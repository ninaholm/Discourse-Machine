Pigforsøg skal stoppe spøgelsesbilister
Nyt forsøg med pigge skal bremse bilister, der kører i den forkerte retning. Pikkene punkterer dækkene.


 Bilister, der kører i den forkerte retning på frakørselsrampen til Lillebælt S, bliver  fremover stoppet af stålpigge i asfalten. Mandag igangsætter Vejdirektoratet et forsøg, der skal styrke indsatsen mod spøgelsesbilisme på den Fynske Motorvej. 
- Jeg håber, at vi med forsøget kan bremse nogle af de bilister, der er kommet til at køre i den gale retning og dermed forhindre, at farlige situationer opstår, siger transportminister Hans Christian Schmidt (V). 
En censor i vejen registrerer, hvis et køretøj kører ned ad en frakørsel i den forkerte retning, hvorefter piggene skyder op og punkterer bilen. Piggene er dog konstrueret på en måde, så dækket ikke eksploderer og dermed skaber en ny og farlig situation. 
Forsøget er en del af en større indsats i Vejdirektoratet for at styrke indsatsten mod spøgelsesbilisme. Vejdirektoratet har oså indført en række andre tiltag, bl.a. indkørselsforbudstavler og løbelys på udvalgte ramper, der skal stoppe bilisterne, inden de når ned på motorvejen i den gale retning. 
Sidste år registrerede Vejdirektoratet 163 tilfælde på de danske veje, og med få dage tilbage af 2010 er der ind til videre registreret 154 tilfælde.I 2000 var tallet kun 35.
I slutningen af december udkommer desuden en rapport, som Vejdirektoratet har udarbejdet sammen med Danmarks Tekniske Universitet (DTU), hvor årsagerne til spøgelsesbilisme er blevet undersøgt.
