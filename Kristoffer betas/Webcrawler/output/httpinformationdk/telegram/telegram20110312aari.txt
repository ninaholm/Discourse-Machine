12-årig dreng er bidt af bjørn i Sverige
En 12-årig svensk dreng, der formentlig har vækket en bjørn, der var gået i hi, er blevet bidt i begge ben.


 En 12-årig dreng er blevet bidt af en bjørn i Härjedalen i den centrale del af Sverige.
Politiet i Jämtland siger, at det ikke har nogen oplysninger om, hvor alvorligt drengen er såret.
Den 12-årige stod på ski med nogle jævnaldrende ved Funäsdalsberget, da han blev angrebet af bjørnen. Drengen blev bidt i begge ben. Derudover er han blevet bidt i ryggen.
En ambulancehelikopter blev sendt af sted for at hente drengen.
Politiet siger, at drengen formentlig har vækket bjørnen, der var gået i hi.
