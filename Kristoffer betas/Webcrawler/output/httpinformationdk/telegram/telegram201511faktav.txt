FAKTA: Værd at vide om den danske vindmøllegigant Vestas
Forventningerne for i år opjusteres af Vestas, der startede som lille virksomhed ved navn Vestjysk-Staalteknik


 Den danske vindmøllegigant Vestas leverer torsdag morgen et kvartalsregnskab med positive takter på stort set alle fronter.
Her kan du blive klogere på den danske vindmøllegigant Vestas:
* Vestas er en dansk virksomhed, der leverer vindmøller og havvindmøller i hele verden.
* Koncernchef Anders Runevad står i spidsen for i alt omkring 18.000 ansatte på globalt plan ved udgangen af første kvartal.
* Hovedkontoret ligger i Aarhus. Vestas har kontorer i 24 lande.
* Vestas er grundlagt i 1945 af Peder Hansen under navnet Vestjysk-Staalteknik A/S, hvis navn blev forkortet til Vestas. I starten producerede Vestas landbrugsudstyr.
* I 1979 leverede Vestas de første vindmøller, og branchen oplevede et regulært boom i begyndelsen af 1980'erne.
* I 1986 blev Vestas tvunget til at gå i betalingsstandsning, fordi markedet i USA kollapsede. Store dele af Vestas blev solgt fra. En ny virksomhed med navnet Vestas Wind Systems A/S blev grundlagt og skulle udelukkende fokusere på vindenergi.
Kilde: Vestas.
