Vragrester stammer ikke fra Air France-fly



 Selv om skibe fra den brasilianske flåde hele torsdagen bjærgede vragrester i området, hvor det forulykke Air France fly AF 477 menes at være forulykket, så er det ikke lykkes at finde dele, som stammer fra den pågældende Airbus A330. Det oplyser det brasilianske luftvåben.
 - Indtil nu er der ikke fundet noget materiale fra flyet, siger brigadegeneral Ramon Cardoso.
 Flyet og de 228 personer om bord menes ellers at være styrtet ned i det pågældende område 1000 kilometer ud for Brasiliens nordøstkyst, hvor der fra flere fly er blevet set flere vragrester. Men ingen af dem, som blev bjærget torsdag, kommer fra Air France-flyet, som var på vej fra Rio de Janeiro til Paris.
 Maskinen afsendte en række automatiske alarmer, inden det forsvandt. Men piloterne udsendte ikke noget nødsignal, og det er en gåde, hvad der er sket med det forsvundne fly. Hvis det lykkes at finde flyets såkaldt sorte boks, kan mysteriet måske løses, men den ligger muligvis på 6000 meters vand og kan været tabt for evigt.
 Den franske avis Le Monde skriver med henvisning til kilder tæt på havarieksperterne, at Air France-flyet fløj for langsomt forud for katastrofen, og at det kan have ført til styrtet. Ifølge avisen har Airbus, som byggede flyet, anbefalet, at luftfartsselskaberne flyver med optimal hastighed under dårlige vejrforhold.
