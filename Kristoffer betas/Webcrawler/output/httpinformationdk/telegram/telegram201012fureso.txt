Furesø opgiver erstatning fra Brixtofte
For ikke at spilde mere tid og penge dropper Furesø Kommune sagen mod de tidligere Farum-topbosser Peter Brixtofte og Leif Frimand.


Furesø Kommune opgiver at hive en erstatning ud af tidligere Farum-borgmester Peter Brixtofte samt tidligere kommunaldirektør Leif Frimand.Kommunens økonomiudvalg har besluttet at lukke erstatningssagerne i erkendelse af, at anstrengelserne ikke vil stå mål med udbyttet.Fogedretten har indgivet insolvenserklæring mod Brixtofte og Frimand, og kommunen vurderer, at det mindst vil koste fem millioner kroner at føre civile erstatningssager.- Erstatningssagerne har i årevis bundet masser af penge, arbejdstimer og energi hos kommunen. Vi vil ikke kaste flere penge i erstatningssager, der er udsigtsløse, siger formanden for økonomiudvalget,  Ole Bondo Christensen (S), og fortsætter:- Det afgørende er, at skyldsspørgsmålet allerede er afgjort. I stedet vil vi bruge vores kræfter og ressourcer på de vigtige, fremadrettede indsatser, vi har i gang i Furesø.Sagen drejer sig om udgifter til rejser og repræsentation. Østre Landsret slog i forbindelse med straffesagen fast, at de to tidligere Farum-topfolk uretmæssigt har rejst og været på restaurationsbesøg på kommunens regning. Derfor blev de dømt til at betale en samlet erstatning på 1,8 millioner kroner til Furesø Kommune.Men ingen af dem har betalt de regninger, som kommunen har sendt. Heller ikke at indbringe kravet for fogedretten har givet resultat.Furesø Kommune har derfor overvejet mulighederne for at rejse civile erstatningssager mod de to for at få de skyldige beløb hjem.- Det drejer sig ikke kun om penge. Sagen er også principiel og handler i høj grad om borgernes retsfølelse, siger Ole Bondo Christensen og fortsætter:- For os har det været afgørende, at ansvaret for de ulovlige dispositioner klart og entydigt er placeret hos Peter Brixtofte og Leif FrimandDerfor dropper kommunen nu sagen for ikke at spilde mere tid og penge.
