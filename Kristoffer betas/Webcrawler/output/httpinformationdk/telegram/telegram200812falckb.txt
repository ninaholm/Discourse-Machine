Falck beholder nordjyske ambulancer



 Mens Falck ser ud til at miste store dele af den akutte ambulancekørsel i Region Midtjylland, Region Sjælland samt i hovedstadsområdet, er det sandsynligt, at redningskorpset beholder akutkørslen i Region Nordjylland.
 Ved fristens udløb i dag var Falck eneste byder på akutkørslen, hvor regionen også havde håbet, at svenske Samariten og sønderjyske Reponse havde budt ind. Hidtil har akutkørslen kostet regionen cirka 150 millioner kroner om året.
 Sundhedsdirektør Per Christiansen siger dog, at det ikke bekymrer ham, at der kun er ét bud.
 - Vi har forstået i medierne, at en af en af de andre store aktører har haft problemer med at sikre den nødvendige kapital til de opgaver, man allerede har fået tildelt. Men vi håber, at Falck har spidset pennen på grund af den nye markedssituation, der er opstået, siger Per Christiansen.
