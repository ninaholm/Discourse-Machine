Vatikanet hylder Michael Jackson



 Vatikanets avis hyldede i dag Michael Jackson og sammenlignede det afdøde popikon med Elvis Presley, mens den spekulerede over årsagerne til hans plastikkirurgi.
 Osservatore Romano skriver, at Jackson og andre musikere som Jimi Hendrix, Janis Joplin, Jim Morrison og John Lennon "aldrig dør i deres fans bevidsthed".
 Avisen kalder ham et "vidunderbarn" med en "ekstraordinær soulstemme", der var årsag til, at The Jackson Five slog igennem på verdensplan.
 Vatikanets avis skriver, at Michael Jacksons kirurgiske indgreb snarere var et udslag af en "personlig end en racemæssig redefinering".
 - Muligvis ønskede Jackson ikke blot at blive hvid, men at bryde grænser, selv de kunstneriske af slagsen, der er påtvunget af etnisk identitet".
 Michael Jackson fastholdt, at hans tiltagende lyse hudfarve skyldtes den sjældne hudsygdom vitiligo. Hos personer med denne sygdom angriber pigmentcellerne hinanden, hvilket forårsager hvide skjolder i huden.
