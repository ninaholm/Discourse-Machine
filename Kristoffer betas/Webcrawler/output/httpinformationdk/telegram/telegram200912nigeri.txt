Nigerianers familie samarbejder med politi



 Familien til en nigeriansk mand, som forsøgte at sprænge et amerikansk passagerfly i luften, siger, at den er parat til at samarbejde med myndighederne om opklaringen af det formodede terrorattentat.
 - Vi lover helt og fuldt at samarbejde med lokale og internationale sikkerhedsorganer, udtaler familien i en erklæring til nigerianske medier.
 Familien siger, at den mistede kontakten til den 23-årige mand, mens han studerede i udlandet. Derfor anmeldte de hans forsvinden til sikkerhedsmyndighederne for to måneder siden.
 - Hans far, som blev bekymret over hans forsvinden og manglende kommunikation, mens han studerede i udlandet, gav besked om sagen til de nigerianske sikkerhedsmyndigheder for omkring to måneder siden og til flere udenlandske sikkerhedsorganer for halvanden måneder siden, udtaler familien i erklæringen.
 Den nigerianske mand, Umar Farouk Abdulmutallab, er sigtet for at forsøge en terroraktion mod Northwest Airlines' flyvning fra Amsterdam til Detroit første juledag.

