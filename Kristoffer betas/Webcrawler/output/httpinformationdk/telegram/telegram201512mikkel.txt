Mikkel Hertz bliver nyhedsdirektør på TV2
Tidligere kanal- og nyhedschef Mikkel Hertz bliver nyhedsdirektør på TV2 efter den fratrådte Michael Dyrby.


Mikkel Hertz bliver TV2's nye nyhedsdirektør, oplyser flere af tv-stationens medarbejdere på Twitter.Heriblandt Mette Østergaard, chefredaktør på TV2 News, der blandt andet skriver følgende:- Stort tillykke til Mikkel og os.57-årige Mikkel Hertz overtager posten fra den nyligt fratrådte Michael Dyrby, der valgte at forlade stillingen i kølvandet på en affære, han havde haft med en kvinde uden for TV2.Ifølge Dyrby selv havde han i forbindelse med affæren med kvinden kompromitteret sin arbejdsplads i en grad, så han ikke kunne fortsætte.- Jeg har for nylig haft en kortvarig affære. I den anledning har jeg truffet nogle hensynsløse og forkerte beslutninger, der har sat mig i en sårbar position. Det kan man ikke som nyhedsdirektør, lød Michael Dyrbys forklaring i en pressemeddelelse.Med valget af Mikkel Hertz som TV2's nye førstemand vælger mediehuset en mand fra egne rækker, da den journalistuddannede Hertz siden 2005 har beklædt en stribe interne chefposter på TV2.Senest har Hertz været nyhedschef og leder af af TV2's nyhedscenter, men siden Michael Dyrbys farvel i november har han siddet som konstitueret nyhedsdirektør, mens det blev afklaret, at han altså nu skal fortsætte i stillingen permanent.Trods udnævnelsen bliver Mikkel Hertz ifølge MediaWatch ikke en del af TV2's direktion, som hans forgænger ellers var det.ritzau/
