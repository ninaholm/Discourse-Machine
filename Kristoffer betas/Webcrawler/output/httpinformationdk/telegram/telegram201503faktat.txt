FAKTA: Tusindvis af delegerede udgør Kinas folkekongres
Torsdag har Kina taget hul på Folkekongressen, der formelt er landets øverste statsorgan.


 Kinas politiske og økonomiske fremtid bliver diskuteret på Den Nationale Folkekongres, hvor tusindvis af deltagere mødes.
Bliv her klogere på den årlige kongres:
* Den Nationale Folkekongres er Kinas parlament.
* Det tæller 2987 delegerede, der mødes halvanden uge én gang om året.
* De er valgt for fem år af repræsentanter for de lokale folkekongresser i Kinas regioner.
* Møderne holdes i Folkets Store Hal i Beijing.
* Formelt er Folkekongressen det øverste organ i Kina, men den reelle magt ligger hos kommunistpartiets centralkomité, politibureauet og præsident Xi Jinping.
* Folkekongressen blev etableret i 1954 - fire år efter dannelsen af Folkerepublikken Kina.
* Når Folkekongressen ikke er samlet, varetages mange af dens funktioner af dens faste komité med 153 repræsentanter.
* Traditionelt er Folkekongressen blevet betragtet som en ren formalitet, men siden 1990'erne har sessionerne udviklet sig til et forum for stramt styrede drøftelser af Kinas fremtidige politiske retning.
Kilder: Npc.gov.cn
