Rådgivere til Medvedev i flystyrt



 To medlemmer af den russiske præsident, Dmitrij Medvedevs, nære rådgivere frygtes omkommet ved et helikopterstyrt i Sibirien, rapporterer russiske nyhedsbureauer.
 Rådgiverne var på en jagttur sammen med lokale embedsmænd i et område tæt ved grænsen til Kasakhstan og Mongoliet. Af endnu ukendte årsager styrtede helikopteren, der ejes af energigiganten Gazprom, ned fredag, men blev først fundet natten til i dag i et uvejsomt bjergområde.
 Rådgiverne er Medvedevs repræsentant i parlamentet, Statsdumaen, Aleksander Kosopkin, og vicechefen for Medvedevs indenrigsafdeling, Sergej Livisjin.
 En regeringstalsmand i Moskva siger, at helikopteren blev fundet i "svært ødelagt tilstand". Temperaturerne i området er minus 35 grader i øjeblikket. 

