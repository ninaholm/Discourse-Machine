Forsvarer vil flytte sexsag mod Berlusconi
Silvio Berlusconis forsvarer vil flytte sexsagen mod premierministeren over i en særlig domstol.


 Silvio Berlusconi var der ikke, da en domstol i Milano i Norditalien tog fat på det andet retsmøde i sexsagen mod den italienske premierminister.
Berlusconi er rejst til Rumænien og overlod sagen til sin forsvarer.
Det er Niccolo Ghedini, og han plæderede i retten for, at sagen skal over i en særlig domstol.
Hvis Berlusconi begik den påståede forbrydelse, sex med en mindreårig prostitueret, i sin egenskab af premierminister, hører den ikke hjemme i en almindelig domstol, sagde forsvareren.
Berlusconi anklages for i fjor at have haft sex med den marrokanskfødte Karima El Mhrough, kendt som Ruby, da hun var 17 år.
Berlusconi troede, at pigen var datter af Egyptens daværende præsident, Hosni Mubarak, og han ville redde hende ud af problemer i maj sidste år, forklarede Ghedini.
Berlusconi har afvist alle beskyldninger og siger, at der er tale om en venstreorienteret sammensværgelse imod ham.
