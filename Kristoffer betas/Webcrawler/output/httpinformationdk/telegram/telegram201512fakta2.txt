FAKTA: 2000 kroner for at skrotte den gamle brændeovn
5000 danskere har på under en måned valgt at skrotte deres gamle brændeovn for en præmie på 2000 kroner.


 Den 24. november i år indførte miljø- og fødevareminister Eva Kjer Hansen (V) en skrotordning, hvor danskerne kan få 2000 kroner for at skrotte den gamle brændeovn.
Ifølge Miljøstyrelsen har 5000 danskere indtil videre valgt at skrotte deres gamle brændeovn.
* Skrotningsordningen kan give 2000 kroner til borgere, der skrotter en brændeovn fra 1990 eller før.
* Der er penge til cirka 21.000 ansøgere. Omkring 150.000 danske brændeovne er fra før 1990.
* Ordningen er en del af en større indsats mod partikelforurening fra brændeovne.
* Miljøstyrelsen forsøger samtidig at få brændeovnsejere til at mindske udslippet af partikler ved at fyre rigtigt - det vil sige at tænde op i toppen og bruge rent, tørt træ.
* Styrelsen gør også opmærksom på, at ovne fra 1990-2005 stadig forurener over tre gange så meget som nye svanemærkede brændeovne og udnytter brændet dårligere.
* For at få skrotpræmie skal man få skorstensfejeren til at underskrive en attest. Derefter kan man ansøge på Miljøstyrelsens hjemmeside via NemID.
Kilde: Miljøstyrelsen
