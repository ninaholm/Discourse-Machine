Optur på Japans børs



 Efter flere måneders krise var aktiehandlen på den japanske børs i dag præget af en efterhånden sjælden optimisme, da det toneangivende Nikkei-225-indeks lukkede i en stigning på 4,55 procent. 
 Opturen på børsen i Tokyo kom som en tiltrængt opmuntring, efter at indekset tirsdag nåede sit laveste niveau i over 26 år. 
 Ifølge nyhedsbureauet Reuters var det blandt andet elektronikkoncernen Toshibas aktier, som med en stigning på ni procent gik i front for at trække Nikkei i plus med udsigten til et overskud på en milliard dollar i næste regnskabsår. 
 Også andre steder i Asien gik det fremad fra morgenstunden. For eksempel i Hongkong, hvor kurserne steg med 4,4 procent.
 Udviklingen i Asien kommer efter en god dag på børsen i New York, som resulterede i årets hidtil bedste resultat. Det var den nødlidende bankgigant Citigroup overraskende gode regnskab, som fik kurserne til at stige både i USA og Asien.
