Reform skal hente 3,5 milliarder om året
Reform af førtidspension og fleksjob skal på lang sigt give 3,5 mia. kroner, oplyser beskæftigelsesministeriet


 Det vil give en del milliarder kroner i statskassen, at regeringen reformerer området for førtidspension og fleksjob.
Regeringen forventer således, at reformen vil bidrage med 1,9 milliarder kroner til samfundsøkonomien i 2020 og med knap 3,5 milliarder på lang sigt, skriver beskæftigelsesministeriet på sin hjemmeside.
Reformen går blandt andet ud på, at personer under 40 år ikke som udgangspunkt kan blive tildelt fortidspension, og at øget rummelighed på arbejdsmarkedet skal sikre, at mennesker med en meget begrænset arbejdsevne får gavn af fleksjob-ordningen.
Pengene er af statsminister Helle Thorning-Schmidt (S) allerede øremærket til at blive brugt til at lukke hullet i statskassen.
