Rupert Murdoch med kæmpetab



 Mediemogulen Rupert Murdoch har tabt 6,41 milliarder dollar (cirka 37 milliarder kroner) i sit selskab News Corp., viser det seneste kvartalsregnskab.
 News Corp står bag aviser som The Times i London og Wall Street Journal i USA, tv-kanalerne Sky og Fox og netværket My Space på internettet.
 På baggrund af kvartalsregnskabet bebuder News Corp. fyringer.
 - Resultatet for kvartalet er en direkte afspejling af det barske økonomiske klima, siger den australsk-fødte Murdoch.
 - Mens vi forudså en svækkelse, så er nedturen værre og vil sandsynligvis vare længere end tidligere antaget, siger han.
 Det dystre kvartalsregnskab skyldes delvis nedskrivninger på en række af virksomhedens værdier, heriblandt det nyerhvervede Dow Jones, som står bag udgivelsen af Wall Street Journal.
