Sydkorea vil have nordkoreansk indrømmelse
Sydkorea vil have indrømmelser, hvis samtaler med Nordkorea skal bære frugt.


 Sydkorea afviser Nordkoreas forslag om at fremsætte en ny dato for, hvornår de to lande kan på begynde militære forhandlinger, der skal mindskes spændingerne mellem dem, siger det sydkoreanske forsvarsministerium.
Dermed holder Sydkorea sig til den oprindelige plan om at starte indledende samtaler den 11. februar. Nordkoreanerne har foreslået at rykke forhandlingerne frem til 1. februar.
Det bliver første gang de to Koreaer taler sammen, siden Nordkorea dræbte fire mennesker under et bombardement af den sydkoreanske grænseø Yeonpyeong den 23. november.
De første samtaler mellem landene skal foregå mellem oberster og har som mål at fastlægge tid, sted og dagsordenen for den efterfølgende dialog på højeste militære niveau.
Sydkorea har sagt, at et møde på højeste niveau kun bliver til noget, hvis Nordkorea tager ansvaret for to angreb i 2010 og lover, at der ikke sker gentagelser.
Ud over bombardementet af Yeonpyeong, konkluderede en international undersøgelse, at Nordkorea stod bag sænkningen af det sydkoreanske krigsskib Cheonan i marts, hvor 46 sømænd blev dræbt.
Nordkorea siger, at angrebet på Yeonpyeong var gengældelse for en sydkoreansk krigsøvelse, hvor granater ramte ned i nordkoreansk farvand.
