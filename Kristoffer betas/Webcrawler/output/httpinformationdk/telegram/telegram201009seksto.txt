Seks ton sprængstof taget i Italien
De italienske myndigheder har nuppet seks til syv ton højeksplosive sprængstoffer, der var på vej fra Iran til Syrien.


 Toldere i det sydlige Italien har beslaglagt seks til syv ton højeksplosive sprængstoffer på vej fra Iran til Syrien. Det skriver det italienske nyhedsbureauet Ansa, som citerer kilder hos de italienske myndigheder. 
Efterforskere siger, at sprængstoffet er af typen RDX, der blandt andet bruges af militæret. Det blev opdaget i havnen i byen Gioia Tauro i Calabria-regionen, hvor det var skjult i en container, der transporterede mælkepulver. 
Politiet mener ikke, at sprængstofferne var udset til at havne i hænderne på mafiaen. 
Bomber med RDX har flere gange rystet Italien. Sprængstoffet blev blandt andet brugt i drabene på to italienske dommere i 1992 og 1993 og ved flere andre bomber i Milano, Firenze og Rom. 
