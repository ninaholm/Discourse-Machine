Prognose: To ud af tre siger ja til patentdomstol
Folkeafstemningen om den europæiske patentdomstol ser ud til at ende med et dansk ja.


 Mens de sidste stemmer tælles op ved valgstederne rundt om i landet, viser DR's prognose for folkeafstemningen om patentdomstolen, at to ud af tre vælgere har sagt ja.
DR's prognose viser ved 22-tiden - efter at mere end 60 procent af stemmerne er talt op - at 34,3 procent af de godt 4,1 millioner stemmeberettigede vælgere har stemt ja til den europæiske patentdomstol, mens 19,7 procent har stemt nej.
 Det svarer til, at knap to ud af tre vælgere har stemt ja.
