Pirater kaprer olietanker ved Nigeria
Olietanker med besætning på 25 har været forsvundet siden weekenden.


 Pirater har kapret en olietanker ud for Nigerias kyst, oplyse en international søfartsorganisation.
Olietankeren Halifax er registreret i Malta og har en besætning på omkring 25 personer.
Ingen har haft kontakt med skibet siden weekenden, og det antaget, at olietankeren blev kapret søndag, oplyser Cyrus Mody fra International Maritime Bureau, der overvåger kapringer til søs.
 Skibet blev kapret i den olierige Guineabugt, hvor flere andre skibe er blevet kapret tidligere. Piraterne i området plejer at berøve skibe for penge og last i stedet for at tage besætningen som gidsler og kræve løsepenge, som somaliske pirater sædvanligvis gør.
 Sikkerhedsfirmaet AKE vurderer, at piraterne vil holde skibet tilbage i en halv snes dage, før det kan sejle videre - tappet for olie.
Et mindre oliefartøj, MV Igbere, blev kapret i Guineabugten torsdag, oplyser sikkerhedskilder i olieindustrien til Reuters.
Halifax, som sejler under maltesisk flag, blev sidst set i farvandet ud for Cotonou i Benin.
