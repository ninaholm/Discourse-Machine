Jobsøgere har færre stillinger at vælge imellem
Med 22.500 ledige stillinger i første kvartal var der en anelse mindre at vælge imellem for jobjægerne.


 Danske virksomheder havde antennerne ude efter 22.500 medarbejdere i årets første tre måneder
Ifølge Danmarks Statistik var der 22.500 ledige stillinger i den private sektor i første kvartal i år. Det er 600 færre end i samme periode sidste år, hvilket svarer til et fald på 0,1 procentpoint.
Andelen af ledige stillinger landede på 1,4 procent af det samlede antal stillinger.
