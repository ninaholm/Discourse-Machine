Det ved vi om drabsmanden i Liège



 - Nordine Amrani, der tirsdag dræbte seks mennesker og sårede over 100 på en plads i den belgiske by Liège, er 33 år gammel og ifølge nyhedsbureauet Belga uddannet svejser.

- Han var i forvejen kendt af politiet for narkohandel, ulovlig våbenbesiddelse, opbevaring af tyvekoster og flere andre forbrydelser.

- I 2008 fik han en dom på 58 måneders fængsel for ulovlig våbenbesiddelse, da politiet fandt 10 skydevåben og 9500 dele til skydevåben i hans hjem sammen med 2800 cannabis-planter. Han blev løsladt før tid sidste år.

- Amrani var kendt som våbenfanatiker og kunne skille og samle en lang række våben, men har ifølge myndighederne aldrig været sat i forbindelse med noget terrornetværk.

- Den offentlige anklager i Liège oplyser desuden, at retsvæsnet aldrig har set tegn på, at Amrani har været psykisk ustabil.

