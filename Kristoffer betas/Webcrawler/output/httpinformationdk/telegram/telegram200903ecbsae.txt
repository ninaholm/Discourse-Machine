ECB sætter renten ned



 Den Europæiske Centralbank, ECB, har sat eurorenten ned med 0,5 procentpoint til historisk lave 1,5 procent. Rentenedsættelsen betyder, at man nu er kommet endnu tættere på den ventede danske rentenedsættelse senere i dag. Det vurderer flere økonomer.
 Danmarks Nationalbank har gennem de seneste måneder opbygget en solid valutareserve, og der er kommet ro om kronekursen. Og det betyder, at Nationalbanken har plads til at sænke indskudsbevisrenten og udlånsrenten med mere end det halve procentpoint, som ECB nu har gjort. 
 Cheføkonom i Realkredit Danmark Elisabeth Toftmann Asmussen siger, at hun forventer, at Nationalbanken vil sænke deres ledende rentesatser med i alt 0,75 procentpoint og dermed yderligere indsnævre rentespændet til Euroland.
 - En lavere pengepolitisk rente i Danmark betyder, at blandt andet seks måneders Cibor rentesatsen også vil falde - og det er godt nyt for låntagere med flekslån, siger cheføkonomen.

