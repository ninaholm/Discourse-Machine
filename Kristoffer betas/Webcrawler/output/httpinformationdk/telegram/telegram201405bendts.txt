Bendtsen om sit mandat: Jeg var usikker
Et mandat til De Konservative er en sejr, siger Bendt Bendtsen, som var usikker før valgkampen begyndte.


 De Konservatives spidskandidat, Bendt Bendtsen, glæder sig over et mandat til De Konservative i EU-Parlamentet, da han var usikker på, om han overhovedet blev valgt, da valgkampen gik i gang.
- Det ser ud til, at vi genvinder mandatet. Det har vi kæmpet hårdt for, vi startede helt nede på 3,8 procent, siger Bendt Bendtsen.
- Det er først gang siden, jeg for første gang stillede op til Folketinget i '94, at jeg har haft den fornemmelse i min mave, hvor jeg var usikker på, om jeg ville blive valgt eller ikke ville blive valgt, siger Bendt Bendtsen.
- Det ville være en katastrofe for de konservative, siger Bendt Bendtsen om, hvad det ville betyde, hvis de ikke fik et mandat.
