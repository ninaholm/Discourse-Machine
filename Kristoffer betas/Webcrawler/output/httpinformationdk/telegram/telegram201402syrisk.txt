Syrisk minister: Fredsproces vil mislykkes
Det går trægt med fredsprocessen for Syrien, og forsoningsminister mener, at det ender med ingenting.


 Fredsforhandlingerne mellem den syriske regering og oppositionen vil "mislykkes", hvis de fortsætter under de aktuelle betingelser, siger Syriens forsoningsminister, Ali Haidar.
- Under de givne omstændigheder er det ikke muligt at nå et gennembrud. Tværtimod mener jeg, at Geneve-samtalerne vil mislykkes under de givne omstændigheder, siger Ali Haidar.
Udtalelsen falder efter andendagen af forhandlingerne, der blev genoptaget mandag.
Mandag holdt FN's mægler Lakhdar Brahimi individuelle møder med de to parter, og tirsdag var de alle samlet til forhandlinger.
Ifølge mægleren er der ikke sket noget i forhandlingerne de seneste dage.
