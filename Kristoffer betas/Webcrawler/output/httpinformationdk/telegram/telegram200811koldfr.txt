Koldfront mellem Kjærsgaard og Mikkelsen



 Justitsminister Brian Mikkelsen bliver nu mødt med en række spørgsmål i Folketinget fra Dansk Folkeparti om den tidligere operative chef for Politiets Efterretningstjeneste (PET), Hans Jørgen Bonnichsens, gøren og laden. 
 Det sker efter, at Brian Mikkelsen har afvist at undersøge, om Hans Jørgen Bonnichsen "skader" sin tidligere arbejdsplads med sine gentagne forsvar af danske muslimer.
 Dansk Folkepartis formand, Pia Kjærsgaard, vil blandt andet have at vide, om den tidligere PET-chef har overtrådt sin tavshedspligt i forbindelse med den såkaldte tuneser-sag. 
 - Det er et automatsvar, justitsministeren giver, og han skal lade være med automatisk at give statsadministrationen ret. Man bør nok lige kigge på tingene lidt, inden man svarer. Og det vil jeg stærkt anmode ham om at gøre, siger Pia Kjærsgaard.
