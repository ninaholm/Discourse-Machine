Madrid afviser Cataloniens krav
Spændinger tager til mellem Madrid og Barcelona, hvor krise får separatistiske bevægelser til at vokse.


 Den spanske regering afviser krav om større selvbestemmelse i Catalonien i det nordøstlige Spanien, hvilket ventes at forstærke spændingerne mellem centralregeringen i Madrid og den separatistiske bevægelse i Barcelona.
Catalonien, som står for en femtedel af Spaniens samlede økonomiske produktion, har krævet at få lov til at håndtere sine egne skatter.
Samtidig har Spaniens dybe økonomiske krise i det hele taget forstærket separatisters ønske om en hel eller delvis løsrivelse.
Men den spanske premierminister, Mariano Rajoy, har afvist kravene fra den nordlige region.
Mas beskylder Rajoy for at have undladt at brugen en "historisk mulighed", og han siger, at hans region nu vil træffe "beslutninger" om fremtiden efter en debat i det regionale parlament i næste uge.
Mange af de 7,5 millioner indbyggere i Catalonien er imod store overførsler af penge fra området til fattigere egene i det sydlige Spanien.
I Madrid er der stigende bekymring over separatismen, som både tager til i Catalonien og i det nærliggende baskerland.
Kong Juan Carlos greb for få dage siden ind i debatten med en opfordring til alle spaniere om stå sammen under den økonomiske krise i stedet for at jage "separatistiske illusioner.
Op mod to millioner cataloniere viste for nylig deres vrede over at tilhøre Spanien ved en massedemonstration i Barcelona. Demonstrationen fandt sted under slagordene "Catalonien, en ny europæisk stat."
- Vi bliver udplyndret, og pengene fra vores høje skatter går tabt i Madrid, sagde en af demonstranterne, den 21-årige historiestuderende Eva Garcia.
- Det er nu eller aldrig, siger en pensioneret skolelærer, Maria Antonietta Vila.
Udviklingen i Spanien følges nøje i andre uafhængighedssøgende regioner som Skotland og Flandern i Belgien.
