A. Samuelsen: Regeringen bør fremlægge alt
Liberal Alliance opfordrer regeringen til at fremlægge alle oplysninger om privathospitaler.


 Skønt Liberal Alliance ikke aner en rygende pistol om overbetaling af privathospitaler, bør regeringen fremlægge alle oplysninger i sagen for at skabe klarhed.
Sådan siger partiets parlamentariske leder, Anders Samuelsen, til, at en embedsmand fra Finansministeriet i 2009 fandt "klart bevis" for overbetaling af privathospitaler.
- Så har regeringen mulighed for at svare, hvordan den opfatter sagen. Det er det eneste rigtige at gøre. I sidste ende er det et forhold mellem V og K og deres vælgere. Der skal selvfølgelig være orden i sagerne, siger Anders Samuelsen.
Liberal Alliance drager ikke parlamentariske konsekvenser af sagen om regeringens angivelige overbetaling af privathospitaler, understreger han.
Spørgsmål: - Ser Liberal Alliance en rygende pistol i sagen?
- Nej, ikke umiddelbart. Regeringen har villet have et frit valg for borgerne. Så har de vurderet, hvor prisen skulle ligge. Det er regeringens opgave, siger Anders Samuelsen.
Liberal Alliance støtter patienternes udvidede frie sygehusvalg, påpeger han.
- Man skal behandles hurtigt og effektivt - enten i det offentlige eller i det private, hvis det offentlige ikke kan levere. Det er meget vigtigt. Første og fremmest skal systemerne være til for borgerne, ikke for systemets skyld, siger partilederen.

