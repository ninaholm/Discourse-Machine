Trafikforskere vil rykke betalingsring
Betalingsringen om København skal rykkes længere ud, mener trafikeksperter.


Trafikforskere afviser S-SFs betalingsring langs Ring 2 og peger på Ring 3. Det skriver Berlingske lørdag.En betalingsring kan formentlig blive en langt større gevinst for miljøet og trængselsproblemerne i København, hvis den placeres langs Ring 3 i forstadskommuner som Glostrup, Herlev og Gladsaxe frem for Ring 2, som S og SF foreslår.Bompengeanlægget vil være billigere at anlægge, provenuet vil blive større og samtidig vil også den intensive lastbiltrafik mellem Ring 2 og Ring 3 blive omfattet.Det vurderer en af landets førende eksperter i trængselsafgifter, lektor Jeppe Rich fra DTU-Transport på baggrund af en tidligere undersøgelse fra Institut for Miljøvurdering.Her bedømmes en model for en såkaldt stor betalingsring, der strækker sig ud i forstæderne, til at være en bedre økonomisk forretning end en lille bompengering tæt ved København.- Det virker helt oplagt at undersøge muligheden for at lægge betalingsringen langs Ring 3. Man kan godt have den grumme mistanke, at det er en bedre idé, siger Jeppe Rich.Han mener, at det stadig er usikkert, om en betalingsring omkring København overhovedet er samfundsøkonomisk rentabel.Men at Ring 3 er den mest hensigtsmæssige løsning, mener også Kåre Press-Kristensen, som er civilingeniør og ekspert i trafik og luftforurening ved Det Økologiske Råd.- Det er klart, at hvis man lægger betalingsringen langs Ring 3, begrænses en større del af trafikken. Og det er sund fornuft set fra en miljømæssig synsvinkel, fordi det vil give en større reduktion af forureningen, siger han.Kåre Press-Kristensen påpeger dog, at løsningen næppe reducerer koncentrationen på de mest trafikerede veje i København, fordi bilisterne i omegnskommunerne og københavnerne selv fortsat vil kunne køre til og tilbage uden at betale afgiften.Derfor anbefaler rådet betaling ved både Ring 3 og Ring 2.
