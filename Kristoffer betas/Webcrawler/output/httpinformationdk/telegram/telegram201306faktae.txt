FAKTA: Her er de enklere regler for danske virksomheder
Her kan du se, hvordan regeringen agter at lette de administrative byrder for danske virksomheder.


 Det skal være lettere at drive virksomhed i Danmark - i hvert fald når det kommer til det administrative. Det er målet med 41 nye forenklingstiltag fra regeringen.
* De 41 tiltag tager udgangspunkt i 60 forslag fra Virksomhedsforum for Enklere Regler, hvoraf størstedelen falder indenfor enten digitalisering eller EU-implementering.
* Virksomhedsforum for Enklere Regler er nedsat af regeringen og består af repræsentanter fra erhvervsorganisationer, arbejdsmarkedets parter og virksomheder.
*Eksempler på forslag, der gennemføres:
* Bedre samlet support i forbindelse med digitale løsninger. Hermed skal virksomheder bedre kunne få hjælp i tilfælde af digitale problemer uden at skulle henvende sig til flere forskellige supportnumre.
* Bedre offentlige digitale løsninger skal gøre arbejdsgangene i det private og det offentlige så smidige som muligt. Det vil blandt andet tælle forbedringer i mail-kommunikationen med Skat og på NaturErhvervsstyrelsens tast-selv service husdyrgodkendelse.dk.
* Enkle og fleksible udbudsregler skal gøre, at udbud af offentlige opgaver gennemføres med så få omkostninger som muligt for de virksomheder, som giver tilbud. Det vil blandt andet betyde, at alle EU-udbud fremover skal gennemføres digitalt.
* Virksomheder vil fremover også kunne ansøge digitalt om at holde åbent på helligdage. De vil samtidig også kunne lave en samlet ansøgning for flere butikker på en gang.
* Virksomhedsforum sender konkrete forslag om regelforenklinger for virksomhederne tre gange om året.
* Ud over de 41 godkendte forslag arbejder regeringen videre med ni. 10 forslag er blevet afvist.
