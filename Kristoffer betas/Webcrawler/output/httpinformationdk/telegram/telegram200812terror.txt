Terroradvarsler blev ignoreret i Indien



 De indiske myndigheder ignorerede tydelige advarsler om det terrorangreb, der i sidste uge ramte byen Mumbai og dræbte flere end 170 mennesker, skriver en indisk avis dag.
 Ifølge The Hindustan Times havde den indiske efterretningstjeneste præcise informationer om den militante gruppe Lashkar-e-Taibas angreb for mindst 10 måneder siden. Her fik man at vide, at den pakistansk-baserede gruppe ville angribe flere af Mumbais femstjernede hoteller.
 The Hindustan Times skriver, at informationerne om terrorangrebet kommer fra en person fra Lashkar-gruppen, som blev anholdt i det nordlige Indien i februar. Avisen citerer en af forhørslederne.
 Ifølge forhørslederen har den tilfangetagne opholdt sig i et gæstehus i Mumbai i slutningen af sidste år for at "undersøge hver etage" på de to luksushoteller, Taj Mahal Hotel og Oberoi/Trident, som blev ramt. 
