Nikolaj Arcel efter Oscar-succes: Jeg er så lettet
Nikolaj Arcel udtrykker stor lettelse, efter han torsdag blevet Oscar-nomineret for "En kongelig affære".


 Den danske film "En kongelig affære" er et skridt nærmere en Oscar. Struensee-dramaet var torsdag blandt de fem film, der er nomineret i kategorien bedste ikke-engelsksprogede film.
Instruktør Nikolaj Arcel er umiddelbart lettet over nomineringen.
- Jeg er så lettet. Jeg har hele tiden tænkt, at det nok ville blive for svært at blive nomineret. Men som timerne i dag er gået, så er knuden i min mave blevet større og større, så nu er jeg bare lettet, siger han til Ritzau.
Guldpalme-vinderen "Amour" er ligeledes blandt de nominerede til den eftertragtede statuette.
Derimod er den franske succesfilm "De urørlige" overraskende ikke at finde blandt de fem Oscar-nominerede film.
