Tusinder går på gaden for at støtte Mursi i Egypten
Kun begrænset vold i forbindelse med stor demonstration vendt mod Egyptens styre.


 Tusindvis af tilhængere af den afsatte islamistiske præsident Mohamed Mursi gik fredag i protestmarch for at kræve ham genindsat.
Demonstrationen var den største opvisning af modstand mod myndighederne, siden hundredvis af aktivister blev dræbt under voldsomme uroligheder for to uger siden.
Det kom til nye sammenstød fredag, men volden var begrænset i forhold til blodsudgydelserne, da hæren slog hårdt ned på Mursi og Det Muslimske Broderskab for at opløse deres demonstrationer og protester.
Sundhedsministeriet oplyser, at tre mennesker blev dræbt og 36 blev såret ved forskellige sammenstød i Kairo.
 I et ministerium i byen Port Said siger embedsmænd, at en demonstrant blev dræbt, og at 21 blev såret.
De egyptiske sikkerhedsstyrker affyrede tåregas i Kairo mod Mohamed Mursi-støtter, allerede da de var som var på vej mod en demonstration til støtte for den væltede præsident.
Omkring 35 mennesker var samlet på en plads i byen, da politiet affyrede tåregas for at sprede dem, siger en AFP-korrespondent. Ifølge korrespondenten kom politiets reaktion uden forudgående provokation.
De egyptiske sikkerhedsmyndigheder har advaret, at de vil slå ned på enhver protest, der "bryder loven". De vil bruge hård magt, hvis politistationer eller regeringsbygninger angribes, hedder det.
Sikkerhedsstyrker har anholdt de fleste ledere fra Broderskabet og flere end 2000 af deres tilhængere, siden to protestlejre blev opløst 14. august i Kairo.
Lederen af de væbnede styrker, general Abdel Fattah al-Sisi, og den militært støttede regering synes at vundet bred folkelig opbakning til deres magtanvendelse mod Broderskabet.
I de statskontrollerede medier omtales kampen mod Broderskabet som en kamp mod "terrorisme."
