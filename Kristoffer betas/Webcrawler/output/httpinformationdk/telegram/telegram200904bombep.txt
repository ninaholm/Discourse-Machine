Bombe i Pakistan koster 16 livet



 16 mennesker blev dræbt, da en selvmordsbombemand i dag kørte sin bil, der var spækket med sprængstof, ind i Hari Chand-kontrolposten i det nordvestlige Charsadda-distrikt, 35 kilometer nord for Peshawar tæt på Pakistans grænse til Afghanistan, oplyste politi- og hospitalskilder.
 - Otte politifolk og syv civile blev dræbt, da bombemanden kørte sin sprængstoffyldte bil ind i en af politiets kontrolposter, sagde den lokale politichef, Rias Khan.
 Antallet af dræbte blev bekræftet af repræsentant for hospitalet, Muhammed Ali.
 En anden højtstående politimand, Nasrullah Khan, sagde efterfølgende, at endnu en politimand døde på vejen til hospitalet.
 - Antallet af dræbte er nu steget til 16 og seks personer, heraf tre politifolk, er såret, sagde Khan. 
 Den voldsomme eksplosionen efterlod et krater på tre meter i diameter. 
 Området grænser op til Malakand med den omstridte Swat-dalen, hvor den pakistanske regering som led i en aftale med oprørerne har tilladt sharialoven på trods af bekymring for, at det kunne opmuntre til ekstremisme.
