Egnsteatre mister 10 pct. i statsrefusion



 Landets egnsteatre får som ventet en lussing fra staten, men den kommer ikke til at gøre helt så ondt, som mange havde frygtet.
 Kunststyrelsen, der administrerer den statslige refusion til de kommuner, som har egnsteatre, oplyser, at staten i år refunderer 40 pct. af driftstilskuddet til disse teatre.
 Tidligere modtog kommunerne pr. automatik 50 pct. af udgifterne som statsrefusion til egnsteatrene. Men trods kritik fra teatrene og kommunerne valgte regeringen at bryde med denne praksis, og refusionen forhandles nu plads hvert år som en del af finansloven.
 Mogens Holm, formand for Foreningen af Små Teatre (FAST), kan godt glæde sig over, at refusionsprocenten havnede på 40 i stedet for 38. 
 Men generelt hjælper det kun meget lidt på deres trængte situation, og han savner handling fra såvel kommunerne som Kulturministeriet.
 - Det er utroligt, at Kommunernes Landsforening bare ser til, mens ministeriet spiller med bold med egnsteatrenes fremtid. Et kulturministerium, der ikke agerer som kulturens ministerium, men som en afdeling af Finansministeriet, siger Mogens Holm.
