Rapport: Hutuer dræbte Rwandas præsident



 Hutu-ekstremister i Rwanda skød og dræbte deres egen leder, præsident Juvenal Habyarimana, i 1994 for at få et påskud til folkedrabet på tutsierne. 
 Sådan lyder konklusionen i en rapport fra en kommission nedsat af landets præsident, Paul Kagame.
 I rapporten hedder det, at medlemmer af Habyarimanas inderkreds i flere måneder planlagde at dræbe præsidenten. Det skete for at hindre ham i at indgå en magtdelingsaftale, kendt som Arusha-aftalen, mellem huturegimet og den daværende leder for tutsioprørerne, Paul Kagame.
- Attentatet mod Rwandas præsident Habyarimana blev gennemført af hutuekstremister, der kalkulerede med at dræbe deres egen leder for at torpedere aftalen, hedder det i rapporten.
 Habyarimana var på vej hjem fra fredsforhandlingerne i Tanzania med planer for et nyt politisk landskab i Rwanda, da hans fly blev skudt ned i april 1994.
 Tutsiopprørerne blev beskyldt for at stå bag attentatet, og i de følgende måneder blev mindst 800.000 tutsier og moderate hutuer brutalt slået ihjel under massakrer udført af hæren og hutumilitser.
 I 2006 beskyldte den franske dommer Jean-Louis Bruguihre Paul Kagames Tutsi-dominerede enheder i Rwandas Patriotiske Front for at have skudt flyet ned. Styret i Kigali afbrød øjeblikkeligt forbindelserne til Frankrig og beskyldte den daværende franske regering for at have uddannet og trænet de styrker, som begik massakrerne. De to lande genoptog diplomatiske forbindelser i november
 Rapporten siger indirekte, at hovedmanden bag planlægningen af folkedrabet var Theoneste Bagosora, lederen af den væbnede fløj af Hutubevægelsen. Han blev idømt livsvarigt fængsel ved en FN-domstol i Tanzania i 2008.
