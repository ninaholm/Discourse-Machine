Sådan vil regeringen værne danske ydelser
Regeringen kommer nu med fem forslag, der skal øge kontrollen omkring de danske velfærdsydelser.


 Efter mere end en måneds debat om EU-borgeres ret til at modtage børnecheck og andre ydelser uden for deres hjemland, kommer regeringen nu med fem forslag, der skal øge kontrollen med udbetaling af danske ydelser som kontanthjælp og dagpenge.
Her er de fem forslag, som statsminister Helle Thorning-Schmidt præsenterede tirsdag:
1) Øget kontrol med, om EU-borgere reelt arbejder i et omfang, der berettiger til kontanthjælp.
2) Oprettelse af statslig enhed, der skal tjekke oplysninger om EU-borgeres formue i deres hjemland.
3) Modtagere af kontanthjælp med dårlige danskkundskaber skal deltage i danskundervisning og hyppige samtaler på jobcentret. Forslaget skal gennemføres som forsøg.
4) Øget kontrol med EU-borgeres bopæl når de får udbetalt dagpenge.
5) Modtagere af dagpenge skal ligesom modtagere af kontanthjælp deltage i danskundervisning og hyppige samtaler på jobcentret. Forslaget skal gennemføres som forsøg.
Kilde: Regeringen
