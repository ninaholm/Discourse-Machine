Bombe mod Nato-konvoj i Kabul
En bombe er eksploderet nær parlamentet i den afghanske hovedstad, Kabul. Bomben var rettet mod en af Natos militære konvojer. Der er ingen meldinger om dræbte.


 En bombe er eksploderet nær parlamentsbygningen i Afghanistans hovedstad, Kabul. 
Målet var angiveligt flere Nato-køretøjer, og en talsmand for ISAF-styrken siger, at det var en vejsidebombe.
Afghansk politi mener derimod, at der var tale om en selvmordsterrorist.
Det vides endnu ikke, om eksplosionen har krævet menneskeliv.
