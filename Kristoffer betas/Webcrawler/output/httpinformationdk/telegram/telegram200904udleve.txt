Udlevering af Demjanjuk i gang



 De amerikanske myndigheder er ved at udlevere den tidligere nazistiske kz-lejrvagt John Demjanjuk, som skulle være på vej til Tyskland. 
 Den 89-årige John Demjanjuk er ifølge oplysningerne blevet hentet i sit hjem i Cincinnati og bragt til en lufthavn. Det skriver avisen Plain Dealer i Cleveland, Ohio. 
 Demjanjuk, der menes at være identisk med en kz-lejrchef med øgenavnet "Ivan den Grusomme", vil ifølge oplysningerne blive udleveret til de tyske myndigheder i München.  
 Udleveringen blev udsat, efter at Demjanjuk og hans familie havde appelleret til forskellige retsinstanser i USA. 
 Demjanjuk ændrede sit navn fra Ivan til John, da han immigrerede til USA i 1952. Han formodes at være ansvarlig for mord på flere tusinde jøder i kz-lejren Sobibor i det nuværende Polen. I Tyskland vil han blive retsforfulgt for drab på 29.000 jøder.
 John Demjanjuk, der arbejdede i bilindustrien i USA indtil sin pensionering, blev i 2008 frataget sit amerikanske statsborgerskab. Samtidig indledte amerikanske embedsmænd udleveringsprocessen. 
