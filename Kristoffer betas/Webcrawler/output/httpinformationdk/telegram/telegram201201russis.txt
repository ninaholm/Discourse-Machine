Russisk Mars-sonde røg i Stillehavet
Ruslands rumeksperter siger, at rester af en defekt Mars-sonde er faldet i Stillehavet søndag aften.


 Resterne af en ødelagt russisk rumsonde er faldet ned Stillehavet søndag aften. Den skulle have været til Mars, men som aldrig kom ud af Jordens atmosfære,
Det siger Aleksej Solotukhin, talsmand for det russiske rumfartsorganisation Roskosmos.
- Ifølge oplysninger fra vort kontrolrum er dele af sonden faldet i Stillehavet klokken kvart i syv søndag aften, siger han til det russiske nyhedsbureau Interfax.
Tidligere søndag regnede Roskosmos med, at resterne af sonden kaldet Phobos-Grunt ville skvatte ned i Atlanterhavet ud for Argentina eller måske slå ned i Argentina syd for hovedstaden Buenos Aires.
Lørdag formodede Roskosmos, at resterne af den 13,5 ton tunge sonde ville slå ned i Stillehavet ud for Chile. En tredje prognose fra sidste uge lød på Det Indiske Ocean.
Phobos-Grunt blev opsendt den 9. november i fjor, men blev hængende i Jordens atmosfære. Den skulle have hentet støv på Mars-månen Phobos.
Ifølge Roskosmos er det mellem 20 og 30 vragdele, der skulle have ramt Jorden. Totalt vejer de op til 200 kilo.
