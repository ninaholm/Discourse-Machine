Amerikanere byder på Volvo



 En investorgruppe med amerikanere i spidsen vil afgive et bud på den svenske bilfabrik Volvo, som ejes af Ford.
 Det skriver avisen Dagens Näringsliv lørdag.
 Budet, som kommer på bordet i næste uge, vil trumfe det bud, som det kinesiske selskab Geely Holding Group allerede har givet.
 Det amerikanske konsortium, der kalder sig Crown, ledes af den tidligere direktør for Ford Michael Dingman. Investorgruppen har deltagelse af svenske investorer, skriver avisen.
 Ford har tidligere signaleret, at det foretrækker at sælge det tabsgivende Volvo til Geely. Ifølge svenske og internationale medier er det kinesiske bud på mellem 2 og 2,5 milliarder dollar. (10 og 12,5 milliarder kroner)
