Centralbank advarer: risiko for recession
Den Europæiske Centralbank, ECB tror, at der er 50 procent risiko for endnu en økonomisk recession i Europa.


 Sandsynligheden for en ny økonomisk recession i Europa er steget til over 50 procent.
Det fastslår Yves Mersch, der er bestyrelsesmedlem for ECB, Den Europæiske Centralbank, torsdag.
- For blot få måneder siden mente vi, at sandsynligheden for en recession var under 10 procent. Men nu mener vi, at risikoner er steget til over 50 procent, siger Yves Mersch til radiostationen RTL.
Udtalelsen kommer kun få timer efter, at ECB overraskende sænkede renten med et kvart procentpoint til 1,25.
- Vi har set gennem de seneste uger og måneder, at økonomien er i frit fald, siger Yves Mersch, der også er centralbankchef i Luxembourg.
En recession er defineret som negativ vækst i to på hinanden følgende måneder.
Yves Mersh siger, at markedet i øjeblikket ikke tror på nogen eller noget, og at frygten nu er så stor, at ingen køber noget, heller ikke statsobligationer.
Tidligere torsdag sagde ECB's nye chef, italieneren Mario Draghi, at eurolandene kan være på vej ind i en "mild recession".
