Amerikanske familier ser dystert på fremtiden
Tilliden til fremtidens økonomi er faldet dramatisk i USA i december i forhold til november, viser nye tal.


 Amerikanske forbrugere tiltro til deres egen økonomi faldt stort i løbet af december set i forhold til de foregående måneder.
Det viser nye tal fra industriorganisationen The Conference Board, som hver måned måler amerikanernes velvilje til at bruge penge på forbrug.
Consumer Confidence-indekset faldt fra 71,5 i november til 65,1 i december. Det er det lavets tal i fire måneder.
Analytikere havde ventet, at indekset ville ligge over 70.
Forbrugerindekset er en vigtig strømpil for udviklingen i den amerikanske økonomi.
- Det pludselige kovending blandt forbrugerne skyldes højst sandsynligvis usikkerhed omkrig den såkaldte finansielle afgrund, siger Lynn Franco.
Den finansielle afgrund truer, når en række skattestigninger og offentlige nedskæringer pr. automatik træder i kraft fra nytår, hvis ikke der opnås et politisk kompromis om at nedbringe USA's kæmpemæssige budgetunderskud inden da.
Økonomer regner med, at det spæde opsving i amerikansk økonomi i givet fald vil blive vendt til økonomisk recession.
Ledende politikere er torsdag på vej til Washington for at gøre et sidste forsøg på at afværge den såkaldte finansielle afgrund.
