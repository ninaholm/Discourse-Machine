Problemfamilie får ny bolig i dag
Den familie, der i længere tid har chikaneret de andre beboere i en boligblok i Helsingør, bliver tilbudt en ny bolig i dag.


 Helsingør Kommune regner med at kunne tilbyde den terroriserende familien fra boligblokken på Belvederevej en ny bolig i løbet af i dag. Det skriver berlingske.dk.
- Jeg tror, vi har fundet en løsning om et par timer, siger borgmester Per Tærsbøl (K).
 Hos boligselskabet Lejerbo bekræfter man også, at kommunen er tæt på at have fundet en anden bolig til familien.
 Borgmesteren vil endnu ikke fortælle, hvor familien skal flytte hen, hvis den tager imod tilbuddet. Kommunen kan ikke tvinge familien til at flytte.
