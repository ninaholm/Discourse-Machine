Militante sætter ild til Nato-lastbiler



 Talibanoprørere i Pakistan satte i dag atter ild til en kolonne med Nato-lastbiler, som fragter forsyninger til udenlandske soldater i Afghanistan.
 Det sagde en talsmand for det lokale politi i Pakistan, Anwar Zeb, til det franske nyhedsbureau AFP. Bevæbnede militante satte ild til yderligere 50 Nato-lastbiler, sagde Zeb.
 Han tilføjede, at dagens angreb svarede til et angreb søndag med 65 Nato-lastbiler. Angrebet i går fandt sted ved en terminal uden for byen Peshawar i det nordvestlige Pakistan, hvor cirka 250 militante afvæbnede 10 sikkerhedsvagter, før de overhældte lastbilerne med petroleum og satte ild til dem. En af vagterne blev dræbt af skud.
 Langt de fleste af forsyningerne til USA's og Natos styrker i Afghanistan bliver fragtet via Pakistan.

