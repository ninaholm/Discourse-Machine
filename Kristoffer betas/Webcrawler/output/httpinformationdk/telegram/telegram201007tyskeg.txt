Tyske gidsler er løsladt i Darfur
To tyske hjælpearbejdere, der blev taget som gidsler i juni i Sudan, er frigivet, meddeler Tysklands regering.


 To tyske nødhjælpsarbejde er løsladt af deres gidseltagere i Darfur-regionen i Sudan.
Det meddeler Guido Westerwelle, Tysklands udenrigsminister.
- Jeg er meget glad og lettet, siger han.
Hjælpearbejderne blev bortført den 22. juni i byen Nyala.
Tysklands udenrigsministerium siger, at de stadig befinder sig i byen, og at de har mødtes med Røde Kors-repræsentanter og også talt med den tyske ambassadør.
 I løbet af nogle dage er det meningen, at nødhjælpsarbejderne skal til Sudans hovedstad, Khartoum.
