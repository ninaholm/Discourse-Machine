Partierne lader idrætten vinde i Lotto



 Politikerne vil sikre, at de frivillige organisationer bliver vinderne af spillelysten i Danmark. Samtidig vil de rydde op i det grå spillemarked på nettet gennem licenser og afgifter for poker og andre spil.
Alle partier minus Enhedslisten har indgået en aftale om yderligere liberalisering af spillemarkedet. Aftalen skal i 2012 skaffe 1,7 milliarder kroner til frivilligt arbejde og andre gode formål.
Lotto forbliver under et statsmonopol, oplyser skatteminister Kristian Jensen (V).
Danske Spil, som står for tipskampe og lotto, har over en årrække mistet indtægter til firmaer i udlandet, så der har været mindre at give til de velgørende formål.
Idrætsorganisationer er det absolut største modtagere af tips- og lottomidler. Men modtagerne er også børnehaver, Amnesty International og projekter inden for sundhed og forskning.
