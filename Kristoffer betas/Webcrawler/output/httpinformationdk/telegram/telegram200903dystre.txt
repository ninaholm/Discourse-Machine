Dystre tal for finsk økonomi



 Dystre prognoser om økonomien kommer fra stribevis af lande verden over. I dag kom en ny dyster oversigt om finsk økonomi.
 Tapiola Bank, en af de største banker i Finland, spår, at det finske bruttonationalprodukt, BNP, falder med hele fire procent i år, og at arbejdsløsheden når op på 9,2 procent.
 Det økonomiske forskningsinstitut Pellervo, PTT, regner med, at BNP går ned med mindst 3,5 procent og en arbejdsløshed 8,1 procent i år og 9,6 procent i 2010.
 Begge prognoser forventer, at den finske økonomi også vil skrumpe næste år et sted mellem 0,5 og 1,1 procent.

