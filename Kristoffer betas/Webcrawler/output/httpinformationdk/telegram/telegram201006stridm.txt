Strid om moské i New York nær Ground Zero
Nogle newyorkere er gået imod beslutning om at bygge en moské tæt på Ground Zero.


 Planer om at bygge en moské nær Ground Zero i New York har udløst en voldsom diskussion i den amerikanske storby næsten 10 år efter muslimske ekstremisters terrorangreb på World Trade Center. 
Cordoba House moskeen, som er en del af et muslimsk center, der skal bygges to gader fra det sted, hvor de to tårne stod, blev godkendt af et lokalt byråd i maj. 
Men mange newyorkere er gået imod beslutningen og siger, at det ville være upassende at bygge en moské så tæt på det sted, hvor næsten 3000 mennesker blev slået ihjel.
Centeret er et initiativ fra Cordoba-gruppen, som har til formål at skabe bedre forbindelser mellem muslimer og Vesten. 
Striden knytter an til en bredere diskussion om, hvad er skal ske med Ground Zero. 
- Stedets fremtid og betydning er stadig meget omstridt, siger Rosemary R. Hicks fra Columbia Universitet, hvor hun forsker i muslimer i USA.

