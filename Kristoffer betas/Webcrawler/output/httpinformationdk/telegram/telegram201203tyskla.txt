Tysklands økonomi tabte dynamik i marts
Optimismen i det tyske erhvervsliv steg også i marts, men ikke så stærkt, viser Ifo-indekset.


  Optimismen i det tyske erhvervsliv er taget markant til i de seneste måneder og steg også i marts, men ikke så stærkt. Nye data tyder på, at Europas største økonomi er ved at miste noget af dens momentum.
De seneste tal fra det nøje overvågede Ifo-indeks viser en stigning til 109,8 point i marts fra 109,7 point i februar. Det var en større stigning end ventet, da en meningsmåling mellem en række økonomer foretaget af Dow Jones Newswires tydede på, at de fleste ikke havde forventninger om en stigning overhovedet.
Det er femte måned i træk, at barometeret er steget, og det står nu på det højeste niveau siden juli 2011.
Men lederen af Ifo-instituttet, økonomen Hans-Werner Sinn, siger, at de nye tal viser, at "den tyske økonomi taber en del af dens momentum".
- Forbedringerne i forventningerne var mindre, og der skete ikke en bedring i erhvervslivets situation, siger Sinn.
Ifo's hovedindeks er baseret på virksomhedernes vurderinger af deres nuværende situation og perspektiverne for de kommende seks måneder.
