Verden har kun få rygeregler



 Rygeregler er efterhånden udbredt de fleste steder i den vestlige verden, men globalt set er de en undtagelse.
 WHO, Verdens Sundheds Organisation, siger i en ny rapport - Global Tobaks Epidemi - at over 94 procent af verdens befolkning ikke er beskyttet af love på rygeområdet.
 Samtidig siger WHO, at rygepolitik er afgørende for at reducere antallet af dødsfald på grund af passiv rygning. 
 Ifølge WHO dør 600.000 mennesker hvert år af passiv rygning, mens flere end fem millioner rygere hvert år dør af deres last.
 Efter WHO's beregninger sker der dog fremskridt. I 2008 blev der indført rygeregler, som dækker 2,3 procent af verdens befolkning, svarende til 154 millioner mennesker.
 Inden for de seneste fire årtier er antallet af dødsfald på grund af rygning faldet i den mere velhavende del af verden, hvor der er rygeregler. Det gælder USA, Japan og Vesteuropa.
 Men samtidig er antallet af dødsfald steget i ulandene.
