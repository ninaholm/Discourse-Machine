S vil med på Venstres bandetogt



 Venstre møder tilslutning fra Socialdemokraterne til den bandepakke, som partiet tirsdag har fremlagt. Venstre vil blandt andet skærpe straffene markant for at komme den omfattende banderelaterede kriminalitet i København til livs. Et tiltag, som Socialdemokraterne er enig i.
 - Vi bliver nødt til at skride hårdt ind. Vi er helt parat til at kigge på det, som Venstre nu forslår. Vi synes, det har været noget sløvt med de to konservative justitsministre, og vi er parat til at gøre det, der er nødvendigt for at stoppe det her voldsorgie, siger partiets formand, Helle Thorning-Schmidt, til TV2 News.
 Socialdemokraterne mener ikke, at hårdere straffe alene hjælper, og derfor synes partiet, det er nødvendigt at se nærmere på både forebyggelse og integration, da regeringen indsats på området "har slået fuldstændig fejl".
 - De har haft mulighed for i syv år at vise, hvad de kunne. Og det her er resultatet. Jeg tror i hvert fald ikke, at borgerne føler sig mere trygge nu, end de gjorde før i tiden, siger Helle Thorning-Schmidt.

