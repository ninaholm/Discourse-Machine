OVERBLIK: Egypten fra Mubaraks fald til Sisis sejr
Hærchefen, som er i dag er præsident, fuldender med parlamentsvalget sin køreplan.


 Hærchefen, som er i dag er Egyptens præsident, Abdel Fattah al-Sisi, fuldender med parlamentsvalget fra lørdag og to måneder frem den køreplan, han lagde for landet efter militærkuppet i 2013.
Her er en tidslinje over de vigtigste begivenheder fra det forhenværende styre med præsident Hosni Mubarak til i dag:

* Februar 2011: Millioner går på gaden gaden i Kairo og andre større byer og kræver præsident Hosni Mubaraks afgang.
* Efter 18 dages protester trækker præsidenten sig. Han overlader ledelsen af landet til et militærråd.
* Juni 2012: Det Muslimske Broderskabs kandidat til præsidentvalget, Mohammed Mursi, vinder præsidentposten. Senere afsætter Morsi hærlederen og erstatter ham med general Abdel Fattah al-Sisi
* Juni 2012: En forfatningsdomstol opløser parlamentet, da valgloven erklæres i strid med forfatningen.
* November 2012: Mohamed Mursi udsender et præsidentielt dekret, der giver ham vidtrækkende beføjelser.
* Juli 2013: General al-Sisi afsætter Mohammed Mursi som præsident og suspenderer den forfatning, som Morsi har fået vedtaget.
* Januar 2014: En ny forfatning vedtages med 98 procent af stemmerne, der styrker hærens position.
* Juni 2014: Sisi vinder præsidentvalget med 97 procent af stemmerne.
Kilder: Al-Jazeera, BBC og AFP
