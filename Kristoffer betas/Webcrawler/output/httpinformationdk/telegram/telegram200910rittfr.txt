Ritt i frontal-angreb på Thorning-Schmidt



 I en ny bog sætter Ritt Bjerregaard (S) spørgsmålstegn ved partilederen Helle Thorning-Schmidts evner som leder. Bjerregaard tvivlede fra starten på Thorning-Schmidts evner, og ifølge Bjerregaard viste det sig hurtigt, at tvivlen var berettiget.
 I bogen kalder Ritt Bjerregaard det absurd, at Thorning-Schmidt efter valgnederlaget i 2007 fremstillede resultatet som en delvis sejr. Overborgmesteren angriber også den nuværende socialdemokratiske ledelse for at have begået en stor fejl ved at lægge sit tæt op af den borgerlige regering på en række centrale punkter.
 Til TV2 Nyhederne afviser Ritt Bjerregaard, at kritikken er personlig rettet mod Helle Thorning-Schmidt. I bogen har hun forsøgt at se socialdemokratisk politik i et større perspektiv, siger hun.
 Helle Thorning-Schmidt ønsker ikke selv at kommentere angrebet, men politisk ordfører Henrik Sass Larsen beskriver over for Ritzau Ritt Bjerregaards angreb på følgende måde:
 - Der er, som det plejer at være. Sådan er Ritt.
