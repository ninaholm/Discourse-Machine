Motiv kan være udsendelse til Irak



 Motivet for skudepisoden på militærbasen Ford Hood i Texas, hvor foreløbig 13 personer, inklusive den ene gerningsmand, er blevet dræbt, kan tilsyneladende have været Nidal Malik Hasans forestående udsending til Irak. Militærpsykiateren havde nemlig givet udtryk for, at han ikke ville afsted.
 - Jeg ved, at han skulle have fortalt folk, at han var ked af at skulle afsted (til Irak), siger Texas-senator Kay Bailey Hutchison til nyhedsbureauet Reuters.
 Ifølge Nidal Malik Hasans fætter Nader Hasan, blev militærpsykiateren chikaneret på grund af sin "mellemøstlige etnicitet" af sine militære kolleger. 
 - Han oplevede noget chikane fra hans militære kolleger, siger Nader Hasan til Fox News.
 - Han havde hyret en advokat til at prøve at få løst problemerne, tilbagebetale staten, for at blive løst af sin kontrakt med militæret, siger Nader Hasan.
 Nidal Malik Hasan er opvokset i USA, hvor han blandt andet har studeret på universitetet Virginia Tech. Hans familie har jordanske rødder.
 Fætteren har overfor Fox New afvist, at Nidal Malik Hasan skulle have haft en voldelig personlighed.
 - Han var end ikke typen, der nød at gå ud på skydebanen, du ved, dette var ikke en fyr med sådan en tankegang, siger Nader Hasan.
 - Det eneste vi kan flette sammen er, at han lige havde fået nys om sin udsendelse, siger fætteren.
