Flere prøver til folkeskoleelever



 Når folkeskoleeleverne skal igennem de sidste prøvelser i deres første skoletid, bliver det nu med flere afgangsprøver. Som en del af regeringens handlingsplan for at styrke børn og unges praktiske, musiske og kunstneriske færdigheder, skal eleverne nu også til en afsluttende prøve i valgfagene musik, billedkunst og det nye valgfag "håndværk og design". Den nye prøveordning er et for søg, der løber fra 2009 til 2011.
 - Vi har allerede styrket de boglige fag. Nu er turen kommet til de praktiske, musiske og kunstneriske fag, som er mindst lige så vigtige. Det er dannelsesfag, der udvikler elevernes kulturelle forståelse, motoriske evner og øje og for detaljen, siger undervisningsminister Bertel Haarder (V). 
 Han peger samtidig på, at danske unge er eftertragtede i verden netop på grund af deres kreativitet og selvstændige arbejdsmetoder. 
