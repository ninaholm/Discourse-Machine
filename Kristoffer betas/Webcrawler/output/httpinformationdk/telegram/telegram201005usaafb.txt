USA afblæser advarsel mod tsunami
Et skælv på 7,2 udløste tsunamivarsel ved øen Vanuatu i Stillehavet.


 Et skælv, der er målt til 7,2, ramte torsdag et område i Stillehavet tæt på øen Vanuatu og udløste tsunamivarsler for nærliggende øer. Advarslerne blev senere afblæst. 
Stillehavets Tsunami-varslingscenter i USA, der advarede om en mulig tsunami på Salomonøerne, Vanuatu og Ny Caledonien, oplyste, at skælvet fandt sted i 36 kilometers dybde omkring 244 kilometer nordvest for Santo i Vanuatu. Det skete klokken 4.14 fredag lokal tid (klokken 19.14 torsdag dansk tid). 
 Et skælv af denne styrke har potentiale til at skabe en ødelæggende tsunami.
