FAKTA: Tre tal der siger noget om arbejdsmarkedet
Danmarks Statistik leverer tre nøgletal, der hver for sig siger noget om, hvordan arbejdsmarkedet ser ud.


 Bruttoledigheden steg med 100 fuldtidspersoner i december, hvilket betyder en uændret ledighedsprocent på 4,5 procent, oplyser Danmarks Statistik.
Hvis man vil vide noget om, hvordan arbejdsmarkedet i Danmark har det, er der tre tal, der er gode at kende:
Ledigheden:
* Opgøres hver måned på baggrund af antallet af dagpengemodtagere og kontanthjælpsmodtagere.
* Nettoledigheden medtager ikke de aktiverede ledige, der skønnes at være jobparate. Det gør bruttoledigheden til gengæld.
Beskæftigelsen:

* Et forsøg på at lave en parallel til det såkaldte kongetal, som kendes fra amerikansk økonomi.
* Laves på baggrund af indberetninger til Skat, og alle lønmodtagere i danske virksomheder tælles med uanset timetal. Det samme gør danskere med bopæl uden for landet.

Arbejdskraftundersøgelsen:
* Arbejdskraftundersøgelsen er en spørgeskemaundersøgelse, der omfatter 22.000 personer hvert kvartal.
* Den opgør både ledighed, arbejdsstyrke og beskæftigelse efter nogle EU-definitioner, der gør det muligt at sammenligne landene på tværs.
* Den kan også bruges til at belyse de ledige, der ikke får dagpenge eller kontanthjælp, og den kan anvendes til at vurdere ungdomsledigheden.

Kilde: Danmarks Statistik

