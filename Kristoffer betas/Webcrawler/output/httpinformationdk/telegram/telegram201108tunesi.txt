Tunesiske soldater i skudkamp med libyere
Tunesisk militær har været involveret i hårde kampe med gruppe fra Libyen.


 Enheder fra Tunesiens væbnede styrker udkæmpede kampe natten igennem med en bevæbnet gruppe i den sydvestlige del af landet nær den libyske og algeriske grænse, oplyser militære kilder i Tunis.
Kilder i militæret siger, at den væbnede gruppe bestod af libyere.
Ifølge de tunesiske kilder havde gruppen fra Libyen køretøjer med våben, som var blevet beslaglagt i ørkenen.
Kampe brød ud fredag aften og fortsatte lørdag. Ingen tunesiske soldater kom noget til, og der er usikkerhed om, hvorvidt den bevæbnede gruppe led tab.
Øjenvidner siger, at libyerne havde mellem fem og otte køretøjer til deres rådighed.
En regeringskilde oplyser samtidig, at en tunesisk militærhelikopter styrtede ned lørdag nær den libyske grænse. Besætningen på to mand blev dræbt. Regeringen siger, at en teknisk forårsagede styrtet.
Nedstyrtningen skete ved Rbayh, 30 kilometer fra Ben Guerdane, hvor det tunesiske militær har styrket dets tilstedeværelse på grund af det store antal flygtninge, der strømmer til landet Libyen.
Ifølge oplysninger fra det statslige nyhedsbureau TAP kom over 2.000 mennesker ind over den tunesiske grænse ved Dehiba torsdag og fredag.
