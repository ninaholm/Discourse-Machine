Konstituering vælter V-borgmester på Samsø



 Med blandt andre Socialdemokraterne og SF i ryggen har den konservative spidskandidat på Samsø, Jørn C. Nissen, væltet den hidtidige Venstreborgmester, Carsten Bruun.
 Carsten Bruun blev ellers udråbt til sejrherre på valgnatten som spidskandidat for det største parti i kommunalbestyrelsen med fem mandater.
 Men fælles front med S, SF og Fælleslisten sikrede seks af kommunalbestyrelsens 11 mandater bag Jørn C. Nissen. 
 - Vi er fra starten gået efter borgmesterposten. Venstre har ikke været interesseret i at forhandle, så nu går vi uden om dem, siger Jørn Nissen til Danske Kommuner.
