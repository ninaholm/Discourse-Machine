Rusland vil ikke skære i sit atomarsenal



 Rusland vil ikke reducerer sit arsenal af atomvåben, før det står klart, hvilke planer USA har med sit planlagte raketforsvar i Europa.
 Det siger den russiske generalstabschef, Nikolaj Makarov, i dag i Moskva.
 Den amerikanske præsident, Barack Obama, har talt for nedskæringer i verdens atomarsenaler med henblik på helt at afskaffe atomvåben.
 Den russiske ledelse er stærkt imod USA's europæiske raketforsvar, der skal stilles op i Polen og Tjekkiet. Kreml ser systemet som rettet mod Rusland. USA siger, systemet er rettet mod eventuelle atomangreb fra Iran og andre vestfjendtlige lande.
