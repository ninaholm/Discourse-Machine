Arbejdsløsheden vokser hurtigt i Sverige



 Antallet af arbejdsløse vokser hurtigere end ventet i Sverige, og krisen rammer mænd og unge hårdest. Det viser en ny opgørelse fra SCB Statiska Centralbyrån, der svarer til Danmarks Statistik.
 I februar var 387.000 svenske uden arbejde svarende til 8 procent. I samme periode i fjor var 6,1 procent uden arbejde. 
 Økonomer og den borgerlige regering har ventet, at arbejdsløsheden ville blive 7,2 procent i februar. Flere økonomer taler nu om, at arbejdsløsheden kan nå helt op på over 10 procent i år, og det er én procent flere end tidligere forventet.
 Arbejdsmarkedsminister Sven Otte Littorin erkender, at tallene er endnu værre end ventet og forudser, at der ikke kommer nogen vending til det bedre før i 2011.
 Det er især ansatte i industrien og i eksporterhverv, der får en fyreseddel.
