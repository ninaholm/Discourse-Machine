To Betty Nansen-stykker i tysk fortolkning



 To af Betty Nansen Teatrets forestillinger fra de seneste sæsoner er blevet udvalgt til festivalen Find  (Festival of International New Drama) på én af Tysklands førende teaterscener, Schaubühne i Berlin.
 "Om et øjeblik" og "Ekstrem" er begge skrevet af dramatikeren Peter Asmussen, og de blev vist på Betty Nansens anneksscene, Edison.
 De to stykker præsenteres på søndag på scenen i Berlin, og rollerne gengives af tyske skuespillere.
 - Lidt populært udtrykt kan præsentationen også fungere som en slags salgsfremstød på det tyske marked, siger Mette Wolf Iversen, dramaturg og udviklingschef på Betty Nansen Teatret.
 Det københavnske teater har ikke noget formelt samarbejde med Schaubühne, men de to scener er gensidigt meget opmærksomme på, hvad der sker på deres scener.
 - Derfor er det slet ikke utænkeligt, at publikum en dag kan opleve de to stykker i Berlin, vurderer Mette Wolf Iversen. 
