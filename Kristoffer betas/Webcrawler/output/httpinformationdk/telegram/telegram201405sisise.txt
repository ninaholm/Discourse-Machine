Sisi sejrer stort i Egypten
Storfavoritten til Egyptens præsidentvalg vinder 96 procent af egypternes stemmer.


 Egyptens tidligere hærchef Abdel Fattah al-Sisi kan med stor sikkerhed kalde sig landets næste præsident.
Det står klart, efter at valget blev udvidet med en ekstra dag - onsdag - med håbet om, at det folkelige mandatet ville blive større.
Hele 96 procent - mindst 21 millioner egyptere - valgte at sætte deres kryds ved Sisi, rapporterer egyptisk stats-tv torsdag eftermiddag. Få stemmer mangler dog fortsat at blive talt, lyder det.
Sisis eneste modkandidat, den venstreorienterede Hamdeen Sabahi, har fået mindre end fire procent af stemmerne, mens de resterende stemmer er kendt ugyldige.
- Jeg accepterer mit nederlag og respekterer folkets valg, siger Sabahi ved et pressemøde.
Et hold observatører fra EU sagde tidligere torsdag, at valget er gennemført i overensstemmelse med loven.
I tiden frem mod valget - og i de tre dage, det stod på, har både private og statsstyrede medier presset egypterne for at få dem til at stemme.
Sisi havde sagt, at målsætningen var, at mindst 40 millioner af landets næsten 54 millioner stemmeberettigede burde deltage i valget, men umiddelbart tegner det til, at blot 25 millioner valgte at stemme. Det svarer til 47 procent.
Til sammenligning stemte 52 procent i 2012, da Mohammed Mursi vandt præsidentvalget i 2012.
Mursi blev afsat af militæret den 3. juli 2013 af militæret, hvis hærchef dengang var Sisi.
