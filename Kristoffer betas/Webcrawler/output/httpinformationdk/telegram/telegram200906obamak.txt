Obama kalder klimapakke "historisk"



 Præsident Barack Obama sagde i dag, at en epokegørende lovpakke om ren energi, der om få dage skal til afstemning i Kongressen, vil gøre USA til en spydspids i den globale økonomi i dette århundrede.
 Med henvisning til en "historisk" lovpakke, som Repræsentanternes Hus er ved at forberede, og som vil ændre den måde, hvorpå USA producerer og forbruger energi, talte Obama om en "en forvandling til ren energi". Forvandlingen vil reducere afhængigheden af olie udefra og bekæmpe CO2-forureningen. 
 - Vi ved alle, hvorfor det er så vigtigt. Den nation, der fører an i udviklingen af en økonomi med ren energ,i vil være den nation, som fører an i den globale økonomi i det 21. århundrede. sagde Obama på en pressekonference i Det Hvide Hus. 
 Lovpakken vil gøre det tillokkende at anvende vindenergi, solenergi og andre vedvarende energikilder, samtidig med, at skal dæmme op for energispild, blandt andet med "effektive vinduer" i folks boliger. 
 Demokraterne i Repræsentanternes Hus håber, at en debat og en afstemning om klimapakken vil finde sted fredag, men der er fortsat vanskelige politiske forhandlinger i gang med repræsentanter fra en del landbrugsstater. 
