Børsnoteringer hev aktiehandel mod rekord
Aktiehandlen på fondsbørsen i København nåede i marts sit højeste niveau siden januar 2006.


Aktiehandlen satte rekord i marts. Dagligt blev der handlet aktier for 7,2 milliarder kroner, og det er det højeste niveau siden januar 2006, oplyser selskabet bag den danske fondsbørs, Nasdaq OMX København.Der var især meget stor interesse for månedens to børsnoteringer, rengøringskoncernen ISS og brændstofleverandøren til shippingindustrien, OW Bunker.- Vi har alle en aktie i et aktivt og effektivt dansk børsmarked. Aktiemarkedet er et helt unikt tandhjul i samfundsøkonomien, der på den ene side sikrer hr. og fru Danmark muligheden for at tage del i dansk erhvervslivs succes.- Og på den anden side gør det muligt for danske selskaber at tiltrække langsigtede investeringer, siger den administrerende direktør for Nasdaq OMX København, Bjørn Sibbern, i en pressemeddelelse.Det har også været med til at sende handlen i vejret, at aktionærerne og investorerne fået flere penge mellem hænderne, fordi de har fået udbetalt udbytte fra selskaberne.Ser man i forhold til marts sidste år er der tale om en stigning på 137 procent.I 2006 var det med til at give aktiehandlen rekord, at kapitalfonden NTC købte 88 procent af aktierne i TDC, og det løftede omsætningen på børsen markant.- Både de succesfulde børsnoteringer og de store aktieemissioner og aktiesalg dokumenterer, at der er en appetit på aktier som investeringsform.- Det er ikke kun en gevinst for det danske aktiemarked, men kan på længere sigt også gavne dansk økonomi, hvis flere små og mellemstore virksomheder kunne tage del i aktiefesten, siger Bjørn Sibbern.ritzau/
