Ny teori om Alzheimer



 Amerikanske forskere lancerede onsdag en ny teori om, hvordan Alzheimers sygdom dræber hjerneceller. Teorien kan åbne nye perspektiver for udforskningen af den fatale sygdom, som ødelægger hjernen.
 Forskerne mener, at en kemisk mekanisme naturligt fjerner uønskede hjerneceller i den tidlige hjerneudvikling, og at denne på en eller anden måde træder i kraft igen i Alzheimers sygdom.
 - Nøglekomponenter, som vi fokuserer på, kaldes APP, siger Marc Tessier-Lavigne, der er vicepræsident for udforskningen af medicin i det amerikanske bioteknologiske selskab Genentech Inc. 
 Rapporten om deres undersøgelser, der offentliggøres i tidsskriftet Nature, siger, at proteinet APP, som er en central byggesten i Alzheimer, er den drivende kraft i sygdommen.
 Opdagelsen kan give vigtige praj om en potentiel behandling af Alzheimer, der er en sygdom, som fører til tab af hukommelse, og som bliver værre med tiden.
