Hårde kampe fortsætter i Elfenbenskysten
Urolighederne i Elfenbenskysten er langt fra ovre. Onsdag blev der udkæmpet hårde slag i byen Abidjan.


 Onsdag blev der udkæmpet voldsomme kampe flere steder i Elfenbenskystens største by, Abidjan.
Den nye regeringshær, der bragte Alassane Ouattara til magten, angreb en tidligere allieret milits samt grupper loyale overfor den tidligere præsident Laurent Gbagbo.
Det skulle angiveligt være de alvorligste uroligheder siden Laurent Gbagbo blev anholdt i sidste uge efter en omkring seks måneders lang kamp mod rivalen Alassane Ouattara, der ifølge valgkommissionen vandt præsidentvalget i efteråret.
Det er helt præcist ni dage siden, at magten blev overdraget til den internationalt anerkendte Ouattara.
 Onsdagens kampe bragte håbet tilbage i landet om en snarlig og ikke mindst hurtig genoprettelse af sikkerhed og stabilitet i den vestafrikanske stat efter de mange blodige opgør, præsidentvalget førte med sig.
Omkring én million mennesker er fordrevet som følge af konflikten i Elfenbenskysten, og manglen på fødevarer er stadig enorm på grund af den langvarige politiske konflikt.
