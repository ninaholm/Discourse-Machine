Langballe til angreb på muslimske fædre



 Folketingsmedlem Jesper Langballe kommer nu - stik imod ledelsen i sit parti, Dansk Folkeparti, med et opsigtvækkende forsvar for Trykkefrihedsselskabets formand, Lars Hedegaard. Før jul sagde Hedegaard, at muslimske fædre voldtager deres døtre.
I et debatindlæg i Berlingske Tidende lørdag skriver Jesper Langballe, at Lars Hedegaard ganske vist tog en smule fejl i sin karakteristik af de muslimske fædre. For virkeligheden er langt værre. 
 - Selvfølgelig skulle Lars Hedegaard ikke have sagt, at der er muslimske fædre, der voldtager deres døtre, når sandheden i stedet synes at være, at de nøjes med at slå døtrene ihjel (de såkaldte æresdrab) - og i øvrigt vender det blinde øje til onklernes voldtægt, skriver Jesper Langballe i avisen.
 Leder af Dansk Folkeparti Pia Kjærsgaard har tidligere på måneden sagt, at hun ikke ville have udtrykt sig på samme måde som Lars Hedegaard. Hun har dog ikke ville gå i rette med sin partifælle Søren Krarup, som gav Hedegaard "fuldstændig ret".
