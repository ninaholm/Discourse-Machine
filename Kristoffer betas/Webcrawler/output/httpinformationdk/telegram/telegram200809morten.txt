Morten Lund bedyrede sin uskyld



 Morten Lund, der ejede den lukkede Nyhedsavisen, har de senere dage været et offer for "journalisternes lyst til at slagte ham".
 Det sagde han, da han lørdag kl. 16 gik på scenen ved iværksættermessen Iværk08 i Forum i København.
 - Jeg har kæmpet til sidste blodsdråbe for, at alle kunne få deres penge, og jeg har ikke modtaget penge udenom systemet, sagde han.
 Medierne har de senere dage skrevet om et forsøg på at indgå en hemmelig aftale mellem Morten Lund og Nyhedsavisens konkurrent, britiske Mecom, som skulle gå ud på, at Morten Lund skulle have 139 millioner kroner for at lukke Nyhedsavisen.
 Men det er altså ifølge Morten Lund 100 procent forkert, at han prøvede at lave en hemmelig aftale for selv at score kassen på at Nyhedsavisen lukkede. Den version er ifølge Morten Lund et produkt af "journalisters lyst til at slagte mig". Morten Lund bekræftede, at der rent faktisk eksisterede et forslag til en aftale, der havde til formål at redde Nyhedsavisen, så man kunne foretagerne solvent lukning.
 Kontraktoplægget var et forsøg på "at få nogle mennesker til at forhandle", forklarede han.

