Bill Clinton på vej til Haiti



 USA's tidligere præsident Bill Clinton, der i dag er FN's særlige Haiti-udsending, siger, at han vil rejse til det jordskælvsramte land mandag for at aflevere nødhjælp og mødes med ledere og overlevende.
- Som FN's særlige udsending for Haiti, føler jeg en dyb forpligtelse over for det haitianske folk til at besøge landet og mødes med præsident Préval for at sikre, at vores respons fortsætter med at være koordineret og effektiv, siger Clinton.
Den tidligere præsident skal "levere nødhjælpsforsyninger, heriblandt vand, mad, medicin, soldrevne lommelygter, bærbare radioer og generatorer".
Han skal også mødes med medlemmer af den haitianske regering og verdenssamfundet for at diskutere den fremtidige strategi for nødhjælpsindsatsen.
