Assange må vente på dom i uger
Dommere ventes at udsætte afgørelse om Julian Assanges skæbne i flere uger.


 De svenske myndigheder kæmper for at få udleveret den voldtægtsanklagede grundlægger af Wikileaks, Julian Assange, fra Storbritannien til afhøring i Sverige.
Og ved den sidste appelinstans ved en britisk ret ved hviler Assanges sag nu kun på et argument om, at den svenske statsanklagemyndighed, der gav ordre til hans anholdelse i december 2010, ikke havde den juridiske bemyndigelse til det.
Assanges advokat, Dinah Rose, hævder, at en udlevering af hendes klient således bryder med 1500 år gamle juridiske principper.
Clare Montgomery, den britiske advokat, som repræsenterer de svenske myndigheder i retssagen, afviste dog de påstande i retten.
På sagens anden og sidste dag henviste hun i et forsvar for de svenske myndigheders fremgangsmåde til retssystemerne i Danmark, Frankrig og Holland.
 Dommerne ventes at udsætte deres afgørelse om Assanges skæbne i flere uger.
Der var igen en stor gruppe tilhørere i retssalen for at støtte den 40-årige australier, som nægter sig skyldig i alle anklager og mener, at de er politisk motiveret.
De har, siger han, forbindelse til WikiLeaks' offentliggørelse af de mange hemmelige dokumenter om blandt andet USA's krigsførelse i Irak og Afghanistan.
Assange har været løsladt mod kaution i en stor del af det seneste år, men der har været en række strenge betingelser til løsladelsen.
Han har i praksis levet under husarrest i en af sine tilhængeres ejendomme i det østlige England.
Assange offentliggjorde i forrige uge planer om at lancere et tv-program.
