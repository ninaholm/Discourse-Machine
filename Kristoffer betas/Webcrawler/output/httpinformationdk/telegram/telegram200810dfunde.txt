DF vil undersøge FET's fodfejl



 Et flertal uden om regeringen mener nu, at der er grund til at se nærmere på, hvilken rolle Forsvarets Efterretningstjeneste (FE) spillede i tiden op til Irak-krigen, skriver Information.
 Dansk Folkepartis udenrigsordfører, Søren Espersen, mener, at det er på tide tid at få klarlagt, hvordan efterretningstjenesten flere gange i træk kunne tage alvorligt fejl. 
 - FE har begået to store brølere på bare fire år. De tog som bekendt fejl med hensyn til Saddam Husseins masseødelæggelsesvåben, og de tog fejl med hensyn til Kosovo, hvor påstanden om massegrave var anledningen til, at vi gik med i krigen i 1999 og bombede en europæisk hovedstad. Jeg forstår ikke, hvordan de samme folk kan blive siddende på deres poster efter to så gigantiske brølere. Der må rulle hoveder, og der må en intern storvask til i FE, siger Espersen til avisen.
 Dansk Folkeparti har i første omgang bedt udenrigsminister Per Stig Møller (K) svare på, om regeringen fortsat har tillid til FE og andre vestlige efterretningstjenester. Når svaret på det spørgsmål foreligger den 12. november, vil DF overveje næste skridt.
