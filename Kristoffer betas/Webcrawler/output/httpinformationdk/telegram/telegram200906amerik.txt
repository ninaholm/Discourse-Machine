Amerikaner kræver kæmpeerstatning



 En tidligere politimand fra New York kræver 100.000 dollar (godt en halv million kroner) i erstatning for et traume, som han hævder at have lidt under, siden han tog en bid af en tunsandwich og stødte på et ben, skriver Daily News tirsdag.
 Det tidligere medlem af politikorpset, der nu er privatdetektiv, har bragt sagen for retten og siger, at han har tygget i mere end et minut på benet og har aldrig været den samme siden, skriver avisen. 
 I anmeldelsen siger den 57-årige Robert McKenna, at han siden hændelsen for godt to år siden har lidt af "permanente og følelsesmæssige smerte og lidelse" og, at han "frygtede at dø". 
 - Jeg kan slet ikke være i nærheden af tun nu, har han sagt til Daily News. 
