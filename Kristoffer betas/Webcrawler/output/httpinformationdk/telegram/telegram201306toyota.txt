Toyota kalder 242.000 biler tilbage: Bremsen driller
Den japanske bilproducent Toyota tilbagekalder kvart million biler - 30.000 i Europa.


 Den japanske bilproducent Toyota har tilbagekaldt 242.000 biler af mærkerne Prius og Lexus, fordi de har problemer med bremserne, skriver virksomheden onsdag.
Bremseproblemet skulle ifølge firmaet ikke have medført skader.
Ejere af de to modeller, der blev produceret mellem marts og oktober 2009, har klaget over, at de skal trampe hårdere på pedalen, end de tidligere skulle.
 En talsmand for selskabet fortæller, at materialernes svaghed har ført til revner, der har betydet, at nitrogen-gas er lækket ind til bremsevæsken. Det har haft betydning på bremserne effekt.
90 klager fra bilejere verden over har klaget over bremseproblemet til Toyota, men ingen skader er meldt.
Toyota tilbagekalder 117.000 biler i Japan, 91.000 i Nordamerika, 30.000 i Europa og 3000 i Asien.
Det er ikke første gang, Toyota tilbagekalder biler. Virksomheden har tilbagekaldt millioner af biler over de seneste år
