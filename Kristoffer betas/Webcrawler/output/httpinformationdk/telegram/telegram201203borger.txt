Det har de borgerlige sagt i rygekabinesag



 * Skatteborgerne har betalt 154.000 kroner for en rygekabine, som tidligere statsminister Lars Løkke Rasmussen (V) havde stående i Statsministeriet.
* I december kritiserede de borgerlige ellers i skarpe vendinger fødevareminister Mette Gjerskov (S) for hendes rygekabine, der kostede skatteborgerne 34.000 kroner. Hun endte med selv at betale regningen.
Her er, hvad de sagde i december 2011:
* Benedikte Kiær, sundhedsordfører for De Konservative: Det er dobbeltmoral af værste skuffe. Hvordan kan hun mene, det er i orden at bruge skattekroner på sig selv og sine laster i en tid, hvor alle andre må spare. Det er dybt forargeligt.
* Sophie Løhde, sundhedsordfører i Venstre: Jeg er bedøvende ligeglad med, at fødevareministeren ryger. Det må hun om. Men den måde, hun opfører sig på, er kendetegnende for arrogance. Det er en besynderlig måde at optræde på og bruge skatteborgernes penge på. Det må fødevareministeren stå til ansvar for.
* Mette Hjermind Dencker, forbrugsordfører i Dansk Folkeparti: Hun tilhører et parti med en meget restriktiv rygepolitik, og så bruger hun skatteborgernes penge på at finansiere en rygekabine til sig selv. Det er dobbeltmoral af værste skuffe.
