Angreb mod Guinea-Bissaus militær



 Mænd bevæbnet med raketdrevne granater gik i dag til angreb på hovedkvarteret for det vestafrikanske land Guinea-Bissaus væbnede styrker. Dele af bygningen blev ødelagt ved angrebet, sagde vidner.
 Et vidne, som hørte braget fra nedslagene, gik hen til området og så, at dele af de væbnede styrkers hovedkvarter var kollapset.
 Soldater patruljerede i området og ledte efter gerningsmændene.
 Den fattige tidligere portugisiske koloni har en lang historie med kup og civile konflikter.
 I begyndelsen af januar sagde de væbnede styrkers kommandant, at militsfolk, der var hyret til at beskytte Guinea-Bissaus præsident, Joao Bernardo "Nino" Vieira, havde skudt mod landets stabschef, general Batista Tagme Na Wai, der havde været kritisk over for Vieira.
 Et medlem af militsen benægtede, at der havde været tale om et drabsforsøg, men de væbnede styrkers kommandant beordrede militsen opløst.
 Guinea-Bissau er et af verdens allerfattigste lande. Dets sikkerhed har været truet i de senere år af colombianske kokainkarteller, der benytter landet til at sende kokain til markederne i Europa.
