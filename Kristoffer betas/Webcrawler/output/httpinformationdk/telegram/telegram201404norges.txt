Norges bilmarked når unik milepæl
Norge har over 25.000 elbiler, en procent af den samlede bilpark, skriver Green Car Reports.


 Over en procent af Norges personbiler drives i dag af elektricitet, hvilket betegnes som enestående på verdensplan. Men den norske udvikling er også et varsel om, hvor lang tid det tager at gennemføre en omstilling.
Salget af biler med "nul udslip" af CO2 er eksploderet i Norge. Blandt de mest solgte biler i år er både nummer et og nummer tre elbiler - Tesla S og Nissan Leaf. Og den næstmest solgte, VW Golf, kommer nu også i en elversion.
Statistikken fra Norges Oplysningsråd for Vejtrafik viser, at der blev registreret 13.861 nye biler i marts i år, hvilet er mod 30 procent flere i forhold til marts sidste år.
I marts i år blev der solgt 2913 el-biler. Dette udgør en forøgelse på hele 720 procent.
Bilerne med "nul udslip" har en markedsandel på omkring 20 procent.
I alt har Norge over 25.000 elbiler, en procent af den samlede bilpark, skriver Green Car Reports og andre miljøbloggere.
Med de nuværende salgsmønstre vil andelen af el-biler ikke nå op over to procent før efter det næste årsskifte.
Aktierne i den californiske bilproducent Tesla, der har Elon Musk som administrerende direktør, er blevet flerdoblet siden årsskiftet 2012/13.
Musk sagde for nylig, at bilproducenten har måttet holde igen med markedsføringen, fordi det ikke kan producere nok biler til at tilfredsstille efterspørgslen.
