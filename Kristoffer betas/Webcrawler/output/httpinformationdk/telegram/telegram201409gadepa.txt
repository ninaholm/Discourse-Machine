Gade: Jeg er ikke på vej mod politisk comeback
Søren Gade afviser over for Ritzau, at han er "på vej" til at gøre comeback i politik.


 Mens mange spekulerer i, om Søren Gade er på vej tilbage til Christiansborg, så fastslår hovedpersonen selv, at der ligger en helt anden årsag bag beslutningen om at stoppe som administrerende direktør i Landbrug og Fødevarer.
I en mail til Ritzau siger Søren Gade:
- Jeg har været glad for mit job i Landbrug og Fødevarer, men har ikke kunnet se mig selv i en ny ledelsesstruktur. Det er årsagen til, at jeg stopper i jobbet som administrerende direktør i Landbrug og Fødevarer.
- Jeg er ikke på vej til at få en opstillingskreds eller andre former for politisk comeback. Jeg vil nu bruge tiden til at finde ud af, hvad jeg skal bruge mit professionelle liv til, siger Søren Gade.
