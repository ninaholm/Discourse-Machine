Flertal siger ja til løsrivelse i Sydsudan
Sydsudanerne har med et overvældende flertal, 99 procent, stemt ja til at løsrive sig, viser de endelige tal.


 Omkring 99 procent af vælgerne i Sydsudan har stemt ja til at danne en selvstændig nation, viser den endelige optælling. Det skriver de internationale bureauer.
De officielle resultater af optællingen fra folkeafstemningen tidligere i januar blev lagt frem af valgkommissionen for Sydsudan søndag. De viser, at totalt 98,83 procent har stemt ja til løsrivelse.
Dermed er alt klart til, at Sydsudan formelt erklæres som en selvstændig nation den 9. juli. 
Hundredvis af sydsudanske embedsmænd og udenlandske diplomater var søndag samlet ved monumentet for den afdøde guerillalederen John Garang i hovedstaden Juba i Syd-Sudan, da resultatet blev offentliggjort.  
- Folket i Sydsudan har ventet i 55 år og bedt for et selvstændigt land, sagde ærkebiskop Daniel Deng, da han åbnede ceremonien. 
