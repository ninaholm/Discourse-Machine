Blå bog om tidligere DI-direktør Hans Skov Christensen
Hans Skov Christensen havde i mange år en af de mest magtfulde poster i dansk erhvervsliv.


 * Torsdag den 14. november er Hans Skov Christensen sovet stille ind i sit hjem efter længere tids sygdom.
* Hans Skov Christensen var igennem 18 år administrerende direktør i Dansk Industri.
* Han blev født i juli 1945 i Nørresundby, hvor hans far var trafikkontrollør. Som 16-årig kom han til Sjælland, og i 1963 blev han student fra Roskilde Katedralskole.
* Han blev i 1971 cand.polit. fra Københavns Universitet og nåede at arbejde som edb-konsulent, inden han kom til Dansk Arbejdsgiverforening (DA) i 1972.
* Senere blev udnævnt til direktør for DA's arbejdsmarkedspolitiske afdeling, og i 1985 nåede han helt til tops som administrerende direktør for DA.
* I 1992 fusionerede Industriens Arbejdsgivere og Industrirådet og blev til Dansk Industri. Hans Skov Christensen blev udnævnt til administrerende direktør for den nye, magtfulde organisation i dansk erhvervsliv.
* 1. december 2010 trak Hans Skov Christensen sig fra topposten for at gå på pension.
* Han har også tidligere siddet i Det Konservative Folkepartis hovedbestyrelse og har været valgt ind i Herlev kommunalbestyrelse for partiet.
* Derudover har han været engageret i en række andre sammenhænge - blandt andet som medlem af Tivolis bestyrelse, formand for FIH Erhvervsbank og Banedanmark og næstformand i Industriens Pension.
* Sideløbende havde Hans Skov Christensen et betydeligt kirkeligt engagement, som blandt andet afspejlede sig i formandsposten for både Kristeligt Dagblad og Danske Sømands- og Udlandskirker.
* Hans Skov Christensen var i mange år gift med overlærer og viceborgmester i Frederiksberg Kommune, Vibeke Skov Christensen, som døde i 2002.
* I 2006 blev han gift med den tidligere formand for Advokatrådet, advokat Sys Rovsing.
