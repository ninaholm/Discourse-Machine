Borgmestre: Ok med unge vælgere



 Det kan være en god idé at få unge vælgere til stemmeurnerne ved dette års kommunalvalg. Det mener næsten halvdelen af landets borgmestre, viser en Gallup-undersøgelse, der er foretaget for Dansk Ungdoms Fællesråd. 
 Især de yngre og de kvindelige borgmestre er mest begejstret for at lade unge på 16 og 17 år stemme ved et prøvevalg. 80 procent af de kvindelige borgmestre går således ind for prøvevalg, og 78 procent af borgmestrene under 50 år synes også, at det er en god idé. 
 Næsten alle borgmestre er overbeviste om, at unge på 16-17 år har selvstændige holdninger. Samtidig vurderer tre fjerdedele af borgmestrene, at de unge er mere velorienterede end for 30 år siden. Og de fleste borgmestre mener, at unge på 16 og 17 år er vigtige medspillere i det kommunale demokrati. 
