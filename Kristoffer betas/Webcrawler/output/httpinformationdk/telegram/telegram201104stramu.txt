Stram udlændinge-lov sparer DK for 5 mia.
Regeringen har efter aftale med Dansk Folkeparti regnet på omkostningerne ved indvandring.


 Indvandrere fra mindre udviklede lande og deres efterkommer koster statskassen 16 milliarder kroner om året. Det viser en ny opgørelse fra regeringen, skriver Berlingske.
Opgørelsen er lavet af regeringen i henhold til finanslovaftalen med Dansk Folkeparti og viser også, at regeringens opstramninger af udlændingereglerne i 2001 har sparet statskassen for andre fem milliarder kroner om året.
Regeringens opgørelse flygter med en lignende opgørelse fra den liberale tænketank, Ceopos, der for nylig også opgjorde nettoudgiften ved indvandrere og deres efterkommere til 16 milliarder kroner.
Cepos gjorde regnestykket op ved at trække udgifterne til overførselsindkomster og velfærdsservice til indvandrere fra den samfundsgruppes skatteindtægter.
Cepos' regnestykke viste også, at indvandrere fra udviklede lande bidrager med et samlet plus på 4,7 milliarder kroner.
Dansk Folkeparti har bedt regeringen om et nyt regnestykke, der også medtager merudgifter til fængslerne som følge af indvandreres overrepræsentation i kriminalstatistikkerne. Det regnestykke ventes senere.
