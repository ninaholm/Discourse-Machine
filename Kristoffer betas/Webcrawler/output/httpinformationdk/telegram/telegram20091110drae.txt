10 dræbt af selvmordsbombe i Afghanistan



 En selvmordsbomber har sprængt sig selv i luften og dræbt 10 civile i Afghanistan, oplyser politiet. Angrebet er det andet på dagen, hvor præsident Hamid Karzai bliver taget i ed til en ny regeringsperiode.
 Bombeanslaget skete i provinsen Uruzgan kort efter et øjensynligt selvmordsangreb i naboprovinsen Zabul, hvor to amerikanske soldater blev dræbt. 
 - 10 civile blev dræbt og 13 blev såret, siger Uruzgans vicepolitichef, Gulab Wardak.
 Bomben blev udløst nær en kolonne med afghanske soldater. 
 I den sydvestlige Farah provins blev seks militante fra Taliban dræbt under kampe med afghanske soldater, som blev støttet af en lokal klan. 

