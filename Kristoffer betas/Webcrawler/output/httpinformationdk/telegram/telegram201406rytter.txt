Rytter fik 21 års fængsel for at besejre Assads bror
Straffen er hård, hvis nogen bedre end Assad-klanen i Damaskus, siger menneskerettighedsgrupper. -


 Efter 21 år i fængsel er en tidligere kendt syrisk rytter, som rivaliserede med en af præsident Bashar al-Assads afdøde brødre blevet frigivet, oplyser den private overvågningsgruppe Syriens Observatorium for Menneskerettigheder.
Rytteren Adnan Qassar er frigivet i forbindelse med en amnesti, som præsidenten har givet til over 1500 personer i det krigshærgede lands fængsler.
 - I 1993 var Adnan Qassar blandt de førende ryttere i Syrien og i den arabiske verden. Han vandt et hesteløb foran Bassel al-Assad, som dengang var ved at blive kørt i stilling til at blive den næste præsident, siger Rami Abdel Rahman, leder af overvågningsgruppen.
- Qassar blev kastet i Saydnaya-fængslet nær Damaskus for sin "forbrydelse", siger Abdel Rahman.
En syrisk aktivist fra oppositionen, Aks Alser, skriver på sin hjemmeside også om løsladelsen af Qassar, som var blevet beskyldt for at være "i besiddelse af sprængstoffer og for et attentatforsøg på Bassel al-Assad."
Qassar blev fængslet uden retssag.
Et år efter fængslingen blev Bassel al-Assad dræbt i en trafikulykke.
- Qassar blev derefter hentet i sin celle og trukket op på en offentlig plads, hvor han blev pryglet og kastet tilbage i fængslet. Der er gået 21 år nu, hvor han bliver sat på fri fod, siger Abdel Rahman.
Assad-klanen har styret Syrien med jernhånd i over 40 år.
 - Qassar var ikke en politisk aktivist, men i Syrien har ingen tilladelse til at være bedre end nogen fra Assad-familien, fremhæver Abdel Rahman.
Den usædvanlige amnesti, der lover frigivelse og nedsatte straffe til personer, der er blevet fængslet i henhold til en ny skrap anti-terrorlovgivning, som har ført til fængslinger af titusinder.
Alle dissidenter eller systemkritikere bliver systematisk kaldt "terrorister" af regimet.
Der sidder fortsat anslået omkring 100.000 Assad-modstandere i de syriske fængsler. Halvdelen af dem sidder i "sikkerhedsbygninger" forskellige steder i landet. Her bliver de ifølge menneskerettighedsgrupper mishandlet og torteret.
