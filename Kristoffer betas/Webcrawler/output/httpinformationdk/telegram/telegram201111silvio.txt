Silvio Berlusconis blå bog
Italiens ministerpræsident Silvio Berlusconi er under så hårdt pres, at han nu har lovet at træde tilbage.


  * Født 29. september 1936 i Milano.
 * Regnes for en af Italiens rigeste mænd, hvis ikke den rigeste. Har ifølge Forbes en formue på lige knap 50 milliarder kroner.
 * Har været premierminister i tre perioder. Første gang i 1994, anden gang fra 2001 til 2006. Den seneste periode begyndte i 2008. Mange regner ham for populist, selv mener han, at han er borgerlig.
* Er kendt som en overlever i politik og som en mand, der kan lave forretninger. Begyndte sin karriere som sælger af støvsuger og som sanger på natklubber. Senere slog han igennem som byggeentreprenør i Milano, hvorefter han gik ind i mediebranchen.
* Nu ejer han Italiens største mediekoncern, Mediaset. Hans moderselskab Fininvest sidder blandt andet også på fodboldklubben AC Milan. Han kontrollerer Italiens tre største private tv-stationer, og han har som premierminister udpeget folk til at kontrollere de offentlige tv-kanaler.
* Han er involveret i adskillige retssager, hvor han blandt andet er anklaget for korruption og bestikkelse. En opsigtvækkende sag er også den, hvor han beskyldes for at have haft sex med en mindreårig.
* I 2009 meddelte hans kone nummer to, at hun vil skilles fra ham, efter at han var fotograferet til en fødselsdagsfest hos en model på 18.
* Han har fem børn med sine to ekskoner.
Kilde: Blandt andet BBC
