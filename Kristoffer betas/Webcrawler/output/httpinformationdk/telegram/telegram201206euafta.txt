EU-aftaler giver stigninger på børser
EU-topmødets aftale om vækst og banker giver et markant løft til børserne i Danmark og resten af Europa.


 Der er stigninger på de europæiske børser fra start, efter EU-landene på deres topmøde er blevet enig om vækstinitiativer og rekapitalisering af nødlidende banker.
Det tyske Dax-indeks springer 2,6 procent, mens der i Frankrig noteres en stigning på 2,7 procent.
Det europæiske indeks FTSEurofirst 300 vokser 1,7 procent.
De danske C20-indeks hoppede fredag morgen opad med 1,6 procent til kurs 441,23.
Samtidig rapporterer nyhedsbureauet AFP, at der fra morgenstunden er fald på den rente, som Spanien og Italien skal betale på deres statsgæld.
- Det mest positive ved dette (EU-)topmøde er, at alle kommer ud og kalder sig sejrherre, siger Lex van Dam fra kapitalfonden Hampstead til nyhedsbureauet Reuters.
De asiatiske markeder reagerer også positivt EU-topmødet. Nikkei-indekset i Japan gik op med 1,7 procent.
EU-topmødet er blandt andet enedes om en vækstpakke til 892 milliarder kroner og fremtid hjælp til nødlidende banker via EU's redningsfond EMS.
