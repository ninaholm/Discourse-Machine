Palæstinenserne genåbner al-Jazeera



 Det palæstinensiske selvstyre gav lørdag den arabiske tv-station al-Jazeera tilladelse til at genåbne kontoret på Vestbredden efter tre dages lukning.
 - Myndighederne har meddelt op, at vi kan genoptage vores aktiviteter, oplyser tv-stationens chef Walid al-Omary til det franske nyhedsbureau AFO i Ramallah.
 Men de palæstinensiske myndigheder, der lukkede den Qatar-baserede tv-station, har ikke trukket sine anklager om, at stationen havde spredt "usande nyheder" tilbage. Det oplyser en kilde i informationsministeriet.
 Tv-stationen blev lukket, fordi  al-Jazeera i tirsdags lod et ledende medlem af PLO, Palæstinensernes Befrielsesorganisation - Faruq Kaddumi - anklage palæstinensernes præsident, Mahmoud Abbas, for i 2004 at have sammenarbejdet med Israel for at dræbe PLO's mangeårige leder Yasser Arafat.
 Faruq Kaddumi er en af veteranerne i og medstifter af Fatah-bevægelsen. Han var meget imod den såkaldte Oslo-fredsaftale, som Abbas i 1993 var med at forhandle med Israel. 
 Selv om Kaddumi er født i den nordlige del af Vestbredden, er han aldrig vendt tilbage til området sådan som Arafat gjorde. Kaddumi bor i den tunesiske hovedstad Tunis.
