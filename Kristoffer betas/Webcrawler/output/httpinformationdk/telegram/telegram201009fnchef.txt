FN-chef fordømmer plan om koranbrænding
Blandt de mange, der protesterer mod planer om at afbrænde koraner på niårsdagen for terrorangrebet mod USA 11. september 2001, er FN's generalsekretær.


 FN's generalsekretær, Ban Ki-moon er dybt foruroliget over en lille amerikansk kirkes planer om at brænde eksemplarer af islams hellige bog på årsdagen for terrorangrebene 11. september 2001, oplyser en FN-talsmand.
FN-lederen er af den opfattelse, at den slags handlinger ikke kan tilgives af nogen religioner, tilføjer talsmanden i en erklæring.
Striden står om Terry Jones, der er leder af en evangelisk menighed på bare 50 mennesker på Dove World Outreach Centre i Gainesville, Florida. Han har skabt furore i både USA og udlandet ved at udråbe lørdag til "International brænd en koran dag". 
