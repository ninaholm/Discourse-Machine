Frankrig trækker sig måske ud af Schengen
Sarkozy truer med at trække Frankrig ud af Schengen-samarbejdet, hvis EU ikke stopper illegal indvandring.


 Hvis EU ikke gøre mere for at stoppe illegal indvandring, vil Frankrig trække sig ud af EU's aftale om visa- og pasfrihed.
Det siger den franske præsident, Nicolas Sarkozy, der kæmper for at blive genvalgt som præsident.
- Hvis der ikke sker fremskridt i kampen mod ulovlig indvandring til EU-lande i løbet af de kommende 12 måneder, vil Frankrig suspendere dets deltagelse i Schengen-aftalen, siger Sarkozy ved et valgmøde Paris.
- Schengen-aftalen om pasfrihed må omgående reformeres, så vi kan bekæmpe den ulovlige indvandring, føjede præsidenten til.
Ulovlig indvandring til Frankrig er blevet et af de vigtigste emner under den franske valgkamp, hvor Sarkozy står til at tabe til Socialistpartiets kandidat, François Hollande.
I sidste uge sagde Sarkozy, at der er for mange indvandrere i Frankrig. Han lovede at halvere antallet af indvandrere til Frankrig, hvis han genvælges til præsident.
I sin tale søndag siger Sarkozy, at "ukontrolleret" indvandring svækker EU-landenes sociale sikkerhedsnet og forværre forholdene for fattige europæere.
- Jeg ønsker, at Europa skal beskytte sine medborgere, fortsatte han.
Schengen-området giver godt 400 millioner europæere mulighed for frit at krydse grænserne uden at vise pas. Ulovlige indvandrere kan, når de først er kommet ind i et Schengen-land i princippet rejse frit rundt i medlemslandene.
