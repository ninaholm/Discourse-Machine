Amerikansk talkshow: Letterman afløses af Colbert
The Late Show får kendt komiker som vært, når David Letterman går på pension næste år.


 Det bliver den politiske satiriker og komiker Stephen Colbert, som skal løfte arven efter David Letterman som vært for det amerikanske talkshow The Late Show, oplyser tv-kanalen CBS.
Letterman, som er vært for et af verdens mest populære tv-show, går på pension næste år.
Stephen Colbert, som har været vært på "The Colbert Show" på kanalen Comedy Central, har tegnet en femårig kontrakt med CBS, siger kanalens administrerende direktør, Les Moonves, i en udtalelse.
Det er endnu ikke afgjort, hvor The Late Show skal have til huse fremover.
