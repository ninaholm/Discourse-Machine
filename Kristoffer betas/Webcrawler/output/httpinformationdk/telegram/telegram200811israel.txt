Israel frigiver 250 palæstinensere



 Den israelske regering godkendte søndag frigivelsen af 250 palæstinensiske fanger som en goodwill-gestus over for palæstinensernes præsident Mahmud Abbas, mens der var nye rapporter om voldelige episoder i den Hamas-styrede Gazastribe.
 Beslutningen om frigivelsen af fangerne sker efter, at premierminister Ehud Olmert fremsatte et løfte om det ved et møde den 17. november med Abbas. Mødet var deres første i to måneder.
 Flere medlemmer af den israelske regering er imod løsladelserne, og handels-og erhvervsminister Eli Yishai fra det ultraortodokse Shas parti sagde inden regeringsmødet, at han ville stemme imod.
 Israelske regeringskilder sagde, at ingen af fanger, som frigives, tilhører radikale palæstinensiske grupper som Hamas.
 I august frigav Israel 198 palæstinensiske fanger. 
 Over 11.000 palæstinensere er i dag indsat i israelske fængsler.
