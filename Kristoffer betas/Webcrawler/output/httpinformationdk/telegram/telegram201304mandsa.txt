Mand saboterede Maduros første tale som præsident
Indsættelsesceremoni i Venezuelas for den nye præsident Nicolas Maduro blev overværet af mange ledere.


 En mand rev mikrofon ud af hånden på Venezuelas nye præsident, Nicolas Maduro, da Maduro holdt tale i forbindelse med sin indsættelse i embedet fredag.
- En mand løb op og rev mikrofonen fra Maduro. Men han blev hurtigt overmandet af livvagter og ført væk, siger talsmænd for myndighederne.
 - Sikkerheden har haft nogle brister i dag. De kunne let have skudt mig, sagde Maduro, da han genoptog sin tale til tilhørere, der omfattede tidligere nære allierede af den afdøde Hugo Chavez.
Blandt andre præsident Raul Castro fra Cuba og præsident Mahmoud Ahmadinejad fra Iran samt ledere fra Brasilien, Iran og Argentina.
Ved edsaflæggelsen sagde Maduro, at han sværgede ved "mindet om den øverste leder."
Jubel brød ud i den tæt pakkede nationalforsamling, da Maduro formelt var indsat.
Fyrværkeri oplyste himmelen efter ceremonien, men der blev også hørt mange protester.
 Ved valget stemte 50,8 procent af vælgerne på Maduro, mens 49 procent pegede på den tabende oppositionsleder, Henrique Capriles.
Efter valget har det sydamerikanske olieland været præget af uro og demonstrationer, hvor flere har mistet livet og mange andre er blevet såret.
Landets mangeårige leder Hugo Chavez pegede på Maduro, som har redet på en sympatibølge i en stor del af befolkningen efter den tidligere præsidents død.
