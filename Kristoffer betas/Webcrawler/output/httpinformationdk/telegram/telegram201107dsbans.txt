DSB ansætter Christian Roslev som direktør
DSB har fundet sig en ny førstemand. Det bliver Christian Roslev fra Nordjyllands Trafikselskab.


 Kriseramte DSB har fundet frem til manden, der skal køre DSB helsindet ud på den anden side af selskabets krise.
Det bliver Christian Roslev, der kommer fra en stilling som Nordjyllands Trafikselskabs administrerende direktør, skriver Business.dk.
Christian Roslev er 43 år. Han har tidligere arbejdet i Finansministeriet, Københavns Kommune, KMD og rådgivningsvirksomheden COWI.
Den nye direktør afløser Søren Eriksen, der blev fyret tidligere på året, da det kom frem, at økonomien i DSBFirst var katastrofal.
Siden da har økonomidirektør Klaus Pedersen fungeret som konstitueret direktør. Han forlader dog togselskabet snart. Hans afløser er også fundet i skikkelse af den 45-årige Jacob Kjær fra TDC Business Nordic.
