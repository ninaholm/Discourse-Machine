44 dræbte i mexicansk fængselsoprør
30 fanger er flygtet efter en opstand i et fængsel i det nordlige Mexico. 44 fanger døde under oprøret.


 30 fanger er flygtet fra et fængsel i det nordlige Mexico under en opstand, der har kostet 44 indsatte livet. Det oplyser guvernøren i delstaten Nuevo Leon mandag.
- Midt under oprøret og uroen inde i fængslet lykkedes det en gruppe på 30 indsatte at undslippe, siger guvernør Rodrigo Leon på en pressekonference.
Tidligt søndag opstod der sammenstød mellem rivaliserende bander i Apodaca-fængslet i Nuevo Leon. Det førte til en fangeopstand i den overfyldte straffeanstalt 30 kilometer nord for Monterrey, der er hovedstad i delstaten Nuevo Leon.
Over 30.000 mennesker er de seneste år blevet myrdet under den ekstremt voldelige krig mellem narkokarteller og Mexicos myndigheder.
