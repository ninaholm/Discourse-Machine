EL: Forhandlinger om finanslov fortsætter tirsdag
Forhandlingerne om finansloven har ikke flyttet sig mandag aften, men EL og regeringen mødes igen tirsdag.


 Efter en dramatisk dag på Christiansborg havde Enhedslistens politiske ordfører Johanne Schmidt-Nielsen ingen nyheder med til pressen, da hun sent mandag aften kom ud fra endnu et forhandlingsmødet på finansminister Bjarne Corydons (S) kontor.
- Vi har gentaget vores krav, og regeringen har gentaget indholdet i deres udspil. Og så skete der faktisk ikke mere. Nu fortsætter vi forhandlingerne i morgen, siger Johanne Schmidt-Nielsen.
Hun vil ikke svare direkte på, om der er tale om et sammenbrud:
- Vi kommer til møde igen i morgen. Selvfølgelig gør vi det, for vi kommer, når vi bliver inviteret, siger Johanne Schmidt-Nielsen.
