Irans præsident vil have fairness



 Irans præsident, Mahmoud Ahmadinejad, tog i dag det usædvanlige skridt at opfordre anklagemyndigheden til en fair behandling af en amerikansk-iranske journalist, som er idømt otte års fængsel for spionage.
 Den 31-årige Roxana Saberi blev i går dømt ved en revolutionsdomstol i Teheran.
 Opfordringen til en fair behandling gælder også en iransk-canadisk blogger, Hossein Derakshan, som har siddet fængslet siden november.
 - På præsidentens opfordring må I gøre, hvad der er nødvendigt for at sikre retfærdighed... når i undersøger anklagerne mod disse personer, hedder det i brev fra præsidentens kontor.
 USA's præsident, Barack Obama, som har opfordret Iran til dialog, betegnede dommen som "dybt skuffende".
 Roxana Saberi blev fængslet i januar, angiveligt fordi hun havde købt spiritus, som er strengt ulovligt i Iran. Men anklagerne mod hende blev siden udvidet til spionage til fordel for USA.
