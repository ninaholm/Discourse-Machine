19 dræbt ved attentater i Irak



 19 mennesker er blevet dræbt ved to bilbombeattentater og et efterfølgende selvmordsattentat på et hospital i det vestlige Irak, oplyser lokale myndigheder.
 Omkring 80 mennesker er blevet såret i forbindelse med de tre attentater, der fandt sted i byen Ramadi.
 - Angrebene kostede 19 mennesker livet, heriblandt ni politifolk, siger en embedsmand i det irakiske indenrigsministerium.
 - 81 andre er såret og 30 biller er komplet udbrændt, tilføjer han.
 Bilbomberne eksploderede i nærheden af en provinsguvernørs kontor i Ramadi. Der var et møde i gang på kontoret, da de eksploderede.
 Kort efter sprængte en selvmordsbomber sig ihjel på centralhospitalet i Ramadi, hvor ofrene fra bilbombeattentaterne var ved at blive indbragt.
 Ramadi, hovedbyen i den sunnidominerede Anbar-provins, var en af oprørernes højborge efter den amerikansk-ledede invasion af Irak i 2003.
