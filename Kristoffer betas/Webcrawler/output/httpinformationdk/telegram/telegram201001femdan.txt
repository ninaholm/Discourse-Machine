Fem danskere savnes stadig på Haiti



 Mindst 13 danskere er blevet fanget af det jordskælv, som ramte Haiti tirsdag aften dansk tid. Ministeriet har netop fået kendskab til 13 danskere i Haiti, hvoraf de otte er i god behold. Til gengæld har Udenrigsministeriet stadig ikke fået kontakt til fem danskere.
Blandt dem, som er sluppet uskadt, er den i Haiti bosiddende forfatter Jørgen Leth og den danske jordemor Anna Friis Jørgensen, som arbejder på et sundhedscenter i hovedstaden Port-au-Prince.
- Desværre er telefonsystemet brudt sammen, men vi håber snart at få kontakt til konsulatet og den sidste dansker, siger Charlotte Slente, chef for Borgerservice i Udenrigsministeriet.
Der er mulighed for transport med et fly fra Icelandair ud af Port-au-Prince onsdag aften klokken 17.30 lokal tid. 
Ingen danskere på Haiti har selv skrevet sig på Udenrigsministeriets såkaldte danskerliste over statsborgere i udlandet.

