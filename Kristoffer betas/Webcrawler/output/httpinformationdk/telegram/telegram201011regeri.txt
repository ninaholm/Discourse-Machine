Regeringen fjerner fjumreår
Studerende kan for fremtiden kun få SU i den tid, som studiet er normeret til. Regeringen vil af med fjumreår.


 Studerende i Danmark kan for fremtiden kun få SU i den periode, som deres uddannelse er normeret til.
Ritzau erfarer, at det er et hovedelement i regeringens SU-reform, der bliver præsenteret fredag.
I dag kan de studerende få SU i et såkaldt fjumreår, der rækker ud over den normerede tid for deres studium.
Udspillet indholder syv punkter og ud over at gøre op med fjumreåret, vil regeringen fjerne cafépenge for hjemmeboende studerende på ungdomsuddannelserne og give en økonomisk bonus til de studerende, der kommer hurtigt gennem deres uddannelse.
