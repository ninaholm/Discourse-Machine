FN-domstol frikender Milosevics højre hånd i appelsag
Momcilo Perisic løslades efter tidligere at være blevet dømt til 27 års fængsel for krigsforbrydelser.


 FN's Krigsforbryderdomstol for Det Tidligere Jugoslavien har i en appelsag frikendt den eksjugoslaviske hærchef Momcilo Perisic for krigsforbrydelser.
En dom på 27 års fængsel for krigsforbrydelser og forbrydelser mod menneskeheden er blevet ændret.
Dommer Theodor Meron ved FN-domstolen har givet ordre til en "øjeblikkelig løsladelse af Momcilo Perisic", der var tidligere højrehånd for den afdøde serbiske leder Slobodan Milosevic.
Mellem 1993 og 1998 var Perisic øverstkommanderende i den jugoslaviske hær.
 Perisic overgav sig i 2005 frivilligt til domstolen i Haag. Han var forinden blevet en del af oppositionen i Serbien, som i 2000 styrtede Milosevic fra magten.
 Perisic fastholdt under retssagen mod ham, at han ikke var skyldig i de13 anklager, der var rejst imod ham. Han blev dømt til 27 års fængsel i 2011.
