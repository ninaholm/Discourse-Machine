DF åbner for skatte-kickstart



 Dansk Folkeparti åbner for en skattereform, der byder på en midlertidig skattelettelse i en periode for at sætte gang i økonomien, skriver dagbladet Børsen.
 Dermed tegner konturerne sig af et politisk flertal - VK, R og DF - bag muligheden for at bruge skattereformen som en kickstart af dansk økonomi. Socialdemokraterne og SF afviser fortsat at underfinansiere skattereformen i en periode. 
 Dansk Folkepartis gruppeformand, Kristian Thulesen Dahl, mener, at det endnu er for tidligt at sige præcis, hvordan skattereformen skal skrues sammen, men han mener, at både fremskyndede offentlige investeringer og midlertidige skattelettelser kan komme i brug. 

