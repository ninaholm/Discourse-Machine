26 styrter i døden ved iransk busulykke
Iransk bus 40 om bord væltede og styrtede ned i dal. Ifølge lokale kilder er de omkomne studerende.


 Mindst 26 mennesker blev dræbt, da en bus fredag forulykkede det i sydvestlige Iran, skriver det iranske nyhedsbureau Fars lørdag.
 Der var 14 overlevende ved ulykken, som skete i 500 kilometer sydvest for Teheran i provinsen Khuzestan.
- Bussen væltede og styrtede ned i en dal, skriver Fars.
En ledende politimand, Mohammad Reza Mehmandar, sagde til lokale medier, at chaufføren have mistet kontrollen over bussen, fordi han havde kørt for hurtigt under et regnvejr.
Ifølge nyhedsbureauet AP beretter den iranske statsradio, at bussen var fyldt med studerende. Ifølge AP's oplysninger er der 21 dræbte.
Iran er et af verdens farligste lande at køre i. Der sker årligt over 400.000 trafikulykker. Omkring 20.000 mennesker dør i trafikken hvert år.
Iran har 75 millioner indbyggere, som i alt har indregistreret over 17 millioner køretøjer.
