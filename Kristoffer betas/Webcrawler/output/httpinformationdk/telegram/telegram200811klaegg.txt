K lægger afstand til Rønn's tøven



 De Konservative lægger luft til integrationsminister Birthe Rønn Hornbechs tvivl om administrative udvisninger og hendes tøven i forhold til regeringens bebudede stramninger om vilkårene for mennesker på tålt ophold.
 Hun blander tingene sammen, mener retsordfører Tom Behnke.
 - Højesterets afgørelse fra forleden og lovforslaget om tålt ophold har intet med hinanden at gøre. At påstå det, er det samme som at blande æbler og pærer, siger han i en pressemeddelelse.
 Også justitsminister Brian Mikkelsen (K) har over for TV2 News lagt afstand til Rønns tanker.
 Lovforslaget om tålt ophold skal behandles i Folketinget i dag.

