To dræbt af bombe i Indien



 En eksplosion nær et urohærget område i det østlige Indien dræbte mindst to mennesker og sårede 16, oplyser politiet i delstaten Vestbengalen.
 Myndighederne siger, at sprængstoffer spændt fast på en cykel eksploderede på en travl markedsplads i byen Alipurduar i delstaten.
 - Et ungt menneske blev dræbt på stedet. Et andet offer døde senere på hospitalet af sine kvæstelser, sagde en ledende politimand, K. L. Tamta.
 Tamta mistænker Kamtapurs Befrielsesorganisation, KLO, som kræver en separatistisk stat for at stå bag anslaget. Gruppen har fået skylden for tidligere angreb og har tætte forbindelser til andre militante grupper - deriblandt ULFA, som sidste år var med i et angreb delstaten Assam, hvor over 80 blev dræbt.

