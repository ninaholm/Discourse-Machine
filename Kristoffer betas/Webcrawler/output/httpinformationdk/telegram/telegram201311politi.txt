Politi opsnapper 1200 sprænghoveder ved syrisk grænse
En lastbil fuld af våben er taget i Tyrkiet tæt ved Syrien, oplyser provinsguvernør til lokalt nyhedsbureau.


 Tyrkiet har beslaglagt en lastbil med 1200 sprænghoveder til raketter og andre våben tæt ved landets grænse til Syrien.
Samtidig er ni personer tilbageholdt, skriver nyhedsbureauet Dogan ifølge nyhedsbureauet Reuters.
Lastbilen, som var læsset med bazookaer, sprængstoffer og våben, blev beslaglagt i Tyrkiets sydlige provins Adana ifølge provinsguvernøren Huseyin Avni Cos.
