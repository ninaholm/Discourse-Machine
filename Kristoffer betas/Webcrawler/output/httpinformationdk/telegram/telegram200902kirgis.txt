Kirgistan vil lukke USA-base



 USA håber at kunne fortsætte med at benytte sin luftbase i det centralasiatiske land Kirgistan trods trusler om, at basen vil blive lukket.
 USA betegner basen som "ekstremt vigtig" for forsyningslinjerne til de amerikanske styrker i Afghanistan.
 Kirgistans præsident, Kurmanbek Bakijev, blev tidligere i dag citeret for at sige, at hans regering har besluttet at sætte en tidsfrist for lukningen af basen i Manas, der er en vigtig logistisk base for de amerikanske styrker.
 Bakijev kom med sine udtalelser, efter at han ved mødet med Medvedev var blevet lovet over to milliarder dollar i kredit og bistand fra Rusland til det fattige Kirgistan.
 USA åbnede basen i 2001 efter at have iværksat den amerikanskledede aktion i Afghanistan i kølvandet på terrorangrebet mod USA den 11. september 2001.
 Men basens betydning er siden da blevet stadigt vigtigere, da forsyningerne til de internationale styrke i Afghanistan gennem Pakistan er kommet under voksende angreb i Pakistan ved grænsen til Afghanistan.

