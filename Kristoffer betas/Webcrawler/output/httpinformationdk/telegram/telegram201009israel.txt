Israelske luftangreb i Gazastriben
Israelske fly angriber smuglertunneler i Gazastriben. Tre palæstinensere, der opholdt sig i en tunnel, som kollapsede, savnes.


 Israelske fly gennemførte lørdag flere luftangreb mod flere mål i Gazastriben
To af angrebene var rettet mod smuglertunneler på grænsen mellem Egypten og Rafah. Sundhedspersonale oplyser, at to personer blev såret ved de israelske angreb.
Øjenvidner oplyser, at tre palæstinensere, der opholdt sig i en tunnel, der kollapsede, savnes. 
Et tredje angreb var rettet mod en Hamas-lejr.
Ifølge det israelske militær var et af angrebene rettet mod en tunnel, som gik mod israelsk område.
Israel blev tidligere lørdag beskudt med raketter fra Gazastriben, men ingen blev såret ved angrebene.
