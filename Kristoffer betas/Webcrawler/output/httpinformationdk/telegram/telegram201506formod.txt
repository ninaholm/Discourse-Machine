Formodede islamister dræber to betjente nær pyramider
To politifolk fra turistpolitiet er dræbt ved checkpoint til Giza-pyramiderne. Militante islamister mistænkes.


 Bevæbnede mænd på en motorcykel har dræbt to betjente fra det egyptiske turistpoliti nær en af landets største turistattraktioner - Giza-pyramiderne uden for Kairo.
Det oplyser kilder i politiet.
Ingen gruppe har umiddelbart taget ansvaret for angrebet, men militante islamister har før stået bag angreb og drab på hundredvis af politifolk og soldater med det formål at undergrave staten.
Men et angreb så tæt på en af landets største turistattraktioner er sjældne.
Ifølge kilderne fandt onsdagens angreb sted 30 meter fra et checkpoint, der fører hen til pyramiderne i den vestlige udkant af den egyptiske hovedstad.
Angreb fra de militante islamister er taget til, siden hærchefen, general Abdel Fattah al-Sisi, ved et kup i 2013 afsatte den folkevalgte præsident fra Det Muslimske Broderskab, Mohamed Mursi.
Al-Sisi har siden ladet sig vælge som præsident.
