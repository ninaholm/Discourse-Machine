Ledigheden falder igen
Ledigheden faldt overraskende i januar, viser tal fra Danmarks Statistik. Ledigheden er nu på seks procent.


 Ledigheden er faldet til seks procent i januar. Samlet er der 3100 færre ledige personer og 160.200 uden arbejde, viser tal fra Danmarks Statistik.
De unge nyder også godt af, at ledigheden falder. Ledigheden er den seneste måned faldet for samtlige aldersgrupper, viser tallene.
Faktisk falder ledigheden mest for de 25-29-årige, som er faldet med 0,2 procentpoint. Men ledigheden er stadig lavest for de 60-64-årige med en ledighed på 3,8 procent, og højest for de 25-29-årige, som har en ledighed på 9,5 procent i januar.

Ledighedsprocenten for kvinder og mænd følges ad. Ledigheden ligger nu for begge køn på seks procent.
