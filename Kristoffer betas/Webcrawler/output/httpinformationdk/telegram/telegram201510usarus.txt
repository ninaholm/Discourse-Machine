USA: Russiske krydsermissiler har ramt Iran
Fire krydsermissiler, affyret fra russiske skibe, ramte onsdag i Iran og ikke Syrien, siger embedsmænd i USA.


 Fire russiske krydsermissiler er slået ned i Iran, siger amerikanske embedsmænd.
Missilerne blev ifølge oplysningerne affyret fra russiske skibe i Det Kaspiske Hav.
Episoden skete ifølge embedsmændene onsdag.
Der er ikke informationer om, hvor de i givet fald er slået ned i Iran.
Det var onsdag, at Rusland affyrede krydsermissiler mod oprørere i Syrien.
Rusland meddelte, at 26 missiler affyret fra russiske flådefartøjer fløj 1500 kilometer over Iran og Irak, inden de slog ned og ramte 11 mål i Syrien.
Ruslands forsvarsministerium har torsdag afvist at kommentere de amerikanske oplysninger om de fire missiler i Iran.
