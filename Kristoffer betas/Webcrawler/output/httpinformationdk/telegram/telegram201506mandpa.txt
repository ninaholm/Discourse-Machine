Mand i pansret varevogn skyder mod politistation i USA
Gerningsmænd åbnede lørdag ild mod politihovedkvarteret i Dallas, hvor der også fundet en hjemmelavet bombe.


 Ingen politifolk er ramt, efter at der blev affyret skud fra en pansret varevogn mod politihovedkvarteret i Dallas i den amerikanske delstat Texas, oplyser politiet og tilføjer, at der senere blev fundet en hjemmelavet bombe foran bygningen.
Politichefen i Dallas siger til journalister, at øjenvidner har sagt, at der har været op til fire mennesker involveret i episoden, der begyndte klokken 00.30 lokal tid. Han siger, at motivet endnu ikke er kendt.
Brown siger, at da politiet besvarede ild fra automatvåben kørte varevognen ind i en politibil, og mindst en person åbnede ild. Varevognen stak af, da politiet besvarede ilden, hvorefter en biljagt blev indledt, siger Brown.
Varevognen standsede på en parkeringsplads ved en fastfood-restaurant i byen Hutchins, omkring 16 kilometer syd for Dallas, hvor der opstod endnu en ildkamp.
Brown siger at politiets forhandlere siden har været i kontakt med en af de mistænkte inde i varevognen. Han har identificeret sig selv som James Boulware.
Brown siger, at den mistænkte har sagt, at politiet har taget hans søn og beskyldt ham for at være terrorist. Brown siger, at manden efterfølgende truede med at sprænge os i luften.
Fire tasker er fundet spredt rundt om politihovedkvarteret. En af dem indeholdt sprængstoffer ifølge Brown. Han tilføjer, at beboere i nærheden var blevet evakueret fra området.
- Ingen politifolk er blevet såret, men den mistænkte, der har talt med politiet siger, at han er blevet ramt, siger Brown.
En video af episoden er lagt ud på de sociale medier. Den viser en politimand, der med en lommelygte i hånden nærmer sig en sort varevogn, mens to politibiler rullede op bag køretøjet. Pludselig vender betjenten om og løber væk. Herefter høres en skudsalve.
I en anden video kan man se varevognen banke ind i en politibil, inden skuddene klinger ud og køretøjet stikker af.
