GM afgør måske Opels skæbne fredag
General Motors, GM, kriseramt amerikansk bilgigant afgør måske fredag tyske Opels skæbne.


 Direktionen for den kriseramte amerikanske bilgigant General Motors, GM, vil fredag diskutere salget af tyske Opel, som GM vil skille sig af med i forbindelse med en rekonstruktion.
 Det oplyser en af direktørerne, som ikke vil have sit navn frem.
 GM, der kom ud af en betalingsstandsning for en måned siden og ejes af den amerikanske regering, er under pres fra den tyske regering for at sælge Opel til et konsortium af canadiske Magna, der bakkes op af en statsejet russisk bank.
 Det er dog en udbredt opfattelse, at GM's ledelse foretrækker, at Opel, der også er i vanskeligheder, sælges til en i Bruxelles baseret investeringsgruppe RHJ Internationale, fordi GM forventer, at selskabet kan købe Opel tilbage igen under bedre tider.

