FAKTA: Flest asylansøgere er fra Syrien og Afghanistan
Nye tal viser, at særligt syrere, afghanere og irakere har søgt asyl i Danmark siden søndag.


 Siden søndag er strømmen af flygtninge til Danmark eksploderet. Mange af dem forsøger at komme videre til Sverige, men 728 af dem har søgt asyl i Danmark. Det viser Dansk Røde Kors' opgørelse.
Ud af de 728 har politiet indtil videre nået at registrere 480 af ansøgernes oprindelsesland og nationalitet. Det viser, at størstedelen af ansøgerne udgøres af afghanere, irakere og særligt syrere.
Her er fordelingen af asylansøgere siden søndag
* 166 fra Syrien
* 95 fra Afghanistan
* 81 fra Irak
* 51 fra Eritrea
* 36 fra Iran
* 14 fra Somalia
* 12 er statsløse
* 4 fra Armenien
* 4 fra Rusland
* 4 fra Sudan
* 13 fra forskellige andre lande

Kilder: Udlændingestyrelsen, Dansk Røde Kors.
