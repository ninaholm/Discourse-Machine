Danskerne er vilde med kunst-museer
Flere danskere besøger landets museer, og især museet Louisiana var populært i 2010.


 Malerier og skulpturer hitter hos danskerne, og flere og flere besøger landets museer Det viser nye tal fra Danmarks Statistik.
Sammenlagt havde landets museer 11,7 millioner besøgende i 2011, og alene kunstmuseerne oplevede en stigning på 14 procent siden 2009. Især det nordsjællandske museum Louisiana, som er et museum for moderne kunst, havde flotte besøgstal sidste år.
Mere end en halv million lagde sidste år vejen forbi Louisiana, der blandt andet bød på udstillingen Warhol after Munck - en udstilling, der kombinerede to af den moderne kunsts største navne, Andy Warhol og Edvard Munck.
Også Statens Museum for Kunst og Nationalmuseet, som begge ligger i København, oplevede fremgang i besøgstallet sidste år. Statens Museum for Kunst kunne blandt andet tilbyde de besøgene en tur rundt i rocklegenden Bob Dylans univers.
Til gengæld er det gået tilbage for Experimentarium og Den Gamle By, et udendørs museum i Aarhus, som havde omkring 50.000 færre besøgende end året før. Faldet skyldes primært dårligt vejr, lyder vurderingen fra Danmarks Statistik.
