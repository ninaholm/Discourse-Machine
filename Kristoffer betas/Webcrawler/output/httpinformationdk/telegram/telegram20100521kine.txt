21 kinesere er døde efter mineeksplosion
En gaseksplosion i en kulmine i det sydvestlige Kina har kostet 21 minearbejdere livet. Ulykken bliver nu undersøgt.


 21 minearbejdere er døde efter en gaseksplosion i en kulmine i det sydvestlige Kina, rapporterer det kinesiske nyhedsbureau Xinhua.
Ulykken skete sent torsdag i en mine i byen Anshun i Guizhou-provinsen. Umiddelbart er ingen arbejdere meldt savnet, da 10 personer slap ud i sikkerhed, da eksplosionen skete, hvilket dermed er hele stedets arbejdsstyrke.
Årsagen til eksplosionen bliver nu undersøgt. Kulminen drives af et lokalt landsbyråd og producerer cirka 150.000 ton kul om året.
Omkring 2600 kinesere blev sidste år dræbt i landets kulmineindustri, der anses for at have meget mangelfulde sikkerhedsforanstaltninger.
