Afghanske soldater dræber 17 talibanere
Afghanske soldater dræber mindst 17 formodede medlemmer af Taliban og sårer 15 andre.


 Under et længerevarende sammenstød mellem afghanske soldater og militante oprørere er 17 mistænkte talibanere dræbt og andre 15 såret. Det siger guvernør i provinsen Kunduz i det nordlige Afghanistan Mohammed Ayoub Haqyar.
Træfningen fandt sted tidlig mandag i landsbyen Kohdaman, da væbnede oprørere angreb en militærforlægning. Soldaterne svarede igen, og under skudvekslingen blev to afghanske soldater også dræbt, oplyser guvernøren. Fem civile blev kvæstet.
Sammenstødet fandt sted få timer før, tre tyske soldater blev kvæstet, da deres bil blev ramt af en bombe i byen Kunduz, der er provinsens hovedby.
Både bombeangrebet på de tyske soldater og sammenstødet mellem afghanske soldater og de formodede talibanere er bekræftet af en talsmand for de tyske styrker i området.
En talsmand for Taliban Kunduz siger, at den militante gruppe stod bag angrebet på de tyske soldater.
Tyskland har 4500 soldater i den sædvanligvis rolige nordlige region af Afghanistan.
