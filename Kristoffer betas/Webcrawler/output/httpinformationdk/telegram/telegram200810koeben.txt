Københavnere cykler mest



 Indbyggerne i København og på Frederiksberg cykler mere end dobbelt så meget end folk fra Esbjerg og Aalborg.
 Det viser tal fra DTU Transport.
 Københavnere tilbagelægger dagligt omkring tre kilometer i hovedstadens gader, mens Aalborgs indbyggere i gennemsnit kun cykler 1,21 kilometer om dagen. Århus og Odense ligger midt imellem, men fynboerne har førertrøjen blandt de to byer.
 - Tallene viser, at det faktisk betaler sig at satse på cykling. København, Frederiksberg og Odense har gjort en stor indsats, og det lønner sig i form af mere cykling, siger Christian Ege, formand for Det Økologiske Råd, der blandt andet kæmper for at fremme cyklisme.
 Tallene er et gennemsnit for personer i alderen 10-84 år.
