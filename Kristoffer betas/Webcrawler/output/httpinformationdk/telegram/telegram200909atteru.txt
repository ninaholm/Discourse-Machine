Atter uro i muslimsk Kina-provins



 Politiet i byen Urumqi i den overvejende muslimske Xinjiang-provins i det vestlige Kina har beordret indbyggerne til at gå indendøre, da der tilsyneladende er nye uroligheder, siger kilder i byen.
 Et øjenvidne siger, at en gruppe etniske hankinesere torsdag indledte en protestmarch i Urumqi, hvor optøjer i juli mellem hankinesere og muslimske uighurer, der er i flertal i provinsen, kostede henved 200 mennesker livet.
 Kinas officielle nyhedsbureau Xinhua rapporterer også om demonstranter. Xinhua melder om flere end 100 demonstranter.
