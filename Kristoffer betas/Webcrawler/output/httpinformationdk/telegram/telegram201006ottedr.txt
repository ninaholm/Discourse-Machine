Otte dræbt af selvmordsbomber i Irak
En irakisk general er blandt dødsofrene for bombeanslag forskellige steder i Irak.


 En selvmordsbomber har dræbt mindst 5 personer og såret 18, da han udløste en bombe tæt ved en politipatrulje i den irakiske by Baiji, oplyser myndighederne.
Tre andre bombeeksplosioner andre steder i landet har dræbt mindst tre personer, oplyser irakiske sikkerhedskilder.
Blandt de dræbte er en irakisk general. Han blev dræbt i hovedstaden Bagdad, da en magnetisk bombe blev bragt til sprængning i det shiamuslimske distrikt Kadhimiya. 
