Etisk Råd siger ja til tvang mod demente
Det kan være omsorgssvigt at undlade behandling af demente. Loven skal give mulighed for tvangsbehandling.


Det Etiske Råd mener, at det bør være lovligt at tvangsbehandle såkaldt varigt inhabile patienter. I praksis drejer det sig primært om demente.Rådet har svaret på en anmodning fra tidligere sundhedsminister Bertel Haarder (V), der i april bad Det Etiske Råd tage stilling til det prekære spørgsmål om demente og deres eventuelle modstand mod at lade sig behandle.Der bør være hjemmel i loven til at behandle inhabile demente, som ikke samtykker til behandling og måske fysisk modsætter sig behandling, skriver Det Etiske Råd i en udtalelse.Men behandlingen bør så vidt muligt kun foretages efter en vurdering af patientens habilitet eller efter en egentlig demenstest, står der i udtalelsen.Rådet mener, at der skal være stedfortrædende samtykke fra de pårørende eller en værge, og en uvildig læge skal involveres i behandlingen, hvis det ikke er muligt at inddrage pårørende.Desuden anbefaler rådet, at den demente eller dennes pårørende skal have særlige muligheder for at klage over behandlingen, så klagen kan behandles med kort frist under selve behandlingsforløbet.Endelig skal tvangsanvendelsen journaliseres og noteres i en særlig protokol.Brugen af tvang skal begrænses mest muligt. Derfor skal det fremgå af loven, at mindre indgribende former for tvang skal tages i brug forud for mere indgribende. De anvendte tiltag skal være "proportionale med behovet for behandling", står der i udtalelsen fra Det Etiske Råd.Rådet siger, at behandling af demente skal minimere smerte, lidelse og angst. Hvis behandlingen er i patientens interesse, kan det være omsorgssvigt ikke at behandle, siger rådet.Der er omkring 80.000 demente i Danmark, men tallet ventes at blive fordoblet i løbet af de næste 25-30 år i forbindelse med, at vi lever længere.ritzau/
