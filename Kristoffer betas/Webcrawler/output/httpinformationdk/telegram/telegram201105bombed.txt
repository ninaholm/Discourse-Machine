Bombe dræber én person i Pakistan
Én person blev dræbt og 11 såret af en bombe rettet mod USA i den nordpakistanske by Peshawar


 To biler fra det amerikanske konsulat var målet for en bilbombe, som fredag dræbte én person og sårede 11 andre personer i byen Peshawar i Pakistans nordvestlige grænseprovins.
Det oplyser pakistansk politi samt den amerikanske ambassade.
- To biler fra det amerikanske konsulat blev angrebet undervejs til konsulatet, siger ambassadens talsmand Alberto Rodriguez til det franske nyhedsbureau AFP.
- Ét køretøj blev beskadiget. Der er ingen dræbte blandt vort personnel og ingen er kommet alvorligt til skade, siger han.
- Kun en bil blev ramt. I bilen sad amerikanske diplomater samt en pakistansk chauffør, siger Alberto Rodriguez.
Ifølge politiets talsmand Liaquat Ali er den dræbte en motorcyklist, mens 11 andre blev såret, heraf to udlændinge.
