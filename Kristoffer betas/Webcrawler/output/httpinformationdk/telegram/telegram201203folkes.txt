Folkeskolen skal have plads til drengene
Dobbelt så mange drenge som piger får specialundervisning. Det skal ny lovgivning for folkeskolen ændre på.


Folketinget behandler fredag et lovforslag, der skal sikre, flere børn får plads i folkeskolen fremfor at få specialundervisning.Regeringen har på forhånd bred politisk opbakning til lovforslaget.I de senere år er flere børn - især drenge - blevet udskilt til specialundervisning. Knap otte procent af alle drenge går i specialklasser eller på specialskoler, mens det samme gælder for 3,3 procent af pigerne.- Det er velkendt, at drengene er overrepræsenterede i statistikken. Men folkeskolen skal være for alle. Det vil regeringen sikre med den nye inklusionslovgivning og den reform af folkeskolen, som vi arbejder på, siger børne- og undervisningsminister Christine Antorini (S).Nye tal fra Ministeriet for Børn og Undervisning viser, at andelen af elever, der går i specialklasser, specialskoler samt dagbehandlingstilbud og behandlingshjem er mere end dobbelt så stor blandt drenge som blandt piger.For nylig viste en undersøgelse fra Aalborg Universitet, at dobbelt så mange drenge som piger mistrives i børnehaven.Tallene bekymrer både børne- og undervisningsminister Christine Antorini, og Danmarks Lærerforenings formand, Anders Bondo Christensen, og folkeskolens aktører mødes derfor i en weekend i slutningen af marts, hvor temaet for mødet er inklusion.- Jeg glæder mig meget til det kommende partnerskabsmøde, hvor vi får god tid at drøfte, hvordan vi i fællesskab kan løse inklusionsopgaven, siger Christine Antorini.En del af de 13 milliarder kroner, der i dag bruges på specialundervisning, skal i stedet bruges ude i den almindelige folkeskole, som også skal styrke.Regeringen præsenterer sit udspil til reform af folkeskolen i efteråret 2012.
