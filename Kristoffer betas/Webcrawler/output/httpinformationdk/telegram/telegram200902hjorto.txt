Hjort: OK at tjekke socialt bedrageri



 Århus Kommune har ansat to pensionerede politifolk til at afsløre borgere, som laver socialt bedrageri med f.eks. boligsikring, forhøjet børnetilskud og sygedagpenge. Andre kommune bør gå samme vej, siger beskæftigelsesminister Claus Hjort Frederiksen (V) til DR Nyheder. Han mener, at kommunerne skal følge forsikringsselskaberne, som hyrer tidligere politibetjente eller privatdetektiver for at afdække forsikringssvindel.
  Århus har siden 2001 årligt tjent over tre millioner kroner på at afsløre socialt bedrageri. 
 - Ingen af os kan være tjent med, at der laves bedrageri over for de offentlige kasser, siger Claus Hjort Frederiksen.

