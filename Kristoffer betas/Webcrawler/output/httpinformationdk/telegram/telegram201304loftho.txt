Loft holdt Venstre orienteret om skattesag
Venstres gruppeformand, Kristian Jensen, blev orienteret om Helle Thornings skattesag, siger Peter Loft.


Det var ikke kun Venstres Troels Lund Poulsen, der kendte tilde nærmere detaljer i Helle Thorning-Schmidts skattesag.Også Venstres gruppeformand, Kristian Jensen, fik en orienterende mail om sagen fra tidligere departementschef i Skatteministeriet Peter Loft.Det kom frem torsdag i Skattesagskommissionen.Kristian Jensen skrev en mail til Loft under behandlingen af sagen, hvor han refererede, at der var rygter om, at Skat var færdig med at behandle sagen.- Jeg har godt hørt rygterne, men de er ikke færdige, skrev Loft som svar ifølge en mail, som blev læst op i Skattesagskommissionen.- Vi har givet manden og Frode Holm (Thorning-parrets daværende revisor, red.) frist til at komme med supplerende oplysninger. Vi følger processen, men ikke sagsbehandlingen tæt, fortsatte Loft.Peter Loft erkender over for Skattesagskommissionen, at han "nok ikke burde have videregivet" oplysningerne fra sagen til folk uden for Skatteministeriet.- Hvorfor skal Kristian Jensen have de oplysninger, vil kommissionens udspørger, Lars Kjeldsen, vide:- Han siger: Jeg har hørt det rygte. Så siger jeg, at det har jeg også, lyder Lofts svar.- Hvad skal en højtstående Venstrepolitiker have det at vide for?, fortsætter udspørgeren:- Jeg mener ikke, jeg har sagt noget, der er særligt opsigtvækkende. Det er nok en oplysning, jeg ikke burde have videregivet.Kristian Jensen kendte Peter Loft særdeles godt, fordi han i seks år bestred posten som skatteminister før Troels Lund Poulsen.Troels Lund Poulsen har tidligere under vidneansvar bedyret, at han ikke har diskuteret sagen med nogen i Venstre./Ritzau/
