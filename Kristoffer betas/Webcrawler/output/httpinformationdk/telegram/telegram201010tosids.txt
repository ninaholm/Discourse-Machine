De to sidste minearbejder er fundet døde
De sidste to savnede efter en mineulykke i Ecuador i sidste uge er fundet døde. I alt fire har mistet livet.


 Det sidste håb om at finde overlevende efter en ulykke i en guldmine i Ecuador i sidste uge er nu slukket. De sidste to savnede minearbejdere er fundet døde.
Onsdag lykkedes det for et redningshold at komme frem til det sted i den kollapsede guldmine, hvor de to befandt sig. Men begge minearbejdere var omkommet.
- Den ene sad op ad en væg, men manglede alt sit tøj, og den anden - som man ikke rigtigt kunne se, da der er brædder og bjælker over det hele - sidder op af en mur på den modsatte sige, siger Giorgy Ramirez fra redningsholdet.
I alt fire personer blev spærret inde minen fredag, kun få dage efter, at 33 minearbejdere blev reddet ud af en mine i Chile. 
