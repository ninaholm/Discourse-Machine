Flertal for uanmeldt kontrol i banker



 Myndighederne skal kunne benytte sig af uanmeldte inspektioner, når det gælder kontrollen af, om bankernes rådgivning lever op til loven. Den hjemmel har Finanstilsynet ikke i dag, skriver Morgenavisen Jyllands-Posten.
 Sagen er aktuel, efter at Finanstilsynet i mandags konkluderede, at bankerne generelt har godt styr på det omfattende forbrugerrådgivningsregelsæt. Konklusionen blev fremsat, efter at tilsynet - efter først at have annonceret deres besøg - havde undersøgt fire bankers hovedsæder.
 Forbrugerrådets cheføkonom, Carsten Holdum, mener, at der er et klart behov for at undersøge den virkelighed, som kunderne oplever. Det er ikke tilstrækkeligt at tage til takke med det skønmaleri, som bankens eksperter præsenterer, siger han.
 Opfattelsen deles af professor Carsten Tanggaard fra Aarhus Universitet.
 Et folketingsflertal bestående af Socialdemokraterne, Dansk Folkeparti, Venstre og Det Radikale Venstre mener også, at Finanstilsynet skal mulighed for at foretage uanmeldte kontrolbesøg.
