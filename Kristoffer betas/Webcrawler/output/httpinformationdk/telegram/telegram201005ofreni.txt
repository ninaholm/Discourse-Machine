Ofre fra ni lande blev dræbt ved flystyrt
Ofrene i forbindelse med onsdagens flystyrt i Libyen kom fra ni forskellige lande. Kun en hollandsk dreng overlevede flystyrtet.


 Libyens transportminister, Mohammed Ali Zidan, oplyser, at ofrene fra onsdagens flystyrt i den libyske hovedstad, Tripoli, kostede personer fra ni lande livet.
Alle på nær en af de 104 ombordværende omkom.
Zidan siger til britiske BBC, at de omkomne kom fra Filippinerne, Finland, Frankrig, Holland, Libyen, Storbritannien, Sydafrika, Tyskland og Zimbabwe. Han oplyser ikke, hvordan dødstallene fordeler sig på de enkelte nationaliteter.
Den hollandsk avis Le Telegraaf skriver, at 61 af de omkomne er hollandske turister. En dreng, der som den eneste overlevede styrtet, er også fra Holland.
Det britiske udenrigsministerium bekræfter, at mindst en om bord på det forulykkede fly var britisk statsborger.
Flyet var på vej fra Sydafrika til den libyske hovedstad, da det forulykkede af endnu ukendte årsager. Hovedparten af flypassagererne fra Tripoli skulle have været videre til Europa. 42 skulle have været til Düsseldorf, 32 til Bruxelles, syv til London og en enkelt til Paris. Det oplyser Nicky Knapp, talskvinde for Sydafrikas luftfartsmyndigheder. 
