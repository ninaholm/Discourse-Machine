Sne rydder nordjyske busser fra vejene



 Nordjyllands Trafikselskabs busser i store dele af Nordjylland holder onsdag morgen stille på grund af det voldsomme snefald. Kun hvis snevejret ikke tager til, kommer der flere busser på vejene i løbet af dagen, oplyser trafikselskabet.
 I Aalborg forsøger trafikselskabet sig med nødkørsel på enkelte ruter. Men selv de centrale metrolinjer 1 og 2 kører kun i meget begrænset omfang.
 Forudsat at snefaldet ikke vokser, vil der komme flere busser på vejene i løbet af formiddagen, oplyser Nordjyllands Trafikselskab.
