Eurobanken sender 8500 milliarder kroner ud i markedet
Svimlende beløb på hvad der svarer til 8500 milliarder danske kroner skal redde europæiske økonomi.


 Den Europæiske Centralbank vil sende 60 nye milliarder euro ud om måneden i program til opkøb af statsobligationer, oplyser bankens topchef Mario Draghi.
Opkøbsprogrammet vil blive sat i værk i marts i år og løbe frem til og med september 2016, oplyser Mario Draghi.
Dermed bliver opkøbspakken noget større end ventet af nogle økonomer. I alt vil der blive sendt 1140 milliarder euro ud til opkøb af statsobligationer - det svarer til 8500 milliarder danske kroner.
Det sker i et forsøg på at redde europæiske økonomi fra langvarig stagnation og deflation i Europa. Initiativet skal sætte gang i den økonomiske vækst.
