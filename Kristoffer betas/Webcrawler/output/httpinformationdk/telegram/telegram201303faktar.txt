FAKTA: Her vil regeringen investere i togdriften
Regeringen vil investere 27,5 milliarder kroner på at forbedre togdriften i Danmark. Her kan du se hvor.


 Regeringen præsenterer en ny togfond, der skal give hurtigere tog og samtidig reducere udledningen af CO2.
De 27,5 milliarder kroner, som fonden indeholder, er ifølge Ritzaus oplysninger en blanding af nye penge og et resultat af serviceeftersynet af Nordsøolieaftalen, som regeringen igangsatte sidste år.
Det står endnu ikke helt klart, hvordan regeringen skaffer de mange penge fra Nordsøen, men der er formentlig tale om øget skat på mindre olieselskaber.
Her kan du se, hvor regeringen vil investere:
* Etapen Odense-Aarhus:
- Ny bane over Vestfyen: 5,4 milliarder kroner.
- Ny bro over Vejle Fjord: 4 milliarder kroner.
- Ny bane mellem Hovedgård og Aarhus: 3,4 milliarder kroner.
- Øvrige hastighedsopgraderinger Fredericia-Aarhus: 1,1 milliarder kroner.
* Resterende tiltag: 4,9 milliarder kroner.
* Elektrificering
- Fredericia-Aalborg: 5 milliarder kroner.
- Roskilde-Kalundborg: 1,2 milliarder kroner.
- Vejle-Struer: 1,5 milliarder kroner.
- Aalborg-Frederikshavn: 1 milliard kroner.
Kilde: Regeringen.
