Mælkepulverskandalen fortsætter i Shanghai



 Kinas folkerigeste by, Shanghai, er hårdt ramt af den verserende mælkepulverskandale. Lokale medier rapporterer, at op til fem procent af spædbørnene i byen kan være smittet med nyresten efter at have indtaget mælkepulver med kemikaliet melamin.
 - Sundhedscheck i byen af børn under tre år har vist, at omkring fem procent havde symptomer på nyresten efter at være blevet madet med det inficerede mælkepulver, meddeler avisen China Daily.
 Melamin er et billigt industrifremstillet kemikalie, der kan blive brugt til at snyde med kvalitetskontrollen af mælkepulveret.
 I Hongkong har en 10-årig dreng netop fået konstateret nyresten som følge af at have drukket inficeret mælk. Han er dermed den femte i Hongkong, der er ramt.
