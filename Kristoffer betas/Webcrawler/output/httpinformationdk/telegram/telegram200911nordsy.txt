Nord- og Sydkorea i flådesammenstød



 Der er opstået ildkamp mellem fartøjer fra Nord- og Sydkoreas flåder tidlig tirsdag dansk tid. Det rapporterer det sydkoreanske nyhedsbureau Yonhap. Der meldes ikke om tilskadekomne som følge af sammenstødet, som fandt sted i Det Gule Hav omkring søgrænsen ud for de to landes vestkyst.
 - Et nordkoreansk patruljeskib krydsede den nordlige grænselinje og holdt ikke inde, da vi affyrede advarselsskud, siger en kilde fra det sydkoreanske forsvar ifølge Yonhap.
 Hændelsen er ikke bekræftet af andre militærkilder     
 Både i 1999 og 2002 er der opstået ligende episoder mellem de to lande - i begge tilfælde har sammenstødene kostet menneskeliv.

