Clegg bliver britisk vicepremierminister
Liberaldemokraterne i Storbritannien får posten som vicepremierminister samt fire andre ministerposter i den nye regeringskoalition med De Konservative.


 Lederen af Liberaldemokraterne, Nick Clegg, bliver vicepremierminister i Storbritanniens ny regeringskoalition, hvor den Konservative leder David Cameron netop er udpeget blevet premierminister.
- Hendes majestæt, dronningen, er glad for at kunne godkende udnævnelse af Nick Clegg som vicepremierminister, siger en talsmand fra Camerons kontor.
- Det er aftalt, at fem regeringsposter bliver besat af Liberaldemokraterne inklusive Nick Cleggs udnævnelse, siger talsmanden.
De Konservative fik flest mandater i Underhuset ved sidste uges parlamentsvalg, men opnåede ikke et absolut flertal.
Cameron blev efter et 20 minutter langt besøg torsdag aften hos dronning Elizabeth på Buckingham Palace bedt om at danne en ny regering. 
- Jeg agter at danne en koalitionsregering mellem de Konservative og Liberaldemokraterne. Jeg mener, at det er den rigtige måde at give landet en stærk, stabil, god og anstændig regering på, siger Cameron.
