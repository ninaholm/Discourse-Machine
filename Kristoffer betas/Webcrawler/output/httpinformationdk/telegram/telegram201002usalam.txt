USA lammet af ny snestorm



 En stor, ny snestorm fejede natten til onsdag dansk tid ind over USA fra delstaterne Illinois til Virginia og New York. 
Snestormen kommer efter, landet i forvejen ligger under for snemasserne, der nærmer sig en rekordstor mængde i USA's historie. 
Regeringskontorerne i hovedstaden Washington er onsdag lukket for tredje dag i træk, hvilket omfatter omkring 230.000 offentligt ansatte. Imens er flere skoler klar til at forlænge lukkeperioden indtil næste uge, hvor den amerikanske meteorologiske tjeneste regner med op til 36 centimer ny sne.   
I flere dele af østkysten, som har fået den værste del af snevejret, var der meldt stormvarsel ud og advarsler om at bevæge sig udenfor. 
Samtidig er tusinder af hjem stadig uden strøm, efter fredag og lørdags massive snefald, som i amerikanske medier er døbt som "Snowmageddon". Hele kvarterer er blevet begravet i op til 91 centimeter sne. Kraftige vinde forventes også at ledsage den seneste storm, som kan føre til flere strømafbrydelser. 
Jennifer Ganem fra en af Marylands forstæder har blandt andet brugt tiden med sine fire børn på at spille kort, da strømmen i tv'et de sidste to dage har manglet ligesom resten af ellen i huset. 
- Vi har spillet en masse kort spil, og de (børnene, red.) har håndteret det kolde vejr meget bedre, end jeg havde forventet, siger Jennifer Ganem. 
Ganem er ikke vild med, at en ny storm kommer på besøg, selvom børnene har fri fra skole og masser af tid til at kælke og lege i sneen. 
- Min datter sagde faktisk til mig i morges, ok, jeg er færdig med vinter nu, siger Jennifer Ganem.
