Unge dumper regeringen



 Står det til de yngste vælgere i Danmark, skal landets næste statsminister hedde Villy Søvndal. I en Gallup-måling, som Berlingske Tidende har fået foretaget blandt 937 danskere i alderen 15 til 25 år, er SF således den suveræne topscorer med 29 procent af stemmerne. Et resultat der svarer til, hvad Venstre, De Konservative og Dansk Folkeparti, står til at få tilsammen. 
 følge Yosef Bhatti, der er ph.d.-stipendiat i statskundskab på Københavns Universitet og har forsket i unges politiske holdninger, er resultatet så markant, at de borgerlige partier "formentlig har tabt en generation på gulvet".
 - Der er ingen tvivl om, at en del af de unge med tiden vil rykke lidt til højre, men forskellene er så store, at det er usandsynligt, at de udligner sig. Dermed har vi en generation, som vedvarende vil stemme mere venstreorienteret end tidligere generationer, siger han.
 Ifølge lektor Johannes Andersen fra Aalborg Universitet, er de unges sværmen for SF ikke nødvendigvis et udtryk for, at generationen er tabt for de borgerlige partier. 
 Skal man tro de to eksperter, er undersøgelsens største tabere dog hverken Venstre, Dansk Folkeparti eller de Konservative, men derimod Socialdemokraterne, som i undersøgelsen kun scorer 14,5 procent.
