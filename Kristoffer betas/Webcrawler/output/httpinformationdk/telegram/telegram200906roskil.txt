Roskilde Festivals hegn stormet



 Vagterne nåede aldrig at komme i stilling, da tusindvis af jublende festivalgængere kunne lørdag aften klokken 20.54 stormede hegnet omkring Roskilde Festival, skriver politiken.dk.
Stormen kom hele 11 timer før campingarealet officielt åbner, og også meget tidligere end sidste år, hvor hegnet fik lov at stå til klokken 4.23. Festivalen havde ellers forberedt sig med et hegn af levende vagter kombineret med sikrede ventebokse, der først skulle åbnes lidt i klokken otte søndag morgen. Men vagterne var ikke på plads endnu, og hegnet blev væltet uden boksene nogensinde kom i brug, skriver politiken.dk
 - Jeg synes, det er alt for tidligt, men når det er et spørgsmål om publikums sikkerhed, vil vi ikke stoppe dem, siger festivalens talsmand Esben Danielsen til politiken.dk.
 Han så hovedrystende og med et stort grin til, mens de glade festivalgæster gungrede forbi for at sikre sig en god plads til teltene.
