Bedre behandling til misbrugere



 Gravide stofmisbrugere skal tilbydes bedre afvænning. Det mener SF's socialordfører, Özlem Cekic, der nu vil have både sundhedsministeren og socialministeren i samråd. Udgangspunktet er bortførelsen af den nu 13 dage gamle dreng, der er tvangsfjernet fra sine forældre. Begge forældre er misbrugere.
 - Jeg vil have ministrene til at forklare, hvordan arbejdsfordelingen er mellem Kriminalforsorgen, psykiatrien og de sociale myndigheder. Det er nødvendigt, at de samarbejder, hvis sådanne sager skal undgås i fremtiden. Derudover vil jeg gerne vide, hvorfor kommunerne ikke overholder den lovfastsatte behandlingsgaranti, og endelig mener vi, at der skal tilbydes en mere familieorienteret misbrugsbehandling i kommunerne, siger Özlem Cekic.
