Elbæk om R-exit: Droppet fædrebarsel var dråben
Regeringens droppede fædrebarsel og offentlighedsloven fik Uffe Elbæk til at blive løsgænger i Folketinget.


Da regeringen droppede at gå ind for øremærket barsel til mænd, flød det politiske bæger over hos den radikale Uffe Elbæk, der tog beslutningen om at forlade regeringspartiet og blive løsgænger i Folketinget.Uffe Elbæk vil dog fortsat støtte op om den siddende regering, siger han, trods flere uenigheder.- Den berømte dråbe, der fik bægeret til at løbe over, var selvfølgelig, da regeringen valgte ikke længere at gå ind for øremærket barsel, siger Uffe Elbæk til Ritzau.Ud over den droppede reservation af den samlede barsel til fædrene, så nævner den tidligere kulturminister også regeringens offentlighedslov, som et af elementerne bag det politiske karriereskift.- Det har været en svær, men en rigtig beslutning, og spørgsmålet omkring offentlighedsloven har også spillet en stor rolle, siger Uffe Elbæk.Til stor offentlig interesse valgte Uffe Elbæk som siddende radikal folketingspolitiker at stemme imod offentlighedsloven. En stemme, som han kort efter forklarede som en fejl.- Det var verdenshistoriens største politiske freudian slip. Jeg havde virkelig dårlig samvittighed ved at stemme for, og jeg stemte selvfølgelig for, fordi vi var blevet enige i gruppen. Men min underbevidsthed tog over, siger Uffe Elbæk.Uffe Elbæk vil bruge sin nye status som løsgænger til at kunne tale og handle friere og samtidig gøre op med den nuværende vækstdagsorden. Som eksempel nævner Uffe Elbæk finansminister Bjarne Corydons syn på velfærdsstaten som konkurrencestat.- Når jeg kommenterer Snowden (Edward, red.) eller konkurrencestaten, så går jeg ud solo, og så skal mit parti gå ud og markere. Jeg ønsker ikke at skabe støj, forklarer han.Uffe Elbæk tog beslutningen ved øremærket barsel, men ventede alligevel med at melde ud.- Jeg har givet udtryk for, at jeg gik med de her overvejelser over for min gruppe ledelse. Men jeg ville ikke gå ud med det under landsmødet, fordi jeg ikke ønskede, at min beslutning farvede landsmødet, siger Uffe Elbæk.Uffe Elbæk har ikke lyst til at kommentere den manglende indflydelse, som han får som løsgænger. Men han går ikke med planer om at melde sig ind i et andet parti.- Jeg har ingen planer om at melde mig ind i de centrumvenstre-partier, som er i dag, fortæller Uffe Elbæk.Portræt af Uffe Elbæk:Fra Radikal kaospilot til løsgænger
