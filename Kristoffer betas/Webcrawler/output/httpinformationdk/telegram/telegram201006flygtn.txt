Flygtninge rejser ikke hjem igen
Antallet af flygtninge, der frivilligt rejser hjem igen, er faldet kraftigt. I 2009 satte tallet tyveårig bundrekord.


 Antallet af flygtninge, der vendte hjem, faldt i 2009 til et laveste niveau i to årtier. Det viser tal i en ny rapport fra FN's flygtningehøjkommissariat, UNHCR. 
- Rapporten viser, at blot 251.000 flygtninge vendte hjem i 2009. Det er det laveste siden 1990, siger UNHCR i en pressemeddelelse. 
Ifølge UNCHR er cirka en million flygtninge årligt er vendt hjem i løbet af de sidste 10 år. 
UNCHR's chef, Antonio Guterres, peger på, at faldet skyldes de store konflikter i Irak, Afghanistan, Somalia og Den Demokratiske Republik Congo, som ikke viser nogen tegn på at slutte inden for en nær fremtid. 
- Konflikter, der så ud til at lakke mod ende eller var ved at blive løst, såsom det sydlige Sudan eller i Irak, er ikke sluttet. Det har resulteret i, at det seneste år ikke har været godt år for dem, som frivilligt hjemsendes, siger Guterres. 
Afghanistan er særligt mærket af faldet. Her vendte kun 51.000 flygtninge hjem sidste år, sammenlignet med 275.000 i 2008. 
I alt er antallet af mennesker, der er fordrevet fra deres hjem, på 43,3 millioner ved udgangen af 2009. 
Sydafrika stod for det største antal asylansøgere med mere end 222.000 sidste år. Det svarer til over en femtedel af de i alt cirka en million asylansøgere i løbet af 2009. 
