Lene E.: Soldaters kamp bliver videreført
De dræbte soldaters kamp bliver videreført i Afghanistan, siger udenrigsminister Lene Espersen.


 Udenrigsminister Lene Espersen (K) udtrykker sin medfølelse med familierne til de to danske soldater, der lørdag blev dræbt af en vejsidebombe i Afghanistan.
- Det gør ondt, når danskere, der har gået i front for frihed og imod terror, bliver dræbt i kamp. Mine tanker går til de to dræbte soldaters familie, deres venner og deres kolleger. De skal nu igennem en hård tid med sorg og savn, tomrum og smerte, siger Lene Espersen i en udtalelse.
Dødsfaldene vil dog ikke få Danmark til at give op i krigen mod Taliban i Afghanistan, forsikrer udenrigsministeren. 
- Tværtimod. De to har betalt den højeste pris af alle, men deres kamp vil blive videreført. Vi skylder dem begge en dybtfølt tak og respekt, erklærer Lene Espersen.
