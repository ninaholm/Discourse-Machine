Cern finder klare tegn på Higgs-partikel
En ny partikel er fundet. Det kan meget vel være Higgs-partiklen, som er central i teorien om universet.


 Atomfysikere har opdaget en ny subatomar partikel, som meget vel kan være den såkaldte Higgs-partikel, der er central i teorien om universets oprindelse.
Det har forskere ved atom-forskningscentret Cern netop offentliggjort ved en konference.
Et fund af partiklen ses som en afgørende milepæl, fordi eksistensen er en forudsætning for fysikkens standardmodel, som er en teori, der forsøger at forene samtlige naturlove minus tyngdekraften i en enkelt fysisk lov.
