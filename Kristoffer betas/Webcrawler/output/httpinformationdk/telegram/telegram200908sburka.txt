S: Burkaudvalg er en farce



 Socialdemokraternes udlændingeordfører, Henrik Dam Kristensen, trækker på smilebåndet over statsministerens forslag om at nedsætte et burkaudvalg, der skal arbejde for at begrænse brugen og udbredelsen af burkaer.
- Formålet er ædelt nok, men på et eller andet tidspunkt må regeringen finde ud af, hvad den vil. Det regeringsparti, der har justitsministerposten kom med et forslag, der formodentligt er grundlovsstridigt, og nu skal der til at være et burkaudvalg. Jeg er enig i intentionerne om at bekæmpe den slags kvindediskriminerende religiøs beklædning, men det begynder også at ligne en farce fra regeringens side, siger Henrik Dam Kristensen.
