Klan saboterer olierørledning i Yemen
Som hævn for et fejlagtigt drab på en provinsembedsmand har en yemenitisk klan angrebet og saboteret en olierørledning i landet.


 Medlemmer af en yemenitiske klan har saboteret en olierørledning med raketdrevne granater for at hævne en provinsembedsmand død. Han blev dræbt ved en fejltagelse under en aktion mod al-Qaeda. 
Medlemmer af Al-Shabwan klanen har angrebet rørledningen, hvor den løber hen over deres jord i Marib provinsen, øst for hovedstaden Sanaa. 
- Vi gør det for at hævne mordet på generalsekretæren for Maribprovinsens råd, Jaber Ali al-Shabwani, siger kilden til nyhedsbureauet AFP.
Den 450 kilometer lange rørledning forbinder Safer-oliefeltet i Marib med havnen i Al-Salif ved Det Røde Hav.
Shabwani og fire af hans livvagter blev mandag aften dræbt ved det yemenitiske luftangreb, der var rettet mod en eftersøgt al-Qaeda mistænkt, siger en sikkerhed kilde til AFP.
Den mistænkte, der går under navnet Mohammed Said bin Jardan, blev såret, men var i stand til at slippe væk, siger kilden. 
Ifølge en lokal embedsmand havde Shabwani ført forhandlinger i den seneste uge om bin Jardans overgivelse og var gået til gården, der blev ramt under luftangrebet, for at føre samtaler. 
Yemen er al-Qaeda-leder Osama bin Ladens fædreland, og har været udsat for adskillige al-Qaeda-angreb mod udenlandske ambassader, turistattraktioner og olieinstallationer. 
Marib er en af al-Qaedas højborge i Yemen.
