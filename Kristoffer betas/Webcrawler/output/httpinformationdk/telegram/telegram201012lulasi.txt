Lula da Silva kritiserer USA før afgang
Brasiliens afgående præsident, Luiz Lula da Silva, kritiserer USA for at være ligeglad med Latinamerika.


 USA fortsætter med at undervurdere og underprioritere sit forhold til latinamerikanske lande. Præsident Barack Obama har ikke ændret USA's linje.
 Det siger Brasiliens afgående præsident, Luiz Inacio Lula da Silva, i en kommenter få dage før, han fratræder og overlader præsidentposten til Dilma Rousseff.
- Intet har ændret sig i USA's syn på Latinamerika. Og det gør mig bedrøvet, siger Lula da Silva.
Dilma Rousseff blev valgt til præsident den 31. oktober og tiltræde søndag.
- USA må forstå, hvor vigtig dets forbindelser til Latinamerika er på grund af nærheden og på grund af de mange latinamerikanere, der bor i USA, fortsætter den afgående præsident.
Han kritiserer, at USA fortsætter sin politik som "et imperiums forhold til fattige lande".
Forholdet mellem den brasilianske og den amerikanske regering blev køligt, efter at Barack Obama blev præsident i januar 2009. Lula havde en varmt forhold til republikaneren George W. Bush. Det har han ikke til Obama, og der har været flere kurrer på tråden. 
Rousseff har udpeget brasiliens tidligere ambassadør i USA Antonio Patriora til udenrigsminister, der ses som et forsøg på at forbedre forholdet til USA.
