Grønt lys fra EU til Lundbecks alkopille
Medicinalfirmaet Lundbeck gør nu klar til at markedsføre pille, der reducerer trangen til alkohol.


 Den ene genstand har med at tage den anden.
Sådan føles det nok for de mange, mange mennesker, der ligger pænt på den forkerte side af anbefalingerne, når det gælder alkoholindtag.
De mennesker er den målgruppe, som den danske medicinalvirksomhed Lundbeck håber at ramme med en ny pille.
Midlet, Selincro, har netop fået grønt lys til markedsføringen i EU-landene.
Selincro siges at reducere trangen til alkohol. Det betyder, at folk godt kan fortsætte med at drikke, men kan nedsætte forbruget.
- Selincro påvirker hjernens motiverende system og nedsætter trangen til den næste drink, hedder det i en udtalelse fra Lundbeck.
Selincro er egentlig udviklet af finske Biotie Therapies, men markedsføres altså af Lundbeck.
Ifølge Lundbeck er målgruppen personer, der drikker mindst seks genstande hver dag, men ikke ønsker helt at stoppe med at indtage alkohol.
