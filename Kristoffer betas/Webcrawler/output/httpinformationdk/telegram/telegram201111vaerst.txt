Det er værst at være mor i Afghanistan
Mødre har det værst i Afghanistan og bedst i Norge, viser en rapport fra Red Barnet.


 Livet som mor i Afghanistan er et af det hårdeste job i verden. Af verdens mødre har mødrene i Afghanistan har det allersværest. Mødre i Norge har det bedst.
Det konkluderer Red Barnets rapport State of the World's Mothers.
For 12 år i træk scorer Norge højst på alle de syv indikatorer, der lægges til grund for placeringen. Australien er verdens næstbedste land at være mor i. Island, Sverige og Danmark følger på de næste pladser.
Mens den gennemsnitlige levealder for kvinder i Norge er 83 år, er den blot 43 år i Afghanistan.
Ti år efter, at vestlige styrke invaderede landet, har Afghanistan fortsat den højeste børnedødelighed af de 164 lande, der er med i rapporten.
Nederst på listen ligger Eritrea, Congo, Tchad, Yemen, Guinea Bissau, Niger og Afghanistan.
USA ligger på en 31. plads, og havner dermed lige efter lande som Estland, Letland og Litauen, Slovenien og Slovakiet.
Årsagen til det er først og fremmest, at USA komme allerdårligst ud af samtlige industrilande, når det gælder dødsfald i forbindelse med fødsler.
Kvinder i USA har 15 gange højere risiko for at dø i løbet af graviditet og fødsel end kvinder i Grækenland, viser rapporten.
