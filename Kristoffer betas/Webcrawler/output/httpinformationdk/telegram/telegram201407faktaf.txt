FAKTA: Det skal Friis Bach lave i UNECE
De Radikales gruppeformand, Christian Friis Bach, skal frem over arbejde i UNECE. Læs her, hvad de laver.


 De Radikales gruppeformand, Christian Friis Bach, skal til at skifte arbejdsgangen i Folketinget ud med et arbejde som leder af UNECE, der er et organ under FN's økonomiske og sociale råd.
* UNECE står for "United Nations Economic Commission for Europe", mens kommissionen på dansk kaldes "FN's Økonomiske Kommission for Europa".
* Kommissionen blev etableret i 1947 med det formål at forbedre det økonomiske samarbejde mellem dens 56 medlemslande.
* Ud af de 56 medlemslande er der flere fra Europa, mens lande som USA, Canada og Israel også er på medlemslisten. Flere lande i Asien er også medlem af kommissionen.
* I det daglige arbejder UNECE med økonomisk analyse, statistik, bæredygtig energi, handel, industri- og erhvervsudvikling samt transport.
* UNECE er den ene ud af fem regionale kommissioner, der ligger under under FN's økonomiske og sociale råd. De andre er ECA, ESCAP, ECLAC og ESCWA.
* Kommissionen har sit hovedsæde i Genève, Schweiz.
Kilde: UNECE
