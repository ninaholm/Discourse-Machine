Georgien og Rusland åbner grænse



 Rusland og Georgien er blevet enige om at åbne den fælles grænse for trafik. Aftalen er kommet i stand med Schweiz som mægler, siger den georgiske viceudenrigsminister, Nino Kalandadse.
 Også repræsentanter for Rusland har bekræftet aftalen.
 Grænseposten Verhni Lars åbnes i marts. Det er den eneste rute mellem Rusland og Georgien, som ikke løber gennem udbryderrepublikkerne Abkhasien og Sydossetien. Begge republikker ligger inden for rammerne af Georgien, men de russiskvenlige flertal har løsrevet dem.
 Rusland lukkede grænseovergangen i 2006 med henvisning til, at Georgien nærmede sig Vesten og Nato. Sidste år udkæmpede Rusland og Georgien en krig om Sydossetien.
 Selv Armenien blev økonomisk ramt, da grænseovergangen ved Verhni Lars blev lukket. For Armenien er overgangen den eneste rute over landjorden til Rusland.

