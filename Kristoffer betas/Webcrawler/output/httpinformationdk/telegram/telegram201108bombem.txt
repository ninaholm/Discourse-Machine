Bombe i moske dræber 24 i Pakistan
En bombe er eksploderet i en moske under fredagsbønnen i det nordvestlige Pakistan. Mindst 24 er dræbt.


 Mindst 24 mennesker er dræbt, og flere end 70 er såret efter et voldsomt bombeangreb i det nordvestlige Pakistan.
Bomben eksploderede i en moske i Khyber-disktriktet nær grænsen til Afghanistan midt under fredagsbønnen.
- Bombeeksplosionen skete inde i moskeen, siger Mutahar Zeb, en højtstående lokal embedsmand.
Den ramte moske ligger i byen Jamrud, hvor militante oprørere har været aktive i årevis.
