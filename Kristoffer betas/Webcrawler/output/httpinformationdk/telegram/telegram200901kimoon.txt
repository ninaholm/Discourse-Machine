Ki-moon forfærdet over angreb på skoler



 FN's generalsekretær, Ban Ki-moon, er "dybt forfærdet" over Israels militærangreb mod tre FN-ledede skoler i Gaza, der i dag kostede over 40 mennesker livet.
 Det sagde Ki-moon i dag. Han betegnede det samtidig som "totalt uacceptabelt", at skolerne blev ramt.
 - Disse angreb mod FN-faciliteter, der fungerer som tilflugtssted er totalt uacceptable og må ikke blive gentaget, sagde Ki-moon.
 Samtidig gentog han sin opfordring til, at der bliver indgået en øjeblikkelig våbenhvile.
 Tidligere i dag krævede FN en undersøgelse af angrebet på skolerne og andre civile dødsfald i forbindelse med Israels offensiv.
