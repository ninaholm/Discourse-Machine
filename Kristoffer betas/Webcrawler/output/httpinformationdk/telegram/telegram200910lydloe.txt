Lydløse hybridbiler udstyres med motorlarm



 En række bilproducenter overvejer at udstyre deres lydløse el- eller hybridbiler med kunstig motorlarm, skriver avisen New York Times.
 Grunden er, at bilerne ellers vil være så lydløse, at fodgængere, særligt børn og personer med nedsat hørelse, vil have problemer med at opdage bilerne i tide.
 Hybridbilen Fisker Karmas kofanger skal ifølge den danske producent, Henrik Fisker, udstyres med højttalere, som afspiller en lyd, der er en krydsning mellem motorstøj og et rumskib. Serieproduktionen af Fisker Karma indledes i Nystad i Finland til næste forår.
 De japanske bilgiganter Nissan og Toyota har angiveligt lignende planer.
 En undersøgelse fra University of California viser, at en blind kan høre et motorkøretøj, som nærmer sig med en hastighed på 10 kilometer i timen, på 10 meters afstand. En hybridbil, som kører med samme hastighed, kan kun høres på to meters afstand.
