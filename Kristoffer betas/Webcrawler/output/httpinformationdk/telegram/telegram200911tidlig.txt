Tidligere thailandsk premierminister død



 Thailands tidligere premierminister, Samak Sundaravej, er død som følge af kræft i leveren. Han blev 74 år gammel.
 Samak overtog premierministerposten i december 2007 efter det første valg, siden den omstridte Thaksin Shinawatra blev væltet ved et militærkup et år tidligere.  
 Samak, der var leder af partiet PPP, sad på magten til september 2008. Her blev han tvunget til at træde tilbage efter at have modtaget betaling for at deltage i to tv-programmer.  
