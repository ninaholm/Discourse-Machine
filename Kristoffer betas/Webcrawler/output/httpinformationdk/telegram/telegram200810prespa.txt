Pres på Rønn i tunesersag



 Venstre-folk lægger pres på Flygtningenævnet og på Venstres egen integrationsminister, Birthe Rønn Hornbech, for at få udvist en tuneser, som Politiets Efterretningstjeneste (PET) mistænker for at ville dræbe tegneren Kurt Westergaard.
 Venstre har indkaldt til et gruppemøde torsdag, hvor integrationsministeren skal forklare, hvorfor tuneseren ifølge Flygtningenævnet ikke kan tvangsudsendes, men tværtimod er løsladt og lever på såkaldt "tålt ophold".
 - Mens man finder ud af, hvordan man kan udvise de her folk, så må man i hvert fald begynde at kigge på, om man kan stramme op på den måde, de lever på i Danmark. Der er da noget stødende i, at små familier, der aldrig har gjort noget slemt, men bare har fået afslag på asyl, skal bo på asylcentre, og så kan andre, der har begået meget slemme ting, få lov til at være udenfor, siger Venstres Eyvind Vesselbo.
