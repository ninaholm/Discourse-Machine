Løkke: Vækstplan er et skridt i vores retning
"Små detaljer" adskiller S-R-SF og V fra at indgå aftale om regeringens vækstplan, siger Venstres formand.


 Regeringens vækstplan er et skridt væk fra den politik, som regeringen gik til valg på og et skridt i retning mod Venstre. Så det støtter vi.
Sådan siger Venstres formand, Lars Løkke Rasmussen, på vej til mandagens forhandlinger om regeringens Vækstplan DK i Finansministeriet.
Venstre og de øvrige partier i blå blok har reelt vetoret i forhandlingerne, efter at Enhedslisten i weekenden besluttede at stemme imod den del af vækstplanen, som omhandler kommunernes økonomi.
Aftalen er afgørende for finansieringen af vækstplanen.
- Vi tillægger det ikke nogen betydning, det Enhedslisten er ude at sige. At de rasler med nogle sabler, siger Lars Løkke Rasmussen.
