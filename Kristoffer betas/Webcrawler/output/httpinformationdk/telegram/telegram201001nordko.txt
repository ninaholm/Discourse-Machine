Nordkorea sender 80 granater mod Sydkorea



 Nordkoreas flåde har sent flere end 80 granater mod et grænseområde i Det Gule Hav ud for de to lande, og som de to koreanske lande strides om. Skyderiet er led i en årlig militærøvelse.
Nordkorea sendte 30 granater af sted onsdag formiddag, som blev besvaret af varselsskud af Sydkorea. Over middag lokal tid sendte Nordkorea så yderligere 50 granater af sted mod samme område. 
Alle granater slog ned på det nordkoreanske side af grænsen. Sydkorea har protesteret kraftigt imod øvelsen.
Nordkorea siger, at landet har ret til øvelsen, der afholdes en gang om året i området.  
Tirsdag indførte Nordkorea et forbud mod sejlads i det omstridte område, der ligger ved øen Baengnyeong. Det blev set som et tegn på, at landet ville teste artilleri eller kortdistance-raketter i Det Gule Hav.
Sydkorea og Nordkorea har ikke kunne nå til enighed om søgrænsen mellem landene, siden Koreakrigen sluttede i 1953.
I november 2009 overtrådte en nordkoreansk patruljebåd den af FN fastsatte søgrænse. Det resulterede i beskydning fra Sydkorea.
