Radiokanalen P1 skal have konkurrent
P1 skal have en konkurrent uden reklamer men med et statstilskud på 125 millioner kroner om året. Det er en del af regeringens medieudspil.


 DR mister radiokanalen P2, og P1 får en ny konkurrent. Det er en del af regeringens udspil til en ny fireårig medieaftale, oplyser DR.
 - Regeringen foreslår en kanal uden reklamer, som ikke skal drives af DR. Den skal i udbud i en såkaldt skønhedskonkurrence og støttes med 125 millioner kroner om året, og så skal kanalen have public service-forpligtigelser, som svarer til P1, siger Enhedslistens medieordfører, Per Clausen, til DR Kultur.
 Flere medieordførere siger til DR, at den kontrakt, som DR har på at drive P2, ikke bliver forlænget, når den udløber ved årets udgang.
- Den fjerde fm-kanal, hvor P2 sender, er et af temaerne, der er oppe at vende, siger Socialdemokraternes kulturordfører, Mogens Jensen.
