Magtfuldt EU-organ vil regulere finansfolk



 Finansmarkederne bør forberede sig på mere tilsyn, overvågning, åbenhed, gennemsigtighed og regulering.
 I hvert fald hvis det står til EU-Kommissionen, der i dag leverede sit indspark til det store forårstopmøde mellem unionens 27 stats- og regeringsledere, der finder sted i midten af marts.
 - Vi har i dag lagt en detaljeret køreplan frem mod et europæiske tilsynssystem, hvor etikken tæller. Hvor vi sikrer overvågning og gode regler, forklarede kommissionsformand José Manuel Barroso på et pressemøde i Bruxelles.
 Kommissionen læner sig op af en ekspertgruppe med den tidligere franske nationalbankdirektør Jacques de Larosière for bordenden, som for nylig lancerede sin 85-sider lange rapport om bedre finansielt tilsyn i EU. Derfor anbefaler kommissionen "meget stærkere overvågning" på EU-niveau og et sæt af kerneprincipper for medlemslandene, men fastholder stadig en klar rolle for nationale myndigheder.

