Protestvalg i Litauen



 Søndagens parlamentsvalg i Litauen kan meget vel give comeback til to yderst omstridte politikere og sende det regerende Socialdemokrati ud i kulden.
 Den forræderidømte tidligere præsident Rolandas Paksas og hans Lov og Orden parti står til stor fremgang sammen med den bedragerianklagede Viktor Uspaskitj og dennes Arbejderparti. Det ventes, at de vil danne en regeringskoalition, hvis de får et flertal af de 141 medlemmer af parlamentet, Seimas.
 De to politikere har ført en yderst populistisk valgkamp. De har lovet at hæve lønnen for offentlig ansatte og har talt dunder til EU, som mange i Litauen er stærkt utilfreds med.
 Premierminister Gediminas Kirkilas og hans socialdemokratiske parti er derimod i vanskeligheder og så upopulære, at der er risiko for, at de ikke klarer spærregrænsen på fem procent.

