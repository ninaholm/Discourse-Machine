Her er listen over S og SF's løftebrud



 * Akutfunktion i Svendborg: I valgkampen skrev daværende gruppeformand Carsten Hansen (S) et brev til borgerne med løfte om at bevare akutfunktionen på byens sygehus. Dette kan ikke gennemføres.
* Tolærerordningen: Der er kun afsat penge til forsøg med ordningen, ikke til en landsdækkende ordning.
* Elevloft i folkeskolen: Løftet om maksimalt 24 elever i folkeskoleklasserne er ikke nævnt i det nye regeringsgrundlag.
* Børnechecken: Besparelsen bliver alligevel ikke rullet tilbage.
* Billigere offentlig transport inden jul: Bliver først til noget, når betalingsringen er etableret.
* Topskatten: Den nye regering overtager den topskattelettelse, som VKO-partierne tidligere har udskudt til i 2014.
* Millionærskat og bankskat: Nævnes ikke i regeringsgrundlaget. Det kan dog fortsat komme i spil, når der senere skal gennemføres en skattereform.
* Passagerafgift på 75 kroner ved flyrejser fra danske lufthavne: Bliver ikke genindført.
* Kandidatpanten: Skulle tvinge færdiguddannede kandidater til at betale noget af SU'en tilbage, hvis de flytter til udlandet i en længere periode. Gennemføres ikke.
* Fertilitetsbehandling: En genindførsel af gratis fertilitetsbehandling for barnløse par og enlige står ikke i regeringsgrundlaget.
* Integrationsministeriet: Bliver nedlagt trods løfter om at bevare det.
* Boligpakken: Hjælpepakken til boligmarkedet med rabat på tinglysningsafgift og skatter droppes.
* CIA-kommission: Det udvalg, der skulle undersøge de ulovlige CIA-overflyvninger i dansk luftrum, bliver ikke til noget.
* Sundhedsløfter: Sundhedsminister Astrid Krag (SF) kan ikke garantere, at de fire nedenstående løfter bliver gennemført:
1) ingen patienter skal ligge på sygehusenes gange,
2) at unge og borgere med de laveste indkomster årligt skal tilbydes et gratis tandlægetjek,
3) at folk, der fylder 40, 50 eller 60 år, skal tilbydes et gratis sundhedstjek,
4) samt at der skal flere lægeambulancer til udkantsområderne.
* Skadestue-ventetid: Målet om en ventetid på maksimalt 30 minutter. Astrid Krag vil ikke sætte nyt tal på målet for ventetid.
* De 12 minutter øget arbejdstid: Bliver ikke gennemført.
* Efterløn: Den forringes trods løfter om at bevare den.
