FAKTA: Prisændringer i den kollektive trafik på Sjælland
Et nyt takstsystem for den kollektive trafik er på vej på Sjælland. Se her en række prisændringer.


 Trafikselskabet Movia har i samarbejde med DSB, Metro, Trafik- og Byggestyrelsen og Transport- og Bygningsministeriet gennemført en gennemgribende reform af taksterne i den kollektive trafik på Sjælland.
Her er en række eksempler på de prisændringer ved køb af periodekort, kunderne kommer til at opleve:
* København - Slagelse: Ni kroner/syv procent billigere end i dag
* København - Ringsted: 11 kroner/12 procent billigere end i dag
* København - Sorø: To kroner/to procent dyrere end i dag
* København - Nykøbing Falster: En krone/en procent billigere end i dag
* København - Vordingborg: Fem kroner/fire procent billigere end i dag
* København - Næstved: 21 kroner/19 procent billigere end i dag
* København - Hundested: 11 kroner/16 procent dyrere end i dag
* København - Helsingør: Fem kroner/otte procent dyrere end i dag
* København - Køge: Uændret
Kilder: Movia
