54-årig mand er død af knivstik
En midaldrende mand er død efter et knivopgør i en tyrkisk klub i København. En mand er anholdt.


 En 54-årig mand er død af de knivstik, han pådrog sig tidligere på eftermiddagen i en tyrkisk klub på Vesterbro i København.
Politiet har anholdt en mand i sagen.
Den 54-årig mand blev indlagt på Rigshospitalet efter at være blevet ramt af flere knivstik i ansigtet og i brystet. Men hans liv stod ikke til at redde.
Knivstikkeriet foregik i den tyrkisk klub i Absalonsgade på Vesterbro i København lidt før klokken 15.
- Vi ved ikke noget om, hvad der satte slagsmålet i gang. Men vi har anholdt en 46-årig mand, siger politiets centrale vagtleder til Ritzau.
Tilsyneladende var der ikke andre end de to mænd impliceret i slagsmålet.
Politiet har endnu ikke haft mulighed for at afhøre den anholdte, men han bliver fremstillet i Dommervagten onsdag formiddag sigtet for drab.
