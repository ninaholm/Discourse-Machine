Ung svensk kvinde dræbt på spansk hotel
Unge svenske kvinder blev angrebet af knivbevæbnet mand på deres hotelværelse i Fuengirola i Sydspanien.


 En 18-årig svensk kvinde blev dræbt af knivstik på det spanske feriested Fuengirola natten til lørdag, og yderligere tre kvinder blev såret, da en mand trængte ind på deres hotelværelse.
 En 30-årig mand er anholdt for at have begået forbrydelserne.
Drabet skete på hotellet El Cid, hvor drabsmanden trængte ind på de fire svenskeres værelse for at begå voldtægt. Under et efterfølgende slagsmål blev den ene af kvinderne dødeligt såret i halsen.
Ofrets veninder blev også såret af knivstik, men slap med lettere kvæstelser.
Slagsmålet blev først afbrudt, da en spansk politimand, der holdt ferie på hotellet, greb ind og fik stoppet den 30-årige mand.
