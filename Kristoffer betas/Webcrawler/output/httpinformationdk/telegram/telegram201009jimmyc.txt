Jimmy Carter er snart rask igen
Den tidligere amerikanske præsident Jimmy Carter er ved godt mod efter at være hasteindlagt med mavepine. Han ventes udskrevet om kort tid.


 Den tidligere amerikanske præsident Jimmy Carter er ved godt mod en dag efter at være blevet hasteindlagt i Ohio på grund af maveproblemer. Han skal dog forblive under observation en dag mere.
- Tidligere præsident Jimmy Carter fortsætter med at komme sig efter den mavepine, der blev rapporteret om tidligere, skriver MetroHealth Medical Center i Ohio i en meddelelse.
Carters læger er nået frem til, at en virusinfektion er den mest sandsynlige grund til ekspræsidentens mavesmerter.
86-årige Carter er ifølge lægerne "ved meget godt mod" og "sætter pris på de mange ønsker om god bedring, som han har modtaget".
Carter er stadig meget aktiv som diplomat og har hjulpet USA med at hente gidsler hjem fra blandt andet Nordkorea. Han var præsident mellem 1977 og 1981.
