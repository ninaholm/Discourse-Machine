Momssænkning i Storbritannien



 Storbritanniens finansminister, Alistair Darling, vil senere i dag bebude, at momsen sænkes fra 17,5 procent til 15 procent for at modvirke de økonomiske effekter af den finansielle krise.
 Det oplyser flere britiske medier.
 Det udløser spekulationer om, at andre EU-lande vil følge efter og nedsætte momsen.
 Det største EU-land, Tyskland, afviste i dag definitivt, at en momssænkning kan komme på tale. Det siger en talsmand for regeringen til nyhedsbureauet AP's tyske tjeneste.
