Iran kritiserer udenlandske medier



 Det iranske udenrigsministerium siger i dag, at nogle udenlandske medier er blevet "talerør for oprørerne", der har tilsvinet landets image efter det omdiskuterede præsidentvalg.
 Iraks kulturministerium har tidligere indskrænket udenlandske mediers muligheder for at dække situationen i Iran ved blandt andet at udstede forbud mod at dække "uautoriserede møder".
 Tilhængere af den slagne præsidentkandidat, tidligere premierminister Mirhossein Mousavi, samledes i hundredtusindvis på centrale pladser i den islamiske republiks hovedstad, Teheran. Tilhængerne protesterer mod resultatet, hvor 62,6 procent af stemmerne gik til den siddende præsident, Mahmoud Ahmadinejad. Oppositionsleder Mousavi beskylder myndighederne for valgsvindel.
 Under konfrontationer med politiet er mindst syv mennesker blevet dræbt og flere hundrede anholdt.
 Det er disse scener, myndighederne ønsker, at det internationale samfund ikke skal have indblik i.
