18-årig løsladt efter Paris-terror
Politiet har løsladt den 18-årige mand, som meldte sig selv efter terrorangrebet mod Charlie Hebdo.


 Den 18-årige mand, der blev anholdt efter terrorangrebet mod satiremagasinet Charlie Hebdo i Paris onsdag, er løsladt.
Manden meldte sig selv til politiet onsdag aften. Han var tilbageholdt af myndighederne, indtil han blev løsladt fredag ifølge avisen Le Figaro.
Det står fortsat ikke klart, hvilken rolle, politiet mener, han har haft i forbindelse med angrebet, og om han fortsat er sigtet i sagen.
Ifølge avisen Le Mondes kilder, har der aldrig været nogen tredjemand involveret i terroraktionen mod Charlie Hebdo.
