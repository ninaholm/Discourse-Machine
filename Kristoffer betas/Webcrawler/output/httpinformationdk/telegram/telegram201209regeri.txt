Det vil regeringen gøre for anbragte børn
Tilsynet med udsatte unge skal være mere professionelt og uafhængigt.


 Social- og integrationsminister Karen Hækkerup (S) er klar med en ny tilsynsreform, der skal sikre bedre kvalitet på anbringelsessteder, bosteder og andre tilbud for udsatte børn og voksne:
* Whistleblower-telefon. Børn, forældre og ansatte skal anonymt kunne ringe til en tilsynstelefon, hvis de oplever svigt eller bekymrende forhold.
* Større tilsynsenheder skal hjælpe kommunerne økonomisk og juridisk, når de anbringer et barn eller ung.
* Tilsynet får mere indblik i budgetter og regnskaber for en hel koncern og ikke bare for de enkelte tilbud.
* Tilbuddene får pligt til at udarbejde en økonomisk årsrapport.
* Det vil ikke længere være muligt at drive sociale døgntilbud som enkeltmandsvirksomheder.
* Alle tilbud skal godkendes. Det betyder, at alle tilbud skal nygodkendes, så det sikres, at alle nuværende tilbud lever op til kravene.
Kilde: Social- og integrationsministeriet.
