Passagerskib i brand i Stockholm
Et større passagerskib er i brand i Stockholm havn. Enkelte passagerer er blevet røgforgiftet.


 Et skib med cirka 1600 passagerer er i brand i Stockholm havn. Der er stor røgudvikling og de ombordværende passagerer er ved at blive evakueret af brandmandskab og personalet.
 Der er tale om krydstogtskibet M/S Zenith. Fartøjet er 208 menter langt og har plads til godt 1700 passagerer.
 Brandfolk på stedet fortæller, at enkelte passagerer er røgforgiftet, men at der ellers ikke er fundet tilskadekomne. 
 De fleste passagerer var på udflugt i Stockholm, da branden brød ud.

