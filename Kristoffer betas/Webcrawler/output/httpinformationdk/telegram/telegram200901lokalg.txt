Lokal glæde over trafikforlig



 Fra Køge over Odsherred til Favrskov er der glæde over lokale projekter som veje, busser eller jernbane i trafikforliget. Indtil 2020 vil Folketingets brede flertal bruge 94 milliarder kroner på trafikinvesteringer. Partierne fremrykker også flere projekter for at sætte gang i økonomien.
 - To tredjedele grønt og en tredjedel sort - altså kollektiv trafik kontra asfalt - så det er en meget, meget flot aftale, siger finansminister Lars Løkke Rasmussen (V).
 I Århus giver forliget en halv milliard kroner til en letbane, der er en moderne sporvogn. Århusianerne skal selv spæde op, og det er Århus-borgmester Nikolai Wammen (S) klar til.
 - Jeg er super glad. Et letbane vil give et kæmpe løft til miljøet og til den kollektive trafik i byen, og den vil få den samme betydning for Århus, som metroen har for København, siger Nicolai Wammen.
 Regionerne glæder sig også over, at bustrafikken styrkes med 1,3 milliarder kroner, siger Bent Hansen(S) formand for Region Midtjylland.
 Kun Enhedslisten står udenfor aftalen.
