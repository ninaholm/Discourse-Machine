R takker nej til sutteflaskekompromis



 De Radikale afviser De Konservatives forsøg på at få de EU-positive partier til at skifte holdning i den såkaldte sutteflaskesag. 
 Her truer et flertal udenom VK-regeringen med at vælte fødevareminister Eva Kjer Hansen (V), hvis hun ikke følger en folketingsbeslutning om at forbyde det hormonforstyrrende stof bisfenol a i sutteflasker. 
 De Radikales forbrugerordfører, Bente Dahl, mener, at fødevareministeren skal forbyde stoffet.
 - Vi mener, at der er rigelig dokumentation for at forbyde bisfenol, så De Konservatives initiativ rokker mig ikke. Vi kan ikke gå på kompromis med, at stoffet er farligt. Derfor skal vi naturligvis bruge det såkaldte forsigtighedsprincip, siger Bente Dahl.

