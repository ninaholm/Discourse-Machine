V: Ingen overpriser her



 Venstre afviser, at Sundhedsministeriet har udbetalt for høje takster til privathospitalerne i forhold til de offentlige sygehuse. Det fremgår ellers af en redegørelse fra Rigsrevisionen. Men partiets sundhedsordfører Birgitte Josefsen står fast:
 - Vi har ikke betalt overpriser på privathospitaler. Taksterne er forhandlet hjem mellem de danske regioner og privathospitalerne, siger hun.
 - Rigsrevisionen konkluderer jo netop, at området er administreret inden for lovgivningens rammer. Kun én gang går sundhedsministeren ind og finder en kompromisløsning, som han skal ifølge loven, da regionerne og privathospitalerne ikke kan blive enige om taksterne.
