Traktorer ruller ind i Bruxelles



 Hundredvis af landmænd kørte i dag traktorer ind i det centrale Bruxelles ved en protestaktion mod faldende mælkepriser. Aktionen fandt sted, da EU's stats- og regeringschefer samledes til et to-dages topmøde i EU-hovedstaden.
 De aktionerende landmænd fra Belgien, Frankrig, Tyskland og Schweiz efterlod sig brændende bildæk på store veje, der er fører til bydelen med EU-institutionerne. En stor politistyrke oprettede barrikader for at holde demonstranterne væk fra bygningen, hvor de 27 EU-landes ledere samledes. Al trafik på flere store vej blev blokeret af demonstrationen, hvor aktivisterne havde bannere med slagord som "Retfærdige priser, og "Vi vil ikke dø". 
 Landmændene og interesseorganisationer for mælkeproducenter kræver, at der føres en anden mælkepolitik i EU. EU's landbrugskommissær, Mariann Fischer Boel, afviste i sidste måned opfordringer til at vende tilbage til de mælkekvoter, som EU er blevet enige om at udfase frem til 2015.  
 Mælkepriserne er faldet drastisk det seneste år i EU, og der har været demonstrationer i måneder. Forbundskansler Angela Merkel, der står over særlige intense demonstrationer i Tyskland, er gået med til skattenedsættelser for landmænd for at hjælpe dem til at klare de faldende priser. Merkel har lovet, at hun vil tage problemerne omkring mælkepriserne op på topmødet. 
