To danskere savnes efter bådulykke i Norge



 To danskere, en far og hans datter, savnes efter en bådulykke i Norge søndag, oplyser norsk politi.
 Båden, som danskerne befandt sig, kæntrede i Sønnlandsvatnet, en sø i Telemarken i det sydlige Norge. 
 - Der er tale om en far og en datter. Faderen er født i 1970, og datteren er født i 2003. De to er danske statsborgere, oplyser operationsleder i Telemarken, Terje Edvardsen, til nyhedsportalen VG Nett.
 Båden blev fundet drivende uden nogen om bord. Luftambulance og dykkere blev sendt til stedet.
