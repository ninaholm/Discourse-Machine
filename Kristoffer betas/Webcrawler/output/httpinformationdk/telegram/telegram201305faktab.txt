FAKTA: Better Place Danmark slukker for strømmen
I 2009 etablerede firmaet Better Place sig i Danmark, men nu har det danske firma indgivet en konkursbegæring.


 * Better Place Global blev stiftet af den israelske entreprenør Shai Agassi i 2007. Shai Agassi har en plan om at gøre hele nationer olie-frie inden 2020.
* I Danmark etablerede Better Place sig 1. februar 2009.
* Op til firmaets konkursbegæring 26. maj 2013 beskæftigede Better Place Danmark cirka 100 medarbejdere. Herunder kundeservicemedarbejdere, økonomer, salgs- og marketingsfolk, ansatte i HR og forretningsudvikling, driftsmedarbejdere og entreprenører.
* Det rådede over 700 offentlige ladesteder, flere hundrede ladestandere opsat hos private og danske virksomheder, 18 døgnåbne og ubemandede batteriskiftestationer langs de danske motorveje samt otte hurtigladere opsat ved Better Places batteriskiftestationer.
* En Renault Fluence Z.E. elbil hos firmaet kunne købes fra 208.900 kroner.
* Better Place ejes af Better Place Global og Dong Energy, som er mindretalsaktionær.
* Better Place Danmark har kørt en aggressiv reklamekampagne, og i de seneste to år har firmaet blandt andet formidlet sin løsning og viden om elbiler i Better Place Center i Hellerup.
* Det har ført til en kendskabsgrad til Better Place i Storkøbenhavn på over 70 procent.
