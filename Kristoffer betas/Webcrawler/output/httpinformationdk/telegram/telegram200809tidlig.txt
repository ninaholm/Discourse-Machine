Tidligere premierminister løsladt



 Tidligere premierminister i Bangladesh, Khaleda Zia, blev i dag løsladt mod kaution efter at have siddet fængslet i et år på grund af korruptionsanklager. Det oplyser hendes advokat.
 Løsladelsen af Zia vil formentlig styrke hendes parti, Bangladeshs Nationalist Parti (BNP), forud for valget i december, hvor partiet håber at vinde muligheden for at genoprette et demokratisk styre i landet.
 Militærregeringen, som satte sig på magten i januar, har efter eget udsagn til hensigt at slå hårdt ned på korruptionen i landet. Ifølge Transparency International i Berlin, vagthund imod korruption, er Bangladesh blandt de ti mest korruptionsplagede lande i verden.
 Khaleda Zia blev i 1991 den første kvindelige premierminister i Bangladesh og har siddet på posten i tre valgperioder.
