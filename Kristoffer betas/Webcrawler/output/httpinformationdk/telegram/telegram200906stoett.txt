Støtten til Hamas rasler ned



 Den islamisk fundamentalistiske Hamas-bevægelse mister støtte blandt palæstinenserne. En meningsmåling foretaget af det palæstinensiske institut JMCC viser, at Hamas blot har opbakning blandt fra 18,8 procent af palæstinenserne i Gazastriben og på Vestbredden.
 En tilsvarende måling i januar gav Hamas støtte fra 27,7 procent af befolkningen.
 Derimod får det mere moderate Fatah større opbakning. I Januar-målingen havde Fatah støtte fra 26 procent, men nu er opbakningen oppe på 34,9 procent.
 Målingen viser, at støtten til Hamas er faldet på grund af blandt andet problemerne i forsoningsforhandlingerne mellem Fatah og Hamas, ligesom Israels fortsatte blokade af Gazastriben, hvor Hamas regerer, får støtten til at falde.
