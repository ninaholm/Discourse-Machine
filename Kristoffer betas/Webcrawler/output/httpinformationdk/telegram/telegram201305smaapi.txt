Små piger fik forgiftet yoghurt i Kina
Utilfreds børnehaveleder i kinesisk landsby kom rottegift i yoghurt og placerede det ved vejen.


 To børn er døde i det nordlige Kina efter at have drukket yoghurt, som var blevet forgiftet med rottegift af en utilfreds børnehaveleder, oplyser statslige medier i Beijing.
 De to piger i Hebei provinsen drak den forgiftede yoghurt, efter at deres bedstemor havde fundet den langs vejen, som går gennem byen, skriver nyhedsbureauet Xinhua.
De to børn, hvis alder ikke er oplyst, blev fundet "med fråde om munden kort efter forgiftningen." De døde kort efter.
En foreløbig undersøgelse har vist, at yoghurten var blevet forgiftet med rottegift af en kvindelige børnehaveejer, som konkurrerede om de lokale børn med en anden børnehave.
Det lokale politi siger, at kvinden havde bedt en mand placere den forgiftede yoghurt langs vejen sammen med adskillige notesbøger. Det fremgår ikke klart, hvordan dette skulle diskreditere den anden børnehave.
 Mange børn i landsbyer i Kinas landprovinser blive passet af deres bedsteforældre, da deres forældre lever som omrejsende daglejere.
Omkring 230 millioner arbejdere fra de tilbagestående landområder har forladt deres familier for at arbejde i boom-områderne ved kysterne.
