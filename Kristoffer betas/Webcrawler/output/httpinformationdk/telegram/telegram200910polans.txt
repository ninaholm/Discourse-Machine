Polanski bliver ikke løsladt mod kaution



 De schweiziske myndigheder vil ikke løslade den verdensberømte filminstruktør Roman Polanski mod kaution. 
 - Efter vores mening er der stadig en meget høj risiko for, at han vil flygte, siger en talsmand for justitsministeriet. 
 Den 76-årige Polanski blev anholdt på anmodning fra USA, da han for nylig landede i Schweiz for at modtage en pris på filmfestivalen i Zürich. 
 Han har i mere end 30 år været eftersøgt af de amerikanske myndigheder i en sag om sex med en 13-årig pige. Polanski, der i dag har både polsk og fransk statsborgerskab, flygtede ud af USA i 1978, netop som han stod over for at skulle modtage sin dom.
