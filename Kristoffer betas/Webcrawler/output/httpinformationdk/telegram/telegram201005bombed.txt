Bombe dræber 25 og sårer 100 i Nordirak
25 mennesker er blevet dræbt, og omkring 100 er blevet såret ved et formodet selvmordsangreb ved en fodboldkamp i Irak.


 25 mennesker er dræbt, og omkring 100 andre er blevet såret efter et formodet selvmordsangreb ved en fodboldkamp i den nordlige del af Irak.
Bomben blev bragt til sprængning i byen Tal Afar, der fortrinsvis er beboet af shiamuslimske turkmenere.
Byen ligger 60 kilometer vest for den voldsplagede by Mosul, hvor sunnimuslimske islamistiske oprørere og terrornetværket al-Qaeda er aktive.
