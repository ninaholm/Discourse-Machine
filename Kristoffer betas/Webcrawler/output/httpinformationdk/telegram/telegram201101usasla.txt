USA slanker forsvaret med 47.000 soldater
Der venter det amerikanske forsvar større nedskæringer end hidtil ventet, siger forsvarsminister Robert Gates.


 Det amerikanske forsvarsministerium, Pentagon, vil blive pålagt store besparelser til en værdi af 78 milliarder dollar. Det sker for at  for at begrænse det ekstremt høje budgetunderskud i forsvaret.
- Pentagon kan ikke regne med at blive undtaget fra de hårde nedskæringer, som den øvrige administration tvinges til at gennemføre, siger forsvarsminister Robert Gates.
Besparelserne medfører blandt andet, at antallet af amerikanske soldater skal reduceres med 47.000 mand fra 2015. 
Det er længe efter, at de amerikanske styrker efter planen forlader Irak med udgangen af i år, og det vil formentlig falde sammen med styrkernes overdragelse af ansvaret for sikkerheden i Afghanistan til de lokale myndigheder.
- Disse planlagte reduktioner er baseret på en antagelse om, at USA's kampe på jorden i Afghanistan vil være væsentligt reduceret ved udgangen af 2014 i overensstemmelse med præsidentens strategi, siger forsvarsminister Gates.
