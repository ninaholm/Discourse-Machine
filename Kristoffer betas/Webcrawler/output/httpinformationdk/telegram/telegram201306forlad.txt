De har forladt SF efter formandsskiftet
Formandsskiftet i SF har fået flere ledende medlemmer til at forlade deres poster og partiet.


 En række ledende medlemmer af SF har opgivet deres politiske poster efter formandsskiftet i oktober 2012:
* Thor Möger Pedersen meddeler på sin Facebook-profil, at han melder sig ud af SF og ind hos Socialdemokratiet 27. juni.
* Gry Möger Poulsen melder sig i april ud af SF og ind hos Socialdemokraterne.
* EU-parlamentariker Emilie Turunen meddeler via sin Facebook-profil 20. marts, at hun forlader SF og melder sig ind hos Socialdemokraterne.
* Politisk ordfører Jesper Petersen meddeler 19. marts, at han forlader SF for at melde sig ind i Socialdemokraterne.
* SF's pressechef Claus Perregaard siger sin stilling op 19. marts. Begrundelsen er, at han er træt af politik og Christiansborg.
* Nanna Westerby, der lever sammen med Thor Möger, trækker 14. januar sit kandidatur fra Københavns Borgerrepræsentation. 20. marts meddeler hun, at også hun melder sig under fanerne hos Socialdemokraterne.
* Jens Anton Tingstrøm Klinken forlader formandsposten for SF Østerbro i januar 2013.
* Jesper Lyders Andersen forlader sin post som formand for SF Nørrebro i december 2012.
* Medlem af landsledelsen Kasper Bjering Søby Jensen forlader partiet 10. december 2012. Han er nu medlem af Socialdemokraterne.
* Næstformand Mattias Tesfaye trækker sig fra sin post 6. december 2012 og har forladt partiet. Han er nu medlem af Socialdemokratiet.
* Jesper Johansen Meisner forlader i november 2012 formandsposten for SF Brønshøj.
* Thor Möger Pedersen bliver fyret på gråt papir som skatteminister efter formandsskiftet 15. oktober. Han beholder sit medlemskab af SF.
