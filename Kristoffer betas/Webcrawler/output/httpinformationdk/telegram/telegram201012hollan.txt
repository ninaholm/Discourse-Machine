Hollandsk gidsel frigivet i Afghanistan
Bortførere i Afghanistan har frigivet et hollandsk gidsel og hans afghanske chauffør.


 En hollandsk nødhjælpsarbejder og hans afghanske chauffør, der i oktober blev bortført i Afghanistan, er blevet sat fri igen. Det oplyser det hollandske udenrigsministerium.
På tidspunktet for bortførelsen sagde Takhar-provinsens politichef, Shah Jahan Noori, at hollænderen var chef for en privat hjælpeorganisation.
- Jeg er så glad for, at bortførelsen er overstået, siger den hollandske udenrigsminister, Uri Rosenthal.
Der er ikke frigivet yderligere oplysninger om frigivelsen.
