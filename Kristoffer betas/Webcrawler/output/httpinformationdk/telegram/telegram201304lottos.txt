Lottospiller scorer knap 22 millioner på Vestlolland
En lynlottokupon købt i SuperBest i Nakskov er 21,9 millioner kroner værd. 3,85 millioner på vej til Randers.


 Har du købt en lynlotto i Nakskov på det vestlige Lolland er det muligt, den er mange millioner værd.
Danske Spil oplyser nemlig i en pressemeddelelse, at SuperBest i Nakskov har solgt en Lynlotto, der efter lørdag aftens trækning viste sig at indeholde en gevinst på 21,9 millioner kroner.
Samtidig kan en spiller fra Randers glæde sig over at have vundet 3,85 millioner kroner på en række, som vedkommende selv har udfyldt.
Som sædvanligt bliver begge spillere tilbudt rådgivning af Dansk Spils millionærrådgivere, der tilbydes alle, der vinder over 1,5 millioner kroner.
Det er dog langt fra den største gevinst, en dansker har vundet i Lotto. Den blev vundet i Eurojackpot i uge 43 sidste år, hvor gevinsten fra en kupon fra kiosken på Herlev Sygehus lød på 135 millioner kroner.
Der er også nogle millioner op til top ti listen. Her skal man vinde over 32 millioner kroner.
Endnu længere er der op til den største gevinst i Eurojackpot. Den blev vundet fredag aften, hvor en spiller fra Tyskland scorede 292 millioner kroner. 2.-præmien blev vundet af en dansker: 969.161 kroner.
Allerede onsdag er der mulighed for at blive mangemillionær igen. Der er nemlig i alt 83 millioner kroner på spil i Onsdags Lotto.
