Fire tibetanere henrettet af Kina



 Kina har henrettet fire tibetanere, der sidste år deltog i voldelige protester mod de kinesiske magthavere i Tibet.
 Det oplyser Det Tibetanske Center for Menneskerettigheder.
 Menneskerettighedsorganisationen henviser til pålidelige kilder i Tibet, som fortæller, at de fire tibetanere i tirsdags blev henrettet i Tibets hovedstad, Lhasa.
 Ghu Chu Sum, der er en organisation for tidligere politiske fanger i Tibet, oplyser, at den ene af de henrettede er en kvinde.
 De kinesiske myndigheder har ikke bekræftet oplysningerne. De kinesiske medier rapporterede i april, at to personer var idømt dødsstraf for at have taget del i de voldelige protester.
 Urolighederne i Tibet i marts sidste år kostede 21 mennesker livet, siger Kina. Sammenstødene satte Kina i forlegenhed kun få måneder før, regimet skulle afvikle De Olympiske Lege i Beijing.
 Tibetanernes åndelige leder, Dalai Lama, anklages af Beijing for at stå bag urolighederne.
 Kina har siden 1951 haft magten i Tibet. Soldater blev sent ind i landet for at fordrive det buddhistiske styre.
