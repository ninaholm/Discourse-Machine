Storbank får milliardbøde i Madoff-sag
JPMorgan Chase siger, at banken for fremtiden bedre vil sikre sig, at kundernes konti overholder loven.


 JPMorgan Chase får en bøde på 1,7 milliarder dollar, fordi den amerikanske bank undlod at kontrollere for hvidvaskning af penge, da den bestyrede svindleren Bernard Madoffs konti.
Det oplyser de amerikanske myndigheder.
1,7 milliarder dollar er 9,3 milliarder kroner.
JPMorgan Chase har samtidig med afgørelsen lovet bod og bedring og en styrkelses af bankens kontrol.
Madoff stod bag et gigantisk pengecirkus, der fungerede som et pyramidespil. Mange tusinde investorer mistede milliarder af dollar, da bedrageriet blev afsløret i slutningen af 2008.
Madoff er idømt fængsel på livstid.
