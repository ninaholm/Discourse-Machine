Afgørelse om Lockerbie dømt torsdag
Skotlands justitsminister har besluttet sig for, om den dømte Lockerbiebombemand kan rejse hjem til Libyen. Afgørelsen offentliggøres dog først torsdag.


 Torsdag vil Skotlands justitsminister, Kenny MacAskill, meddele, om han vil løslade den libyske statsborger, som er idømt livstidsfængsel for terroraktionen mod et Pan Am-fly, som i 1988 eksploderede over Lockerbie.
 Justitsministeren har truffet sin afgørelse, sagde en talsmand
 Abdelbaset Ali Mohmet al-Megrahi, som i 2001 blev kendt skyldig for aktionen, der kostede 270 personer livet, har kræft og er døende. Han har bedt om at få lov til at rejse hjem til Libyen for at være sammen med sin familie, indtil han dør.
 Abdelbaset Ali Mohmet al-Megrahi hævder, at han er uskyldig og offer for et komplot. 
 De fleste af de pårørende til de omkomne i USA og i Skotland har udtrykt stor modstand mod, at den libyske statsborger sættes på fri fod. 

