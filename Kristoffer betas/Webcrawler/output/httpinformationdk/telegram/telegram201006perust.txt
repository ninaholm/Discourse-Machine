Peru er største kokainproducent
Op mod 45 procent af al verdens kokain kommer fra Peru, mens Colombia står for op mod 40 procent.


 Peru har overhalet Colombia og er blevet verdens største producent af kokain, viser en ny FN-rapport. 
De peruanske områder med cocaplanter, som er råstoffet ved fremstilling af kokain, er blevet mere og mere udbredte i de seneste fire år. I fjor var der tale om et areal på omkring 60.000 hektar. Kokainen smugles først og fremmest til USA og Europa. 
Ifølge myndighederne i Peru svarer indtægterne fra narkotikahandlen til omkring 17 procent af landets bruttonationalprodukt.
Op mod 45 procent af al verdens kokain kommer fra Peru.
Colombia står for op mod 40 procent, mens Bolivia står for godt 15 procent af verdens kokainhandel.
