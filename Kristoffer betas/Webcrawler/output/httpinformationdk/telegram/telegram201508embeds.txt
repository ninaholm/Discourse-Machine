Embedsmænd fritages fra tjeneste efter statsløse-sag
To embedsmænd fritages indtil videre fra tjeneste som konsekvens af Statsløsekommissionens beretning


I 19 år brød Danmark &rsquo;klart&rsquo; sine internationale forpligtelser, når det gælder behandlingen af statsløse personer.Det konkluderer Statsløsekommissionen i sin beretning, der mandag er blevet offentliggjort fire år efter, at kommissionen blev nedsat.Læs også:Sagen om de statsløseStatsløsekommissionen med landsdommer Peter Buhl i spidsen fastslår, at to embedsmænd kan drages til ansvar for de mange års konventionsbrud, der førte til retsstridige afslag på statsborgerskab.- Jeg har noteret mig kommissionens vurdering af, at der er grundlag for, at det offentlige søger to embedsmænd draget til ansvar, anfører integrationsminister Inger Støjberg (V) i en pressemeddelelse.- Mit ministerium og Finansministeriet vil nu håndtere det videre disciplinære forløb i forhold til disse embedsmænd, der indtil videre fritages fra tjeneste, fastslår hun.Når de 19 års konventionsbrud under skiftende regeringer og embedsværk fører til, at to embedsmænd kan søges draget til ansvar, så skyldes det, at kommissionen deler den lange periode op i to halvdele:Afslagene i perioden indtil 2007 er udtryk for uagtsomme tjenesteforseelser, men de ikke har været af en sådan grovhed, at der er grundlag for at drage nogen til ansvar, skriver kommissionen i sin beretning.Men når det gælder perioden fra 2008 til 2010, så vurderer kommissionen, at to embedsmænd har begået forseelser af en sådan grovhed, at der er grundlag for, at de drages til ansvar.Læs også:Kommission: Danmark brød konventioner om statsløse
