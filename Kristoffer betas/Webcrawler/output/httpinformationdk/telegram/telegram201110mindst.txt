Mindst 14 dræbt under uro i Syrien
Grupper i Syriens opposition begynder i stigende grad at angribe sikkerhedsstyrkerne.


 Mindst 14 mennesker blev skudt og dræbt i to syriske byer torsdag, siger en aktivistgruppe. De fleste blev skudt under kampe mellem formodede desertører fra hæren og regeringsstyrker, som er loyale over for præsident Basharal-Assad.
Menneskerettighedsgruppen Syrian Observatory siger, at seks soldater, to desertører og en civil blev dræbt under kampe i den sydlige by Haara.
 I den nordlige provins Idlib, hvor Assads styrker har anholdt demonstranter under razziaer, er mindst fem blevet dræbt - både bevæbnede personer og civile.
FN siger, at 2900 mennesker er blevet dræbt, siden opstanden mod Assads regime begyndte for over seks måneder siden.
Demonstrationerne mod regimet, der er inspireret af lignende aktioner i andre nordafrikanske lande, hvor tre ledere er blevet tvunget til at opgive magten, har været overvejende fredelige fra aktivisternes side.
Men der er i den seneste tid kommet flere og flere rapporter om, at desertører fra hæren og bevæbnede grupper angriber sikkerhedsstyrkerne.
De syriske myndigheder siger, at urolighederne bliver støttet af udlandet, og de siger, at 1100 medlemmer af hæren og sikkerhedsstyrkerne er blevet dræbt.
Det britiske udenrigsminister indkaldte torsdag Syriens ambassadør i London for at klage over, at syriske dissidenter i Storbritannien udsættes for trusler, oplyser den britiske udenrigsminister, William Hague.
- Enhver chikane eller trussel mod syrere i vort land er uacceptabel og vil ikke blive tolereret, fastslår Hague, som torsdag talte krisen i Syrien i parlamentet.
