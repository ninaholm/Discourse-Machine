USA: Vores drone blev ikke skudt ned
Et ubemandet amerikansk fly, der er styrte ned i Iran, blev ikke skudt ned, siger USA.


 Et førerløst fly, kaldt en drone, der er styrtet ned i det østlige Iran, blev ikke skudt ned, siger en amerikanske embedsmand.
- Der er absolut ingen tegn på indtil nu, at dronen er blevet skudt ned, siger embedsmanden, der ikke vil have sit navn frem.
Tidligere søndag meddelte Irans statslige tv, at Irans militær havde skudt en amerikansk drone ned i det østlige Iran.
- Irans militær har skudt en indtrængende RQ-170 amerikansk drone ned i det østlige Iran, rapporterede Irans statslige, arabisksprogede Al Alam-tv, der citerede en unavngiven militærkilde for oplysningerne.
Ifølge kilden har iranske styrker beslaglagt den nedskudte drone, der kun var lettere beskadiget.
Irans påståede nedskydning af dronen finder sted på et tidspunkt, hvor landet forsøger at dæmme op for de udenlandske reaktioner efter stormen på den britiske ambassade i Irans hovedstad, Teheran, tirsdag.
Ambassaden blev stormet, kort tid efter, at Storbritannien havde offentliggjort, at det vil indføre nye sanktioner mod Iran på grund af landets atomprogram.
