Brande hærger Sydeuropa
En række omfattende skovbrande hærger flere lande i Sydeuropa. Mange er flygtet fra deres hjem, og brandfolk forsøger at bekæmpe brandene.


 Flere hundrede brandfolk forsøger at bekæmpe skovbrande i Portugal, Spanien og Portugal. Mange mennesker er flygtet fra deres hjem og arbejdspladser ikke langt fra den græske hovedstad, Athen.
 Branden har ramt flere landsbyer og ødelagt mange bygninger. Over 100 brandfolk med hjælp fra brandbiler og vandhelikoptere forsøger at få brandene under kontrol. Værst ramt er byen Magoula.
 Stærk vind vanskeliggør dog arbejdet, og brandmandskab ved ikke, hvornår branden kommer under kontrol. I alt var flere end 50 skovbrande i gang i Grækenland torsdag.
 I Spanien kæmper flere end 300 brandfolk med en storbrand i den nordøstlige Aragon region, som brød ud på et militær område tæt ved byen Zaragoza. 18 helikoptere deltager også i bekæmpelsen af branden, men den er ikke under kontrol.
 I Portugal kæmper brandfolk med en storbrand i Braganca distriktet i Douro Nationalpark tæt ved grænsen til Spanien. Her er mere end 350 hektarer ødelagt og branden er fortsat ude af kontrol.
 Varme og tørt vejr har skabt noget nær ideelle betingelser for brandene i store dele af Sydeuropa. Alene i Portugal er over 2800 brandfolk udkommanderet til at bekæmpe 152 brande.

