Tripoli fester efter Gaddafisøn er anholdt
Fyrværkeri og skudsalver høres i Tripoli og andre libyske byer, efter at en af Gaddafis sønner er anholdt.


Tilfangetagelsen af Muammar Gaddafis søn Mo'tassim skaber vild jubel i libyske storbyer og især hovedstaden Tripoli, hvor tusinder er på gaden for at fejre anholdelsen.Mo'tassim Gaddafi blev taget til fange af i kystbyen Sirte, Muammar Gaddafis fødeby, og den by, hvor den tidligere leders styrker har gjort hårdest modstand. Det bekræfter oberst Abdullah Naker fra overgangsrådet TNC.Mo'tassim var Muammar Gaddafis sikkerhedsrådgiver, og tilfangetagelsen sent onsdag er en stor fremgang for TNC. Han blev anholdt, da han forsøgte at flygte ud af Sirte i en bil sammen med en familie.Da nyheden spredte sig i Tripoli samledes flere hundrede mennesker sig i byens centrum, hvor mængder af fyrværkeri blev sendt af sted samtidig med, at mange soldater skød op i luften.- Gud er stor, råbte mange, mens de gik med Libyens nye flag.I Tripolis havn lød der sirener fra skibe. Taxachauffører kørte rundt i byen med hornet i byen samtidig med, at passagerer hang ud af vinduer. Lignende scener fandt sted i andre storbyer.- Nu har vi én Gaddafi. Snart har vi også den gamle Gaddafi, ja alle Gaddafierne, siger den 25-årige ingeniør Mohammed, der trods alkoholforbud i Libyen drak øl med tre venner.- Men vi skal have en fair retssag. En fair retssag er vigtig, tilføjer en kammerat.Mi'tassim Gaddafi blev efter tilfangetagelse ført til Benghazi i det østlige Libyen, hvor han nu afhøres på en militærbase, siger TNC-kilder.I de seneste dage har TNC's styrker kæmpet hårde kampe mod de sidste tilbageværende Gaddafi-styrker i Sirte. TNC siger, at byen er tæt på at falde.Mo'tassim Gaddafi er professionel soldat og uddannet læge. Iagttagere har set ham som en mulig rival til sin bror Saif al-Islam i spørgsmålet om, hvem der skulle efterfølge Muammar Gaddafi som leder.Reuters
