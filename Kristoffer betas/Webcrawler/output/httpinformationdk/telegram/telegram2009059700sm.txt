9700 smittet med H1N1



 En sammenregning gjort af Det Europæiske Center for Sygdomsforebyggelse og Kontrol (ECDC) i Stockholm viser, at 9798 personer verden rundt er eller har været smittet af H1N1, der tidligere blev omtalt som svineinfluenza.
 265 tilfælde er konstateret i europæiske lande, hvor Spanien og Storbritannien er værst ramt med henholdsvis 103 og 102 smittede.
 Flest smittede er konstateret i USA med 5123 og i Mexico med 3648 smittede. Hidtil har H1N1 kostet 79 mennesker livet, hvoraf 72 i Mexico.
