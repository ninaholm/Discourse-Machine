Rekordstor indvandring



 Indvandringen sidste år er den største i den periode, Danmarks Statistik har opgjort antallet af indvandrere - det vil sige siden 1928.
 I 2008 indvandrede 72.749 personer. Og det er en stigning på 8093 personer eller 12,5 procent på et enkelt år.
 Men også flere forlader den danske muld. Sidste år udvandrede 43.490 udvandrede personer - en stigning på fem procent sammenlignet med året før.
 I fjerde kvartal sidste å indvandrede 14.455 personer, mens 9151 udvandrede. Af dem, som indvandrede, var 3992 danske statsborgere, 7062 statsborgere i et andet vestligt land og 3401 statsborgere i et ikkevestligt land. Og den store andel danske statsborgere er ikke usædvanlig, oplyser Danmarks Statistik. Ud over danske statsborgere indvandrede 2020 personer fra Polen, 838 personer fra Tyskland og 484 fra Rumænien. I den anden retning var der flest statsborgere fra Polen, USA og Tyskland - henholdsvis 695 polske, 595 amerikanske og 401 tyske statsborgere.

