Frankrig deporterer 283 romaer
Romaer bliver deporteret fra Paris og Lyon torsdag trods hård kritik fra både højre- og venstrefløj og FN's anti-racisme panel.


 Frankrig sender torsdag yderligere 283 romaer ud landet, mens to rumænske ministre er i Paris for at diskutere præsident Nicolas Sarkozys kampagne mod omrejsende grupper.
To busser med romaer - mænd, kvinder og børn - ankom til Charles de Gaulles lufthavn, siger journalister på stedet til det franske nyhedsbureau.
Regeringen siger, at i alt 283 romaer bliver deporteret i løbet af dagen fra Paris og Lyon. De vil alle blive fløjet til Rumænien.
De omstridte deporteringer er blevet stærkt kritiseret af grupper på både højre- og venstrefløjen, den katolske kirke og FN's anti-racisme panel. 
Den franske indvandringsminister, Eric Besson, sagde forud for torsdagens deportationer, at kampagnen for at sende romaer tilbage til Rumænien og Bulgarien vil blive optrappet. Han betonede, at over 8000 er blevet sendt hjem siden årets begyndelse. De fleste er rejst "frivilligt".
Indenrigsminister Brice Hortefeux siger, at politiets statistikker viser, at lovovertrædelser begået af romaer i Frankrig er steget 138 procent siden sidste år.
