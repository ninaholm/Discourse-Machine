EL advarer mod danske kampfly i Baltikum
Enhedslisten frygter, at Danmark kan være med til at optrappe konflikten mellem Vesten og Rusland


Det vil være direkte uklogt af den danske regering atsende kampfly til Baltikum.Sådan lyder meldingen fra Enhedslistens forsvarsordfører, Nikolaj Villumsen, efter at TV2 onsdag erfarede, at Danmark som led i en Nato-mission sender seks fly til området for at patruljere i luftrummet over baltiske lande, der føler sig truet af Rusland.»Det vil være meget uklogt, hvis Danmark deltager i en Nato-oprustning i Baltikum. Danmark har ingen interesse i en eskalerende konflikt med et atombevæbnet Rusland,« siger Nikolaj Villumsen.»I stedet bør vi arbejde på en politisk løsning på konflikten gennem Osce, Europarådet og FN.«Det er Ruslands annektering af halvøen Krim fra Ukraine, der har sendt en bølge af bekymring ind over områder i det tidligere Sovjetunionen.Meningen er, at de danske kampfly skal patruljere i luftrummet over Estland, Letland og Litauen.Nikolaj Villumsen frygter, at Natos oprustning vil blive betragtet som en vestlig aggression af Rusland.»Lige nu foregår der en meget bekymrende udvikling, hvor både Rusland og Nato optrapper konflikten. Det kan ende galt, hvis vi ikke tænker os om. Danmark har ingen interesse i en ny kold krig.«»Jeg frygter, at det bliver ukrainerne, der taber, når stormagterne puster sig op. I stedet for at bidrage til militæroprustning burde Danmark presse på for politiske forhandlinger og demokratiske reformer.«Regeringen orienterer Folketingets partier om deltagelsen i Nato-oprustningen på et møde i Udenrigspolitisk Nævn torsdag klokken ni.LÆS:DF bakker op om fly til Baltikum
