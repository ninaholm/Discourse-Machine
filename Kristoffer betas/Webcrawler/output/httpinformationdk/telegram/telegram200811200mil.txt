200 millioner til at spare arbejdskraft



  Næste år er der afsat 200 millioner kroner til flere projekter, som kan spare arbejdskraft i det offentlige. Pengene stammer fra Kvalitetsfonden på tre milliarder kroner, som regeringen, Dansk Folkeparti og Liberal Alliance aftalte på finansloven for 2008.
 Tirsdag aften gav parterne godt 56 millioner kroner til seks projekter. Det er teknologi til at vende og lejre personer, elektroniske låseenheder, teletolkning i sundhedsvæsnet med udenlandske læger og sygeplejersker, sparet arbejdskraft i offentlige byggesager, stetoskopi af KOL patienter samt hurtigere og bedre diagnoser, som forkorter indlæggelser på hospitaler.
 Finansminister Lars Løkke Rasmussen (V) glæder sig over aftalen.
 - Vi har indgået den første aftale om finansloven. For nogle måneder siden besluttede vi at opbygge en megafond på tre milliarder kroner, der skal støtte helt konkrete projekter, der gør livet lettere for ansatte i den offentlige sektor, siger han til Ritzau. 
