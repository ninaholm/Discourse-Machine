Oprøreres helikoptere skudt ned i Libyen
Styrker, der er loyale over for Libyens leder Muammar Gaddafi, har skudt to af oprørernes helikoptere ned.


 To af oprørernes helikoptere, der overtrådte flyveforbudszonen i Libyen, er blev skudt ned i nærheden af Brega af styrker, der er loyale overfor Libyens leder Muammar Gaddafi, oplyser Libyens viceudenrigsminister, Khaled Kaim.
- Oprørerne brugte to helikoptere, der blev skudt ned i Brega-området, fortalte Kaim på et pressemøde.
Viceudenrigsministeren langede på pressemødet ud efter de Nato-styrker, som sørger for, at flyveforbuddet, der er vedtaget i FNs Sikkerhedsråd, bliver overholdt.
- Nato tillod oprørerne at overtræde flyveforbuddet og bruge kamphelikoptere, sagde han.
Han beskyldte Nato for at støtte oprørerne.
- Vores spørgsmål til Nato er, om resolutionen kun gælder den libyske regering eller begge sider?
En journalist fra nyhedsbureauet AFP, så lørdag en libysk militærhelikopter med oprørernes farver flyve lavt mod fronten ved Ajdabiayah i det østlige Libyen.
