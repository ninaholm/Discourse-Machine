Polens præsidentfrue identificeret
Liget af Polens førstedame er identificeret efter den voldsomme flyulykke i lørdags i det vestlige Rusland. Hendes båre kommer hjem til Polen tirsdag.


 Liget af Maria Kaczynska er identificeret. Hun blev dræbt sammen med sin mand, Polens præsident, Lech Kaczynski, ved flyulykken i det vestlige Rusland i lørdags.
En polsk præsidentrådgiver siger, at præsidentfruens båre flyves hjem til Polen tirsdag.
Den afdøde præsident blev fløjet til Polen søndag.
Præsidentparret var blandt de 96 ombordværende på flyet, som forulykkede i et forgæves forsøg på at lande i Smolensk.

