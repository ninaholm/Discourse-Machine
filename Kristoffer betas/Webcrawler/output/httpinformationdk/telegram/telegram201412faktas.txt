FAKTA: Sådan vil regeringen ændre gymnasiet
Fredag er der det første møde mellem alle partier om en ny gymnasiereform.


 Regeringen præsenterede mandag sit udspil til en gymnasiereform, som den nu indleder politiske forhandlinger med de andre folketingspartier om:
* Der skal skæres i antallet af studieretninger. I dag er der over 200. Regeringen forslår 12 overordnede studieretninger på gymnasiet. Herunder vil omkring 90 af de nuværende studieretninger overleve.
* Flere skal have matematik og naturvidenskab på B-niveau. Kun studerende med en sproglig eller musikalsk uddannelse fritages fra disse krav.
* Kemi skal være obligatorisk på C-niveau.
* Bioteknologi skal tilbydes som fag på A-niveau alle steder.
* Studerende skal have et ekstra valgfrit fag på C-niveau.
* Der bliver opstillet et karakterkrav på et gennemsnit i 02 i dansk og matematik for at blive optaget på gymnasiet.
* Der skal laves nye eksamensformer, der lægger vægt på evnen til at få idéer.
* Der skal være mindre læseferie i 1. G og 2. G, hvor der er færre eksaminer. Det betyder 37 ugers undervisning. Eksamensperioden de to første år reduceres dermed til to uger.
Kilde: Undervisningsministeriet.
