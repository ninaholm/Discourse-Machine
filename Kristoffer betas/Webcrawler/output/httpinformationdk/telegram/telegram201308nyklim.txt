Ny klimaplan skærper gylle-kravene til landmændene
Det danske landbrug skal stå skoleret i regeringens længe ventede klimaplan, skriver DR.


 Det skal være slut med gylletanke, der frit lader metangas sive op i atmosfæren. De danske landmænd skal frem over lægge låg på tankene.
Det er et af de tiltag, som regeringen har med i pakken, når den på onsdag fremlægger den med spænding ventede klimaplan. Det skriver DR søndag.
40 procent af de danske landmænd har ifølge DR ikke låg på deres gylletankene, og det giver frit spil for metangassen, der er farligere for klimaet end CO2
I dag skal landmændene lægge et lag af gødning og halm i toppen af tankene, men regeringen lægger nu op til, at de skal lukkes helt.
- Vi har fået nogle beregninger, som viser, at det er en fordel for samfundet, og det er billigt for landbruget. Derfor bør vi selvfølgelig gøre det. Og set med mine øjne burde være et lovkrav, siger SF's klimaordfører Steen Gade til DR.
Den nye klimaplan indeholder i alt 78 forslag, hvor af 19 handler om landbruget.
Landmændene skal nemlig - sammen med biler og boliger - bidrage til, at regeringen når sit CO2-mål, om at CO2-udslippet i 2020 er 40 procent lavere end i 1990.
Men landbruget undrer sig over de skærpede krav til de danske landmænd, der allerede har barberet 24 procent af deres CO2-udledning af siden 1990.
- Hvis vi sammenligner os med landmændene i resten af EU, eller vi kan for den sags skyld tage store dele af verden med, så er vi rent faktisk duksen i klassen, siger viceformand i Landbrug og Fødevarer, Lars Hvidtfeldt, til DR.
Hos oppositionen er der også kun hovedrysten til over for de nye krav til det danske landbrug.
- Der er ikke brug for at foretage yderligere tiltag, som begrænser landbruget eller andre virksomheders konkurrenceevne. Det her kommer til at koste danske arbejdspladser, siger klimaordfører Lars Christian Lilleholt.
Fremlæggelsen af klimaplanen er flere gange blevet udskudt angiveligt på grund af regeringens prioritering af landets økonomiske udfordringer.
