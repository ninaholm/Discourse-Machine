Mafiaboss anholdt efter 15 års flugt



 Italiensk politi har anholdt en mafiaboss på Sicilien, efter at han har været på flugt fra myndighederne i over 15 år. Anholdelsen er ifølge regeringen et alvorligt slag mod forbrydersyndikatet.
 Domenico Raccuglia, der anses for at være det mest eftersøgte medlem af Cosa Nostra efter mafialederen Matteo Messina Denaro, er blevet idømt livsvarigt fængsel tre gange in absentia for drab og andre forbrydelser.
 Indenrigsminister Roberto Maroni siger, at Raccuglia reelt var nummer to i Cosa Nostra. 
 Han blev pågrebet af politifolk i et hus nær Trapani på det vestlige Sicilien. 
 Selv om politiet har overvåget hans kone, mens han har været på flugt, så blev Raccuglia far til et andet barn, mens han levede under jorden.
 Italiensk politi pågreb for to uger siden en anden af landets mest eftersøgte mafiabosser, Salvatore Russo, som ledede en Camorra-klan i Napoli med hans navn. Dagens efter hans anholdelse blev hans bror, Pasquale Russo, pågrebet. Han var også blandt de mest eftersøgte mafialedere i Italien og havde været på flugt siden 1993.
