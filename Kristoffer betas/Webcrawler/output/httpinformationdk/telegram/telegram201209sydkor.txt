Sydkoreansk film vinder i Venedig
Den sydkoreanske film Pieta vinder Den Gyldne Løve ved filmfestivalen i Venedig.


 Filmen Pieta fra Sydkorea vinder Den Gyldne Løve som bedste film ved filmfestivalen i Venedig.
Pieta er en yderst voldelig film om en lånehaj, der bliver kontaktet af en mystisk kvinde, der hævder, at hun er hans mor.
Filmen er instrueret af Kim Ki-duk, og sejren hilses velkommen af filmkendere i den italienske havneby.
Prisen som bedste mandlige skuespiller gik til de to Hollywood-sværvægtere Philip Seymour Hoffmann og Joaqium Phonix for deres præstation i filmen "The Master", der bygger på en beretning om dannelsen den religiøse bevægelse Scientology.
Sølvløven ved filmfestivalen gik til samme film, der er instrueret af Paul Thomas Anderson.
Bedste kvindelige skuespiller fik Hadas Yaron udset for sin præstation i den israelske film Fill the Void.
18 film deltog i konkurrencen.
