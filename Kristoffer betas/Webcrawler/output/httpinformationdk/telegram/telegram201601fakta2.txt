FAKTA: 275.000 blodtapninger om året
Forbruget af donorblod er faldet med godt ti procent i løbet af et år. Det skyldes nye retningslinjer.


 Behovet for donorblod på sygehusene falder, og det mærker landets 215.000 bloddonorer.
De skal ikke tappes så ofte som tidligere.
LÆS her mere om bloddonation:
* Det danske bloddonorkorps tæller cirka 215.000 personer. De er ulønnede.
* I 2015 blev der foretaget 275.000 aftapninger på de cirka 100 faste eller mobile tapningssteder.
* I Danmark øgedes brugen af blodtransfusion kraftigt i perioden 1950-60, hvor de fleste danske blodbanker blev etableret.
* Sundhedsstyrelsen anbefaler, at sygehusene sjældnere giver patienter en blodtransfusion. Det skyldes, at det kan være forbundet med komplikationer, herunder længere indlæggelse og dødsfald.
* Fra 2014 til 2015 er forbruget af donorblod på landsplan faldet med godt ti procent.
Kilde: Bloddonorerne i Danmark, Aarhus Universitetshospital
