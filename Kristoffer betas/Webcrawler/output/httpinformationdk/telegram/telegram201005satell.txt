Satellitter i kredsløb fra europæisk raket
For 36. gang i træk er det lykkedes at sende en europæisk Ariane-raket til vejs med satellitter, der nu er i kredsløb.


 En europæisk Ariane-raket har sendt to nye telekommunikationssatellitter i kredsløb om jorden.
Med to måneders forsinkelse på grund af tekniske problemer steg Ariane-5 raketten steg sent fredag aften til vejrs fra det europæiske rumfartscenter i Kourou i Fransk Guyana, oplyser rumfartscentret.
25 minutter efter affyringen blev en 5,5 ton tung Astra 3B-satellit sendt af sted fra raketten. Satellitten skal blandt andet skaffe direkte tv-billeder for den Luxembourg-baserede telekommunikationsoperatør SES SA til hele Europa.
Seks minutter senere frigjordes satellitten COMSATBw-2, som skal betjene det tyske forsvar.
Opsendelsen er den 36. succes i træk for en Ariane-raket.

