Tog kolliderer med dobbeltdækkerbus: Flere døde
Et tog er kollideret med en dobbeltdækkerbus ved en jernbaneoverskæring i Ottawa - meldinger om flere døde.


 Flere personer har angiveligt mistet livet i en alvorlig ulykke i Canada, hvor et tog er kollideret med en dobbeltdækkerbus.
Ulykken er sket ved en jernbaneoverskæring i den canadiske hovedstad Ottawa.
Billeder fra ulykken viser, at hele frontpartiet af den store bus er væk efter kollisionen med toget.
Ifølge canadiske medier har ulykken kostet mindst fem døde. Dette tal er imidlertid ikke bekræftet af canadiske myndigheder.
