Fogh betaler 500.000 kr. tilbage
Anders Fogh Rasmussen tilbagebetaler fire måneders statsministerløn, som han kunne have beholdt.


 Tidligere statsminister Anders Fogh Rasmussen har frivilligt valgt at betale fire måneders statsministerløn, 496.000 kroner, tilbage. Det skriver B.T.
 Efter at Fogh Rasmussen i april forlod jobbet for at blive generalsekretær i Nato, har han fået udbetalt sin statsministerløn på 124.000 kroner om måneden i såkaldt eftervederlag. 
 Anders Fogh Rasmussen har bedt Personalestyrelsen, der har ansvaret for at udbetale løn til ministre, om at stoppe hans lønudbetalinger. Samtidig har han meddelt, at han tilbagebetaler fire måneders løn, skriver B.T.
