Øvig: Andre medlemmer bør stå frem



  Bo Weymann har gjort det rigtige ved at stå offentligt frem om sine forbrydelser i Blekingegadebanden. Det er blandt andet vigtigt af hensyn til ofrene for bandens forbrydelser. Derfor bør bandens andre medlemmer ligeledes stå offentligt frem.
 Det siger forfatteren Peter Øvig Knudsen til TV2 News. 
 Han har skrevet de succesrige bøger om Blekingegadebanden, som er solgt i flere hundrede tusinde eksemplarer. I bøgerne bruger han Bo Weymann som "stemmen", der anonymt beskriver bandens bevæggrunde for at begå forskellige forbrydelser.
 Bo Weymann besluttede først efter flere samtaler med Peter Øvig Knudsen at medvirke i bøgerne. Derimod afviste de andre bandemedlemmer at bidrage til bogen.    
