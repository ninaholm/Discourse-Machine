En død i varehus da handlende går amok



 En 34-årig mand blev tilsyneladende trampet ihjel, da handlende på juleindkøb i dag gik amok i New York. Det skete lige før åbningstid i en af kæden Wal-Warts varehuse.
 - En 34-årig mandligt ansat døde af endnu ikke fastlagte årsager, da en stor flok handlende trængte ind i Wal-Mart... fysisk brød dørene ned og slog ham til jorden, siger politiet.
 En gravid kvinde og tre andre på indkøb måtte bringes på hospitalet efter tumulten.
 Det kendes i USA som Sorte Fredag - dagen hvor butikkerne over hele landet sætter priserne ned for at sparke julesalget i gang.
