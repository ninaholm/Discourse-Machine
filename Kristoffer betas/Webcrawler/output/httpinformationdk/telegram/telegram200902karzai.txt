Karzai udskriver valg til april



 Den afghanske præsident Hamid Karzai meddelte i dag, at landets præsidentvalg bliver holdt til april. Det er dermed flere måneder før datoen i august, som valgmyndighederne først havde fastlagt.
 Den Uafhængige Valgkommission skal udføre præsident-, provins- og andre valg i overensstemmelse med bestemmelserne i forfatningen, siger Karzai i et dekret. Forfatningen siger, at valg skal afholdes mellem 30 til 60 dage før slutningen på præsidentperioden den 21. maj, lyder det fra Karzai.
