To piger dræbt af granat i Gaza



 To piger på fem og 12 år mistede i dag livet i det nordlige Gaza, da deres hus blev ramt af en mortergranat affyret af militante palæstinensere.
 Pigerne boede i landsbyen Beit Lahiya, der ligger i et område, hvor de militante ofte affyrer raketter mod Israel. 
 Myndighederne oplyser, at granaten formentlig blev affyret af bevæbnede palæstinensiske mænd, som havde intention om at ramme det sydlige Israel. 
 Det israelske militær meddeler, at dets styrker ikke har angrebet det område af Gaza. 
 Ti mortergranater og tre raketter blev i dag affyret fra Gaza og ramte det sydlige Israel, oplyste hæren.
