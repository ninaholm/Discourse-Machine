Madagaskars præsident presses til at gå af



 Madagaskars oppositionsleder Andry Rajoelina opfordrer præsident Marc Ravalomanana til "ydmygt at overdrage magten i løbet af de næste fire timer", efter at hans bevægelse havde oplyst, at den havde væltet regeringen.
 Øen Madagaskar sydøst for Afrika har i den seneste tid været plaget af uro og vold i forbindelse en langvarig magtkamp mellem landets præsident Marc Ravalomanana og den tidligere borgmester i hovedstaden Antananarivo, Andry Rajoelina. 
 Siden begyndelsen af 2009 har oppositionslederen Rajoelina udfordret præsident Ravalomanana, som han beskylder for at være en diktator, der sulter folket.

