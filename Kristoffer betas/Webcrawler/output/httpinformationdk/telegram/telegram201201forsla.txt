Forslag om at spare børnecheck for de rige
Læs her forskellige forslag til at spare på børnechecken.


 Børnechecken er på:
* 17.064 kroner i alt årligt for 0-2 årige
* 13.500 kroner i alt årligt for 3-6 årige
* 10.632 kroner i alt årligt for 7-17 årige
Loftet på den samlede ydelse er på 35.136 kroner.
Dansk Folkeparti foreslår i et ændringsforslag til regeringens finanslovforslag for 2012:
a) at aftrappe børnecheck for familier med en husstandsindkomst på 1,2 millioner kroner
b) at fjerne børnecheck for familier med en husstandsindkomst på 1,45 millioner kroner
Forslaget vil ifølge DF spare 600 millioner kroner af udgifter i år på 14,7 milliarder kroner til børnecheck.
Velfærdskommissionen foreslog 7/12-2005 i "Fremtidens velfærd - vores valg":
a) at sænke og harmonisere børnechecken til 7000 kroner årligt uanset barnets alder. Det ville spare 4,5 milliarder kroner af udgifter på dengang 13 milliarder kroner til børnecheck.
Til gengæld ville man kunne fjerne forældrebetalingen for pasning af skolebørn fra til og med 3. klasse, så pasning og skole blev integreret.
SF foreslog, før partiet i 2009 fredede børnechecken i "Fair Forandring" med Socialdemokraterne, at:
a) aftrappe børnecheck gradvis for familier med en husstandsindkomst på 600.000 kroner og helt fjerne børnechecken til familier med en husstandsindkomst på én million kroner.
