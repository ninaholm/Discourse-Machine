Erhvervskvinde ny videnskabsminister
De Konservative får posten som videnskabsminister, der går til Charlotte Sahl-Madsen, erfarer Ritzau. Hun er i dag formand for Danfoss Universe.


 De Konservative henter erhvervskvinden Charlotte Sahl-Madsen ind i regeringen som ny videnskabsminister.
Charlotte Sahl-Madsen kommer fra en stilling som formand for oplevelsesparken Danfoss Universe.  
Hun har desuden både været medlem af Økonomi- og Erhvervsministeriets ekspertgruppe om oplevelsesøkonomi og bestyrelsesmedlem af ministeriets innovationsenhed. 
Hun er den anden minister, at De Konservatives formand, Lene Espersen, henter ind i regeringen udefra. Den anden er regionrådspolitikeren Benedicte Kiær, som bliver socialminister.
