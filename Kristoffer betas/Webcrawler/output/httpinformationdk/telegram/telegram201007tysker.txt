Tysk erhvervsliv er i festhumør
Tyske erhvervsfolk ser overraskende positivt på fremtiden, viser ny undersøgelse. Ifo-instituttets månedlige rundspørge viser største stigning i 20 år.


 Der er nærmest feststemning blandt tyske erhvervsfolk, viser tysk økonomisk vigtigste stemningsbarometer, ifo-indekset.
I juli steg indekset 101,8 til 106,2 point, og det er den største stigning på en måned siden den tyske genforening i 1990.
Den positive stemning kommer som en overraskelse for eksperter. De havde ventet en nedgang på grund af frygt for en ny finansiel og økonomisk nedtur. Men også allerede i juni blev deres bekymringer gjort til skamme, hvor indekset mod forventning steg.
- Den tyske økonomi er tilbage i festhumør, siger Hans-Werner Sinn, chef for ifo-instituttet ved Münchens universitet.
Den tyske økonomi, Europas største, er ifølge eksperter stærkt på vej ud af den økonomiske nedtur i 2008 og 2009. Eksporten er stigende, og den indlandske efterspørgsel er ligeledes på vej i den rigtige retning.
Forskerne fra ifo-instituttet udspørger hver måned 7000 virksomheder om deres aktuelle forretninger og forventninger til de kommende måneders indtjening.
