Fem kvinder dræbt under massakre



 Mindst fire, måske fem personer blev dræbt, da en bevæbnet mand åbnede ild mod en gruppe kvinder, der var i gang med en danselektion i et fitnesscenter i den amerikanske delstat Pennsylvania, oplyser flere medier.
 Den lokale tv-station, WTAE, rapporterede, at fire mennesker var blevet dræbt, heriblandt den bevæbnede mand, under et skyderi, der af uvisse årsager rettet mod en gruppe kvinder, som blev undervist i dans i LA Fitness Gym i Bridgeville i nærheden af Pittsburgh.
 CNN rapporterede, at fem mennesker var dræbt.
 Op mod 15 mennesker menes at være såret, citerede WTAE redningsfolk for at sige. En sygehusrepræsentant sagde til tv-kanalen, at fem kvinder blev behandlet for adskillige skudsår og befandt sig i en særdeles kritisk situation.
 Et øjenvidne forklarede i et interview med WTAE, at drabsmanden bar på en taske, da han kom ind i danseklassen, der bestod af omkring 30 kvinder. Han slukkede lyset og åbnede ild fra mindst et skydevåben.
 - Han skød vildt omkring sig. Folk skreg. Det var forfærdeligt, sagde øjenvidnet.
 Der er ingen officiel bekræftelse på antallet af dræbte og sårede. 
