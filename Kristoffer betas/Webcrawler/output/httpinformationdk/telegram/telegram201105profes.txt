Professorsmæk til rektor i Penkowa-sag
Kraftig kritik af rektor Ralf Hemmingsen i intern redegørelse, hvori han beskyldes for embedsforsømmelse.


 I en intern redegørelse fra fem forskere professorer fra Københavns Universitet beskyldes rektor Ralf Hemmingsen for embedsforsømmelse.
"Årsagen til skandalen er ikke Penkowas opførsel, men dekanens kritisable udredning af de af disputatsbedømmelsesudvalget rejste problemer.
()Det er nærværendes redegørelses påstand, at håndteringen af Penkowas første disputatssag synes at repræsentere embedsforsømmelse og som sådan at være årsagen til den efterfølgende skandale".
Så klar er konklusionen i en redegørelse udarbejdet af fem fremtrædende professorer fra Københavns Universitet (KU), Elisabeth Bock, Keld Danø, Niels Høiby, Jens Rehfeld og Niels Erik Skakkebæk, skriver Berlingske Tidende.
De har nu færdiggjort den bebudede rapport af KUs håndtering af Milena Penkowas første disputatssag tilbage i 2003.
Dengang rejste et bedømmelsesudvalg bestående af tre professorer tvivl om videnskabeligheden af Penkowas metoder og resultater.
Men selvom udvalget antydede, at der kunne være tale om groft uforsvarlig videnskabelig praksis eller videnskabelig uredelighed, så valgte Ralf Hemmingsen, der dengang fungerede som dekan, egenhændigt at efterforske sagen, skriver Berlingske Tidende.
KUs bestyrelsesformand, Nils Strandberg Pedersen, giver imidlertid ikke meget for redegørelsens hovedkonklusioner.
Han mener ikke, at Ralf Hemmingsen agerede på egen hånd i forbindelse med disputssagen, som han ikke mener kunne have været håndteret anderledes.
