Kinesisk medie raser over nobelkomité
Det er ikke rosende ord, der kommer fra et kinesiske medie efter afsløringen af Liu Xiaobo som modtager af Nobels fredspris. Valget kaldes arrogant og uklogt.


 Det kinesiske statsmedie giver lørdag Nobeludvalgets beslutning om at tildele den prestigefyldte fredspris til den fængslede systemkritiker Liu Xiaobo verbale tæsk. Mediet siger, at trækket var uklogt, arrogant og fordomsfuldt.
En leder, der er bragt i den engelsksprogede avis Global Times, udtrykker, at Nobelkomiteen har "vanæret sig selv" og giver udtryk for, at fredsprisen er blevet "degraderet til et politisk redskab, der tjener en anti-kinesiske formål".
- Nobelkomiteen har igen vist sin arrogance og fordomme mod et land, som har gjort de mest bemærkelsesværdige økonomiske og sociale fremskridt i de seneste tre årtier, står der i lederen. 
Kritikken henviser til Dalai Lama, den tibetanske åndelige leder, som lever i eksil, og som vandt i fredsprisen i 1989.
- Ingen af de to er blandt dem, der gav bidrag til Kinas fred og vækst i de seneste årtier.
At Liu, som Beijing gentagne gange har stemplet som kriminel efter hans fængselsdom på 11 år i december 2009, er blevet tildelt fredsprisen, blev annonceret i de kinesisksprogede medier fredag, men kun gennem regeringens vrede reaktion på afgørelsen.
Det lader til, at regeringen gør, hvad den kan for at holde historier om prismodtageren skjult for befolkningen. En søgninger på internettet ved hjælp af nøgleordene "Nobels fredspris" og "Liu Xiaobo" giver således ingen resultater på de kinesiske web-portaler Sina og Sohu, og en lignende søgninger på Weibo, en Twitter-lignende service, giver også et blankt resultat.
Også udsendelser om Liu fra internationale tv-kanaler bliver censureret, og sms-beskeder med prismodtagerens fulde navn synes at blive blokeret, oplyser AFP's korrespondent efter flere forsøg.
