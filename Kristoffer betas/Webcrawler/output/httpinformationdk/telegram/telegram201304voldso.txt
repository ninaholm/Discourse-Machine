Voldsomt skælv ryster det østlige Iran
Område i det østlige Iran tæt ved Pakistan er rystet af voldsomt skælv i 117 kilometers dybde.


 Et voldsomt skælv rystede tirsdag det østlige Iran i et område nær grænsen til Pakistan, oplyser USA's geologiske overvågning, Usgs i Washington. Skælvet skete i omkring 117 kilometers dybde.
Der meldes om rystelser fra skælv mange steder i Mellemøsten. I den indiske hovedstad New Delhi rystede store bygninger og folk løb ud i gaderne, siger øjenvidner.
Irans statslige medier melder, at skælvet var på 7,5, mens andre rapporter angiver, at det var på 7,8.
