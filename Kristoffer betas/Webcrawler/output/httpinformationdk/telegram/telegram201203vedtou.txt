Det ved vi om Toulouse-manden
Det ved vi om den mand, der mistænkes for at dræbe fire personer foran en jødisk skole i Frankrig.


* Den mistænkte Toulouse-mand hedder Mohammed Merah og er fransk statsborger af algerisk oprindelse.* Han er enten 23 eller 24 år. De internationale nyhedsbureauer er uenige.* Han arbejder som mekaniker.* I sin opvækst var han indblandet i adskillige småforbrydelser, siger fransk politi.* Den unge mand blev radikaliseret, da han fik forbindelse til en ideologisk gruppering på 15 personer i Toulouse. Det siger den franske indenrigsminister, Claude Guéant.* Han har også rejst i det lovløse grænseområde mellem Pakistan og Afghanistan, der er kendt for at huse flere al-Qaeda-medlemmer.* Han blev anholdt i december 2007 i Kandahar-provinsen i Afghanistan og fængslet for at have udlagt bomber.* Han undslap fra fængslet sammen med omkring 1000 andre fanger, hvoraf halvdelen menes at være talebanere, da fængslet blev stormet af oprørere i juni 2008.* Ifølge den franske indenrigsminister hævder den mistænkte, at han er mujahedin og tilhører terrornetværket al-Qaeda.* Indenrigsministeren siger ligeledes, at manden ønsker at hævne palæstinensiske børn og Frankrigs krigsførelse i Afghanistan. Tilsyneladende er han også utilfreds med Frankrigs forbud mod burka og niqab i det offentlige rum.* Ud over mandagens skoleskyderi kædes han også sammen med drabene på tre franske soldater i sidste uge. Han har overfor den franske anklager påtaget sig skylden for drabene.* Toulouse-manden planlagde ifølge politiet endnu en aktion, som skulle være gennemført onsdag.* Han har fem søskende. Hans mor, bror samt brorens kæreste er nu pågrebet af fransk politi.* Politiet bad onsdag morgen moren om at mægle over for sønnen, som sad forskanset i en ejendom i Toulouse. Men moderen hævder, at hun ikke kan hjælpe politiet, fordi hun ikke har stor indflydelse på sønnen.* Politiet trængte torsdag ind i den lejlighed, hvor han havde barrikaderet sig. Han er død efter skudveksling med politiet.
