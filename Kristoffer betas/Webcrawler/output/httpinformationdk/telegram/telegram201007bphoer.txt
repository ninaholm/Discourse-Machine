BP-høring aflyst af modvillige vidner
Fire ansatte ved selskabet Transocean, der lejede Deepwater Horizon til BP, nægter at tage del i en undersøgelse af eksplosionen på olieplatformen.


 En høring om den eksplosion på BP-olieplatformen Deepwater Horizon i april, der har forårsaget et historisk stort olieudslip i Den Mexicanske Golf, er blevet afvist, da fire vidner nægter at blive udspurgt.
Et fælles undersøgelsesudvalg har haft to høringsessioner i maj for at finde ud af, hvad der forårsagede den voldsomme eksplosion, der kostede 11 borebisser livet.
Platformens materielle tilstand undersøges og det samme gør arbejdernes kvalifikationer og nødberedskabet.
Den tredje høring begyndte mandag, og onsdag skulle fire vidner fra selskabet Transocean, der lejede Deepwater Horizon til BP, afgive deres udsagn.
Ifølge undersøgelsesudvalget "nægtede" de fire vidner "at møde op frivilligt ved høringerne". De fire Transocean-ansatte er blevet stævnet, men de kan ikke tvinges til at vidne, da de ikke hører under undersøgelsens jurisdiktion.
Det fælles undersøgelsesudvalg skal nu samles for at finde ud af, hvordan det kan indsamle de nødvendige udsagn og fakta for at fuldføre sin mission.
