Førerløse fly fra USA angriber i Pakistan



 Førerløse fly gennemførte onsdag mindst to angreb i Afghanistan, sagde pakistanske efterretningskilder og kilder fra regeringen.
 Det seneste angreb onsdag eftermiddag kostede ifølge oplysningerne mindst 25 militante livet, da en konvoj ved en Taliban-højborg nær Pakistans grænse til Afghanistan blev angrebet.
 Tidligere onsdag affyrede førerløse fly seks raketter mod en træningslejr i samme område, og her blev seks oprørere dræbt, sagde kilderne
 Angrebene skete i regionen Sydwaziristan, som er Taliban-lederen Baitullah Mehsuds højborg.
 - Det var et præcisionsangreb, sagde en pakistansk regeringskilde om det første angreb.
 USA, der er fuldt beskæftiget med at holde et voksende oprør i Afghanistan i ave, indledte for et år siden angreb mod Taliban-oprørere på den anden side af grænsen. Det er sket med såkaldte droner - små førerløse fly.
 Et tilsvarende angreb med droner kostede tirsdag 14 militante islamister livet.
