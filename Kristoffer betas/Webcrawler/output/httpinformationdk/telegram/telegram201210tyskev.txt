Tyske virksomheder mister pusten
Det såkaldte Ifo-indeks for tyske virksomheders forventninger falder til laveste niveau i to et halvt år.


 For sjette måned i træk forværres udsigterne for tysk økonomi, viser det såkaldte Ifo-indeks, der måler de tyske virksomheders forventninger.
Ifo-indekset er faldet til 100,0 i oktober mod 101,4 måneden forinden.
Det er den laveste måling i to et halvt år.
Tallet er en skuffelse for analytikere, der havde sat næsen op efter en stigning.
Det er også bekymrende for det øvrige EU.
 Tyskland opfattes som det økonomiske lokomotiv i Europa, men tendensen peger nu mere i retning af en opbremsning i tysk økonomi.
