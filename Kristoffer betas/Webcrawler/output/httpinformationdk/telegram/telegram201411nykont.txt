Ny kontantydelse til en milliard
Milliard er afsat til en ny kontantydelse, der skal sikre forsørgelse til dem, der mister retten til dagpenge.


 Regeringen, SF og Enhedslisten er blevet enige om en ny, midlertidig kontantydelse, der skal sikre forsørgelse til dem, der over de kommende år opbruger retten til dagpenge eller den særlige arbejdsmarkedsydelse.
I alt afsættes der næsten en milliard kroner over tre år til initiativet, startende med 610 millioner kroner til næste år.
Med kontantydelsen vil personer, der opbruger retten til dagpenge i 2015 være sikret forsørgelse i op til tre år. Herefter udfases kontantydelsen gradvist.
