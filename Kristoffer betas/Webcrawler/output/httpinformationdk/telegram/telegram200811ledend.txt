Ledende Eta-folk anholdt



 Spaniens premierminister, José Luis Rodríguez Zapatero, siger, at den baskiske løsrivelsesbevægelse ETA er blevet tildelt et "afgørende" slag med dagens anholdelse af dens militære leder. Miguel De Garikoitz Aspiazu Rubina kendt under tilnavnet Txeroki blev anholdt i morges af fransk politi i Cauterets, et skisportssted i Pyrenæerne.
 De spanske myndigheder mistænker Txeroki for at stå bag drabene på to spanske politibetjente i den franske by Capbreton i december sidste år. 
 Få timer efter anholdelserne i Pyrenæerne blev et 53-årigt dømt medlem af ETA, Juan Ignacio de Juana Chaos, anholdt i Nordirland på begæring af de spanske myndigheder. Chaos, der er mistænkt for terroristaktiviteter begået i Spanien, mødte frivilligt op i retten i Belfast for at forsvare sig mod udlevering til Spanien, men blev anholdt på stedet.
