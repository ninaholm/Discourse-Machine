Hver tredje ung ser dystert på 2011
Hver tredje ung frygter at gå ledig i år, og flere end hver femte tror ikke, at der bliver råd til ferie.


En stor del af Danmarks ungdom vågnede ikke blot op med ondt i håret efter nyårsfesterne, men også med et dystert syn på det nye år.Hver tredje er bekymret eller meget bekymret for, at 2011 står i arbejdsløshedens tegn, og flere end hver femte frygter, at der ikke bliver råd til ferie.Det tyder en stikprøveundersøgelse, som Synovate har foretaget for Nordea blandt 16-25-årige, i hvert fald på, skriver metroXpress.På begge parametre er der tale om stigende bekymring i forhold til sidste år.- Det er desværre en realistisk vurdering. For få år siden fik de at vide, at hvis bare de fik en uddannelse, var de sikre på at få et job. Men nu er der rekordfå ledige job, og det er ikke længere kun i det private, men også i det offentlige der fyres medarbejdere, siger forbrugerøkonom i Nordea Ann Leh­mann Erichsen.Før krisen havde den unge generation opbygget enorme forventninger til deres jobmuligheder, som nærmest med et slag er væk, påpeger Noemi Katznelson, forskningsleder ved Center for Ungdomsforskning, DPU.- Man kan frygte, at det kan skubbe til en stigende polarisering i ungegruppen, hvor nogle formår at bide sig fast på arbejdsmarkedet, mens andre bliver hægtet helt af og havner på kontanthjælp i årevis, siger hun til metroXpress.Over halvdelen - 54 procent - er ifølge undersøgelsen dog parate til at arbejde mere for at få råd til ferier og andre forbrugsgoder.- Mange unge har heldigvis masser af gåpåmod, og de kan hænge deres optimisme på, at ledigheden formentlig topper i midten af året, siger Ann Lehmann Erichsen til metroXpress.
