Aristide vil tilbage til Haiti



 Haitis tidligere præsident Jean Bertrand Aristide siger fra sit eksil i Sydafrika, at han er klar til at vende hjem til sit jordskælvsramte land.
- For vores del er vi klar til at rejse i dag, i morgen, når som helst, for at slutte os til Haitis folk. For at dele deres lidelser med at genopbygge landet, at bevæge sig ud af fattigdom med værdighed, siger en grådkvalt Aristide til journalister.
Han fortæller, at venner rundt om i verden er villige til at stille et fly til rådighed, der kan bringe ham selv og nødforsyninger til Haiti.
Haiti var i mange årtier et militærdiktatur. Aristide, der er katolsk præst, blev landets første valgte præsident i 1990. Han blev afsat få måneder senere af militæret.
Han genvandt præsidentembedet i 2000, men blev fire år senere tvunget i eksil, da landet var på randen af opløsningen.
Aristide fik et rygte som en utilregnelig og magtsyg mand. Der var i hans sidste præsidentperiode mange spekulationer om, at han var mentalt syg.
