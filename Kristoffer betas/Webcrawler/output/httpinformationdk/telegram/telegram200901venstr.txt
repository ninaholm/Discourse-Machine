Venstre vil ændre asylforslag



 Regeringen har en ny front i udlændingepolitikken. Regeringspartiet Venstre mener, at Danmark ikke skal behandle flere asylansøgninger, fordi andre EU-landes asylsystemer er overbebyrdede.
 Derfor vil Venstre forsøge at ændre et forslag, som EU-Kommissionen lancerede i sidste måned.
 - Vi mener, at det vil åbne for et skridplan af format, som gør, at vi reelt får flygtninge, som farer frem og tilbage, siger Michael Aastrup Jensen, EU-ordfører for Venstre.
 EU's asylsystem, den såkaldte Dublin-forordning, skal hindre asylshopping. Venstre protesterer over, at det nye EU-forslag skal tillade medlemslande at afvise at tage asylansøgere tilbage.
 Regeringen vil sidde med ved forhandlingsbordet, men kan på grund af retsforbeholdet hverken stemme ja eller nej til forslaget. Hvis Danmark er utilfreds med slutresultatet er eneste mulighed at hoppe helt ud af samarbejdet.
