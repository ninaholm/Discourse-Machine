USA klar med klimaudmelding før København



 Det amerikanske senat vil have udstukket rammerne for en national klimalov før topmødet i København i december. Sådan lyder løftet fra senator John Kerry til FN's generalsekretær Ban Ki-moon. 
 - Vi er i gang med et forløb, der forhåbentlig bringer os i en position, hvor vi kan tage til København med en slags ramme eller omrids til, hvilken kurs Senatet har i dets lovgivning, siger Kerry, der er medforfatter til Senatets klimalov.
 Om klimaloven, der vil reducere CO2-udslippet fra kulkraftværker, olieraffinaderier og andre store forurenende virksomheder, når at blive vedtaget inden topmødet er dog en anden sag. Mandag sagde USA's præsident, Barack Obama, således, at han ikke tror på, at en amerikansk lov kommer i hus før København.     
