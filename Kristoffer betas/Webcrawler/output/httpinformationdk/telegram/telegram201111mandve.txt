Denne mand ventes at afløse Berlusconi
Økonom og tidligere EU-kommissær Mario Monti er udset til at afløse Silvio Berlusconi.


 Det ventes, at Mario Monti afløser Silvio Berlusconi som premierminister i Italien.
* Mario Monti blev født den 19 marts 1943 i Varese, Lombardiet. Han er gift og har to børn.
* Han er uddannet i økonomi og management fra Bocconi Universitet, Milano. Han har desuden studeret på Yale University, hvor han blandt andet blev undervist af Nobelpris-vinder James Tobin.
* Han har undervist i økonomi ved universitetet i Torino, og været rektor på Bocconi Universitet.
* Han er den første formand for den europæiske tænketank Bruegel grundlagt i 2005. Han er også et ledende medlem af Bilderberg-gruppen.
* Han er international rådgiver for Goldman Sachs og The Coca-Cola Company.
* Han var EU-kommissær i to perioder fra 1995 til 2004, og har blandt andet haft ansvaret for finansiel integration og konkurrence i EU.
* Den 9. November 2011 blev Mario Monti nomineret til senator på livstid af den italienske præsident Giorgio Napolitano. Mario Monti har længe været betragtet som en favorit til at efterfølge Silvio Berlusconi som leder af en ny samlingsregering i Italien.
* Mario Monti er interesseret i det gamle Egypten, en passion har erhvervet under sin tid på Torino Universitet, og han er protektor for den berømte Museo Egizio i Torino.
