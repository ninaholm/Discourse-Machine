Milliardhandel: TDC sælger ud af sine finske selskaber
TDC indgår et "strategisk samarbejde" i Finland, der betyder frasalg for 1,15 milliarder kroner.


 Teleselskabet TDC frasælger sine lokale finske aktiviteter til det finske teleselskab DNA for 1,15 milliarder kroner, oplyser selskabet i en fondsbørsmeddelelse.
TDC vil dog stadig levere løsninger til "pan-nordiske erhvervskunder og internationale wholesale-kunder" i Finland, som det hedder i meddelelsen.
- Vi har haft et historisk godt samarbejde med DNA, og det styrker vi yderligere med denne aftale, og samtidig sikrer vi vores pan-nordiske kunder adgang til en stærk lokal partner med eget mobilnet i Finland.
- DNA har både størrelsen og erfaringen til at løfte opgaven, siger koncerndirektør Asger Hattel fra TDC Nordic & Wholesale.
Efter skat medfører salget en gevinst på cirka 700 millioner kroner.
