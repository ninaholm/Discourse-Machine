Fakta: Vi vil have julehilsnen i postkassen
Et gammeldags julekort slår en julehilsen på sms med flere længder. Danskerne holder fast i traditionen.


 Et julekort med frimærker på får danskerne i julestemning. Vi foretrækker et julekort med posten fremfor en på mobilen, viser en undersøgelse, som TNS Gallup har lavet for Post Danmark.
Tal fra undersøgelsen:
* 75 procent er "helt enige" eller "overvejende enige" i, at det hører julen til at få julekort
med posten.
* 76 procent kommer i julestemning, når de modtager et julekort med posten.
* 87 procent af dem, der har tænkt sig at sende en julehilsen, svarer, at de vil sende med posten.
* 69 procent af dem, der sender julekort, svarer i undersøgelsen, at de gør det for at vise modtageren, at de har tænkt på dem.
Kilde: TNS Gallup for Post Danmark.
