Fakta: Sådan stemte italienerne
Vælgerne i støvlelandet er splittet. Berlusconi er fortsat populær, og hver fjerde satte kryds ved en komiker.


 * Nationalforsamlingen i Italien har et underhus - Deputeretkammeret - og et overhus - Senatet.
* Lovforslag skal igennem begge kamre for at blive godkendt.
* Underhuset har 630 medlemmer. Overhuset har 315 valgte medlemmer samt - i øjeblikket - fire senatorer udnævnt for livstid.
* Medlemmer vælges for fem år ad gangen i begge kamre.
* Valgsystemet sikrer, at den koalition eller det parti, som får flest stemmer, er sikret et flertal på mindst 340 af de 630 pladser i underhuset.
* Ved det netop gennemførte parlamentsvalg har centrumvenstre-koalitionen fået 29,6 procent af stemmerne til underhuset.
* Dermed kan koalitionen, som ledes af Pier Luigi Bersani fra Det Demokratiske Parti med støtte fra det mere venstreorienterede parti SEL, få sine forslag igennem underhuset uden støtte fra andre.
* Alliancen på højrefløjen anført af den tidligere premierminister Silvio Berlusconi fra Folkets Frihed har fået 29,2 procent.
* Protestbevægelsen ledt af komikeren og provokatør Beppe Grillo, der ikke selv stiller op, har fået 25,5 procent.
* Centrumlisten, sammensat af flere midterpartier med den afgående regeringsleder Mario Monti i spidsen, har fået 10,6 procent.
* Valget til Senatet afgøres på regionsbasis. Den koalition, der får flest stemmer i en af de 20 regioner, er automatisk sikret 55 procent af regionens pladser i Senatet.
Kilde: BBC
