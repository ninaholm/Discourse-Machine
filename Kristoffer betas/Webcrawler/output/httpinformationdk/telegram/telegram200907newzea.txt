Newzealænder blandt ofre for terrorbombe



 New Zealands premierminister, John Key, bekræfter, at en newzealandsk mand er blandt de ni dræbte efter to næsten samtidige bomber, som fredag morgen rystede to luksushoteller i det centrale Jakarta i Indonesien. 
 Manden, hvis navn endnu ikke er blevet frigivet, befandt sig angiveligt på Marriott-hotellet i forbindelse med et forretningsmøde.
 - Vi modtager fortsat informationer fra ambassaden om, hvad der er sket. Jeg vil gerne udtrykke min dybeste sympati med familien og vennerne til den newzealænder, som er blevet dræbt, siger Key. 
