UK-diplomater besøger oprørere i Libyen
Forsvarsminister bekræfter kontakt med oprørere, men han er tavs om tilfangetagne britiske soldater i Libyen.


 Forsvarsminister Liam Fox bekræfter, at Storbritannien har sendt et lille hold diplomater til den libyske oprørsby Benghazi, men han vil ikke kommentere oplysninger om, at flere britiske elitesoldater er taget til fange.
- Jeg kan bekræfte, at et lille diplomatisk hold er i Benghazi. Vi er i kontakt med dem, men det ville være upassende af mig at kommentere det yderligere, siger Fox til BBC.
Det er avisen Sunday Times, som rapporterer, at libyske oprørere har fanget en enhed fra det britiske elitekorps SAS, der forsøgte på skabe kontakt mellem britiske diplomater og oppositionen i Libyen.
Ifølge tv-stationen al-Jazeera er det fire briter, der er taget til fange af oprørerne i Benghazi.
