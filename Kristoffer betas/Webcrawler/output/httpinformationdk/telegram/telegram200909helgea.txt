Helge Adam Møller støtter aktiv dødshjælp



 Den konservative profil Helge Adam Møller går ind for aktiv dødshjælp. Han mener, at Danmark lige som en række andre europæiske lande bør acceptere aktiv dødshjælp, når det ydes af frivillige læger til dødssyge mennesker.
 Helge Adam Møller vil selv bestemme, hvornår livet skal slutte. 
 - Hvorfor skal det være andre - samfundet, Folketinget, ministeren - som bestemmer, hvad der er bedst i den sidste fase af det enkelte menneskes eget liv? Mit liv er mit eget, ikke statens, siger Helge Adam Møller, der dog langt fra får opbakning fra alle partifællerne.
 En af modstanderne er partiets kandidat til EU-parlamentet, Tove Videbæk, der advarer mod at indføre aktiv dødshjælp. Hun mener i stedet for, at Danmark skal satse på aktiv livshjælp med hospices til dødssyge patienter eller palliative teams på sygehusene, som kan holde døende patienter smertefri.
 - Der er et alternativ, nemlig aktiv dødshjælp, siger Tove Videbæk, der gerne så, at der blev oprettet flere pladser til døende patienter på landets hospices. Der er i dag omkring 200 pladser, og Tove Videbæk, mener der skal oprettes yderligere 50 pladser. 
 Den konservative sundhedsminister Jacob Axel Nielsens har for nyligt omtalt aktiv dødshjælp som en "glidebane".

