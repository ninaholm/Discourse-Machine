USA vil optrappe jagten på bin Laden



 USA vil optrappe bestræbelserne på at spore Osama bin Laden, der menes at skjule sig i bjergområderne langs den afghansk-pakistanske grænse, siger en højtstående amerikansk regeringskilde.
 Efterretningsrapporter tyder på, at al-Qaeda lederen "er et eller andet sted i det nordlige Waziristan, sommetider på den pakistanske side og sommetider på den afghanske side, siger den nationale sikkerhedsrådgiver James Jones. 
 Til et spørgsmål om, hvorvidt Obama-administrationen har planer om nye forsøg på at fange al-Qaedas leder, svarer Jones:
 - Det mener jeg, 
 Der hersker dog fortsat stor usikkerhed om bin Laden. Ifølge USA's forsvarsminister, Robert Gates, har USA ikke haft nogen pålidelig information om, hvor terrornetværkets leder opholder sig, i årevis.
 Gates' oplysninger kom frem i et interview med tv-stationen ABC News' program This Week, der skulle sendes søndag, efter at USA's præsident, Barack Obama, for nylig har meddelt, at han vil sende yderligere 30.000 soldater til Afghanistan.
 Bin Laden menes at være undsluppet fra Afghanistan til Pakistan i slutningen af 2001.
