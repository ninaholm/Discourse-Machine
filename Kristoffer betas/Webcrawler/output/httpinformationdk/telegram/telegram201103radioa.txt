Radioaktiv stråling stiger igen
Stråling i havet ud for Fukushima-værket stiger. Forslag om at udvide evakueringszone.


 Radioaktiviteten i havet ud for det nedbrudte atomkraftværk Fukushima er torsdag steget yderligere, og er nu 4385 gange over myndighedernes grænser. Onsdag var niveauet 3555 gange over det tilladte, ifølge myndighederne.
Det er det højeste niveau af det radioaktive jod-131, der er registreret, siden krisen på Fukushima Daiichi-værket blev udløst af den dobbelte naturkatastrofe den 11. marts. Til sammenligning var den radioaktive stråling lørdag 1250 gange den lovlige grænse.
Tilsynsmyndigheden med atomkraft sagde, at den japanske regering bør overveje at udvide evakueringszonen omkring værket. Et tilsvarende forslag har det amerikanske atomkraftagentur fremsat.
Aktuelt er samtlige personer inden for en afstand på 20 kilometer fra værket blev beordret til at forlade området. Og personer i en radius på mellem 20 og 30 kilometer fra værket er blevet opfordret til at gøre det samme.
Den
presse skrev onsdag, at regeringen overvejer alternative muligheder for at få bugt med ulykken.
 En af dem er at indhylle reaktorerne i et stærkt materiale, en anden er at sende militære robotter ind for at udføre det dødsensfarlige arbejde med at sikre strømforsyningen og kølingen til reaktorernes brændselsstave.
 Regeringens talsmand, Yukio Edano, bekræfter, at regeringen og atomeksperter diskuterer "alle muligheder, også de der er nævnt i pressen".

