Nye efterskælv i Haiti



 To relative stærke efterskælv ramte fredag Haitis hovedstad, Port-au-Prince, der på et nærmeste blev lagt i ruiner af et kraftigt jordskælv for 10 dage siden.
En del beboere i byen løb i panik ud på gaderne for at opholde sig i det fri af frygt for nye sammenstyrtninger. De fleste i byen har dog efterhånden vænnet sig til de mange efterskælv, der har ramt det caribiske land i over en uge.
Langt de fleste fortsætter bestræbelserne på at skaffe sig mad og vand eller arbejdet med at rydde op og genopbygge ødelagte bygninger.
Det er ingen rapporter om tilskadekomne efter de seneste jordskælv. Men redningsmandskab siger, at de mange efterrystelser reducerer de stadig mere spinkle håb om at finde overlevende efter jordskælvet i sidste uge.
Det anslås, at mindst 75.000 mennesker omkom ved skælvet for 10 dage siden. 
