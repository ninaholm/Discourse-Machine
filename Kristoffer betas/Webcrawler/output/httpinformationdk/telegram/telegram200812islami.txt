Islamister opfordres til YouTube-trusler



 Yderliggående islamister bliver nu instrueret i, hvordan man bruger den populære video-delings-hjemmeside YouTube til at udbrede propagandavideoer, oplyser SITE Intelligence Group, en amerikansk terror-overvågningsenhed.
 Ifølge SITE bliver militante islamister opfordret via fora på nettet til at bruge hjemmesiden YouTube.
 I sidste uge lagde en yderliggående islamist således en trin for tringuide til YouTube ud på et forum, hvor han beskrev siden som "en af de mest berømte og største internationale sider, som offentliggører videoer fra hele verden". 
 I indlægget på forummet bliver læserne opfordret til at uploade videoer af militærstyrker fra Vesten, som bliver angrebet, og læserne får besked på, at "bringe skam over korsfarerne ved at offentliggøre videoer af deres tab, som de har holdt skjult længe".

