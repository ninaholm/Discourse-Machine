FAKTA: Læs her om listeria-bakterien
Listeria-bakterien er potentielt livsfarlig. Værst er den for ældre og svagelige.


* Bakterieslægten listeria er udbredt i jord, på planter, i spildevand, i tarmen hos dyr og mennesker samt i produktionsmiljøer.* Bakterien findes i en lang række almindelige fødevarer. Det gælder især rå fødevarer, men varmebehandlede fødevarer kan også få bakterierne tilført efter varmebehandlingen.* Sygdommen listeriose, som kommer af listeria, rammer oftest ældre eller svagelige. Den er forholdsvis sjælden.* Til gengæld er listeriose en alvorlig og livstruende sygdom. Den samlede dødelighed er cirka 25 procent. I løbet er 13 døde.* Raske personer kan dog også blive syge af listeria, hvis der er meget høje koncentrationer af bakterien. Det er set ved tidligere listeria-udbrud.* Oftest bliver patienterne indlagt med symptomer som feber, almen svækkelse og eventuelt diarré og opkast.* Sygdommen rammer oftest personer over 60 år eller patienter med svækket immunforsvar. Hos gravide er der risiko for abort eller dødfødsel.* Man kan mindske risikoen ved at spise varmebehandlet mad og opretholde god køkkenhygiejne samt overholde holdbarhedsdatoer og opbevaringstemperaturer for spiseklare fødevarer.* Kødpålægsprodukter, der kan være inficeret med listeria, er blevet solgt til mindst 100 detailkunder i Danmark.* Fødevarestyrelsens liste tæller blandt andre Kvickly-, Superbrugsen-, Spar-, og Eurosparsupermarkeder samt adskillige slagtermestre og delikatessebutikker.Kilder: Fødevarestyrelsen, Statens Serum Institut, Institut for Veterinær Sygdomsbiologi ved Københavns Universitet.
