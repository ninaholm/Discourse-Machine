Rønn: EF-dom er et europæisk problem



  Alle EU-lande får et problem, hvis borgere fra tredjelande uden lovligt ophold kan blive familiesammenført med en EU-borger. Det ansporer menneskesmuglere til at sende flere mennesker, som ønsker at komme ind i EU.
 Det siger integrationsminister Birthe Rønn Hornbech (V) om EF-Domstolens Metock-dom, som gør det lettere at blive familiesammenført end efter dansk udlændingelov. 
 Derfor har hun fået sat dommen på dagsordenen, når hun på torsdag møder sine kolleger fra andre EU-lande.
 Regeringen vil have EU's retstilstand rullet tilbage, så Danmark ikke tvinges til at give flere familiesammenføring. Derfor skal EU's opholdsdirektiv ændres, siger Birthe Rønn Hornbech.
