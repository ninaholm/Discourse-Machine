Kun en ud af tre briter ønsker at blive i EU
50 procent af de britiske vælgere er glade for Camerons løfte om EU-folkeafstemning i 2017.


 Kun en ud af tre briter ønsker at se deres land forblive i EU, og hvis der blev holdt en folkeafstemning i dag, ville 50 procent stemme for, at briterne forlader unionen.
Det viser en undersøgelse, som avisen Financial Times har fået foretaget.
Undersøgelsen fra Harris Interactice, der skaber bekymring i de europæiske hovedstæder, viser, at kun 33 procent ville stemme for at blive i EU, hvis de skulle stemme ved en folkeafstemning nu.
 Omkring 17 procent af vælgerne har ingen mening om spørgsmålet.
Storbritanniens premierminister, David Cameron, og lederne af de to andre store partier - Ed Miliband fra arbejderpartiet Labour og Nick Clegg fra De Liberale Demokrater - står dermed over for en lang sej kamp forud for en bebudet EU-folkeafstemning i 2017.
I den britiske befolkning er løftet om en folkeafstemning i 2017 populært. 50 procent støtter beslutningen, mens kun 21 procent er imod den.
Der er trods udbredt skepsis og modstand mod EU også forståelse hos briterne for, at Storbritanniens økonomi og handel er meget afhængig af det europæiske samarbejde.
Truslen om, at en folkeafstemning kan betyde Storbritanniens exit - "Brexit", som det kaldes i britiske medier.
