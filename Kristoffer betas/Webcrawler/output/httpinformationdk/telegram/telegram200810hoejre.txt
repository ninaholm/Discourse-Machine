Højreparti fejrer sejr i Litauen



 Litauen gik til højre ved parlamentsvalget i går, hvor det konservative parti fra oppositionen opnåede 18,5 procent af stemmerne. Det viser optællingen af stemmerne, som til morgen næsten var færdig.
 Men der er udsigt til vanskelige regeringsforhandlinger. For umiddelbart efter det konservative Fædrelandsunionen følger to rivaliserende partier. Det er Det National Genopstandelsesparti med 15 procent og Lov og Orden Partiet med 13 procent.
 De regerende Socialdemokrater taber mange vælgere, men får flere stemmer, end meningsmålinger havde givet partiet. Partiet står til 12 procent.
 Valget i går var første del af parlamentvalget, hvor mandater blev fordelt efter stemmer på partilister. 70 af parlamentets 141 pladser vælges den 26. oktober ved valg i enkeltmandskredse. 

