Valg nu ville give Norge ny regering
De borgerlige ville vinde regeringsmagten i Norge, hvis der var valg nu, viser to meningsmålinger.


 De norske vælgere går mod højre.
Aviserne Verdens Gang og Dagbladet bringer begge meningsmålinger, som giver de borgerlige så meget fremgang, at et valg nu ville give et regeringsskifte.
Høyre får i den ene måling 28,9 procent og 27,6 procent i den anden.
Regeringspartiet Arbeiderpartiet er i målingerne stadig det største parti med 33,4 procent og 34,2 procent, men tendensen er færre stemmer til Arbeiderpartiet og flere til Høyre.
Opbakningen til de øvrige partier siger, at den borgerlige fløj ligger til at få flertal, og det er Erna Solberg, Høyres leder, svært godt tilfreds med.
- Det er meget fine tal for os, og det viser sig, at opbakningen til os nu er stabil. Ser vi på tallene fra maj 2009 og til nu, har Høyre ligget i overkanten af 25 procent siden, siger hun.
Næste stortingsvalg skal efter planen først være i 2013.
Målingen i Verdens Gang siger, at de borgerlige ved et valg nu ville sidde på 97 af Stortingets 169 pladser. Målingen i Dagbladet giver de borgerlige 91 mandater.
