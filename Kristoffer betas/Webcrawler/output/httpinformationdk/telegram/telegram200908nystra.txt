Ny strategi på vej i Afghanistan



 Den øverstkommanderende for de amerikanske styrker og Nato-styrkerne i Afghanistan opfordrer til en ændret strategi for at få vendt krigen mod Taliban. Han betegner situationen som alvorlig, men understreger, at succes kan opnås. 
 - Situationen er alvorlig, men succes kan opnås og kræver en indførelse af en anden strategi, mere engagement og beslutsomhed samt bestræbelser på at få mere enhed i indsatsen, sagde general Stanley McChrystal i en erklæring.
 McChrystal, som har den øverste kommando over styrkerne i Afghanistan, sendte sin strategiske vurdering til USA's regionale kommandant, general David Petraeus.

