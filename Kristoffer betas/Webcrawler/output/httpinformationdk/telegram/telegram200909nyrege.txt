Ny regering i Taiwan



 Wu Den-yih, en farverig og meget ligefrem politiker, bliver Taiwans næste premierminister, oplyser præsidentens kontor i Taipei.
 Som ny regeringsleder får Wu Den-yih til opgave at hjælpe præsident Ma Ying-jeou gennem hans værste krise efter tyfonen Morakot trak et spor af død og ødelæggelse efter sig, 
 Den siddende premierminister, Liu Chao-shiuan, vil sammen med andre ministre træde tilbage senere på ugen, efter at de er blevet beskyldt for at have reageret langsomt og ineffektivt i krisen efter naturkatastrofen, som kostede 758 mennesker livet.
 Forholdet imellem Taiwan og Kina er forbedret betydeligt, efter at Ma Ying-jeou overtog præsidentposten i Taiwan for et år siden. Siden da har de to sider underskrevet aftaler inden for områder som turisme og erhvervsliv.

