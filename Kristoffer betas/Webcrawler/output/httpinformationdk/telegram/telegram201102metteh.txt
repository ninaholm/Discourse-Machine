Mette Hvarre er Danmarks bedste kok
Mette Hvarre Gassner fra Restaurant Ti Trin Ned i Fredericia er kåret som Danmarks bedste kok.


 Det blev Mette Hvarre Gassner fra Restaurant Ti Trin Ned i Fredericia der lørdag aften løb med titlen "Årets Kok 2011". Det var i øvrigt 4. gang, Mette stillede op i konkurrencen.
Konkurrencen, som foregik på Bella Center, svarer til danmarksmesterskabet i kokkekunst.
Sølvmedaljen til Michael Pedersen fra Restaurant Villa Vest i Hjørring, mens Mikkel Marschall fra Formel B i København tog bronzemedaljen.
Det er Horesta og 3F, der står bag konkurrencen, som i år fejrer 20 års jubilæum.
De fem finalister havde hver syv timer til at præstere en treretters menu til otte kuverter ud fra en råvarekurv, hvor hovedingredienserne blandt andet bestod af kalvemørbrad, grisekæber, kalvebrisler, havtaske og østers. Herudover var alt fra tyttebær til markchampignon, fennikel, jordskokker, mandellikør og polynesisk vanilje til rådighed.
Det var verdens bedste kok og Årets Kok i 2003, Rasmus Kofoed, der overrakte guldet til Mette Hvarre Gassner.
I Dommerpanelet sad ud over Rasmus Kofoed, Thomas Rode Andersen, Adam Price, Bo Jacobsen, Per Hallundbæk og Betina Repstock.
