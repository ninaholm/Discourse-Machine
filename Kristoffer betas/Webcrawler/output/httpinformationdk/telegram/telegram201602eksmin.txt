Eks-minister forlader direktørstilling i Danske Havne
Den tidligere forsvarsminister Gitte Lillelund Bech forlader stilling som branchedirektør i Danske Havne.


 Den tidligere forsvarsminister Gitte Lillelund Bech forlader nu helt organisationsverdenen for at vende tilbage til en ledende stilling i det private public affairs firma Advice.
Siden 2014 har Gitte Lillelund Bech været direktør i brancheorganisationen Danske Havne.
1. maj 2016 tiltræder hun sin nye stilling i Advice - et firma hun også har arbejdet for i perioden 2013-2014.
De fleste kender Gitte Lillelund Bech fra tiden i Folketinget, hvor hun var medlem for Venstre.
I februar 2010 blev hun Danmarks første kvindelige forsvarsminister efter en ministerrokade, hvor den tidligere forsvarsminister for Venstre Søren Gade opsigtsvækkende valgte at trække sig oven på flere skandalesager i forsvaret.
Hun blev genvalgt ved folketingsvalget i 2011, men meddelte allerede i 2012, at hun ikke ville genopstille ved det efterfølgende valg.
