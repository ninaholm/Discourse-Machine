Finsk Hornet jagerfly styrtet ned



 En at det finske flyvevåbens jagerfly af typen F/A-18D Hornet er styrtet ned under en øvelse i Birkaland i det sydvestlige Finland. 
Begge piloter skød sig ud med katapult, inden flyet styrtede ned. Begge er fundet og har kun fået mindre skader.
Flyet blev totalt skadet. Årsagen til styrtet er ukendt. 
Flyet, som styrtede ned, er opbygget af to andre fly. Den bageste del var fra et Hornet fly, som styrtede ned i 2001, mens forenden var fra et brugt tosæders Hornet-fly. Flyet var første gang på vingerne i 2009.
Det finske flyvevåben fik de første Hornet fly i 1995. Flyene har flere gange været ude i farlige situationer. Men torsdagens totalhavari er kun det andet styrt. Det første skete i 2001.
Boeings F-18 Super Hornet, der er den nyste version af F-18 stammen, er en af tre kandidater, som det danske forsvar overvejer at købe som afløser for de nuværende F16-jagere.
