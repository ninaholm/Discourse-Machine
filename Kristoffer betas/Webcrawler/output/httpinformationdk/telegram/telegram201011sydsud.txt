Sydsudan beskylder Nordsudan for angreb
Nordsudan har gennemført en luftangreb på en militærbase i Sydsudan, siger talsmand for Sydsudans hær.


 Sydsudan  beskylder Nordsudan for at have gennemført et luftangreb på en militærbase i Sydsudan i et forsøg på at afspore den historiske folkeafstemning om Sydsudans uafhængighed den 9. januar næste år.
- I dag angreb kamphelikoptere fra SAF (Nordsudans hær, red) vore stillinger og sårede fire soldater og to civile, siger Philip Aguer, der er talsmand for Sydsudans hær.
 - SAF forsøger at trække Sudan tilbage i krig og at forstyrre eller forhindre folkeafstemningen, tilføjer talsmanden.
Folkeafstemningen om Sydsudans uafhængighed er kulminationen på en fredsaftale mellem Sydsudan og Nordsudan fra 2005, der afsluttede årtiers blodig borgerkrig.
