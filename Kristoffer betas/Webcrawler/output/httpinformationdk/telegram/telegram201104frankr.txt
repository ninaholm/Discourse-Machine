Frankrig: Gbagbo trækker sig om få timer
Det er et spørgsmål om timer, før Elfenbenskystens Laurent Gbagbo trækker sig, siger fransk militærchef.


 Elfenbenskystens hårdt pressede leder, Laurent Gbagbo, forhandler stadig med FN om sin afgang, og han vil formentlig trække sig i løbet af onsdagen.
Det siger chefen for Frankrigs væbnede styrker, Edouard Guillaud, som forventer, at Gbagbo træder tilbage om ganske kort tid.
- Det kan være et spørgsmål om timer, siger militærchefen i et interview med fransk radio.

Gbagbo skjuler sig i en bunker i kælderen under præsidentpaladset i hovedstaden Abidjan. Han nægter at forlade sin post - men har alligevel anmodet FN om beskyttelse.
 Frankrigs udenrigsminister, Alain Juppé, siger, at det eneste, der er at diskutere med Laurent Gbagbo, er hans afgang.
- Alle har droppet ham, lyder minsterens dom.
Gbagbo tabte præsidentvalget i Elfenbenskysten sidste år, men han nægter at overlade magten i landet til rivalen Alassane Ouattara.
Frankrig advarer nu om, at præsidentpaladset vil blive angrebet, hvis Laurent Gbagbo ikke trækker sig.
