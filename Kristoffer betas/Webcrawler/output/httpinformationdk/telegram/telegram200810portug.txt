Portugisisk sag vigtig for Dansk Spil



 En vurdering af det portugisiske spilmonopol giver i morgen et fingerpeg om, hvor meget skatteminister Kristian Jensen skal ændre den danske lovgivning for at undgå en monopol-sag i EU.
 Det er en generaladvokat ved EU's domstol, som fremsætter sin holdning til en sag fra Portugal.
 - Udtalelsen fra generaladvokaten er interessant, fordi det danske marked minder om det portugisiske, siger Jean Jørgensen, strategisk rådgiver for Finske og Norske Spil.
 Det er blandt andet spilvirksomheden Baw International, som angriber den portugisiske stats monopol på internetspil og internetmarkedsføring.
 Danmark og ni andre lande har argumenteret imod og henvist til, at de enkelte lande har ret til at bekæmpe kriminalitet og beskytte forbrugerne mod ulovlig markedsføring.
 Christel Schaldemose, medlem af EU-Parlamentet for Socialdemokraterne, kritiserer både EU-Kommissionen og medlemslandene, heriblandt Danmark, for ikke at arbejde for fælles regler.
 Så bliver det nemlig endnu engang domstolen, som skrider ind og fastsætter reglerne, frygter hun. 
