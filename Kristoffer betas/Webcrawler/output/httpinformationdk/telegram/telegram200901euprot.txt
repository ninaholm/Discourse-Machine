EU protesterer mod Microsoft



 EU-Kommissionen har protesteret mod Microsoft, fordi softwaregiganten har knyttet browseren Explorer til styresystemet Windows. 
 Ifølge EU-Kommissionen misbruger Microsoft sin dominerende position på markedet til at begunstige browseren Explorer.
 En talsmand for EU-Kommissionen sagde, at hvis de foreløbige vurderinger i Bruxelles viser sig at holde stik, vil Microsoft blive idømt en bøde, og der vil blive stillet krav om at indstille misbruget og give forbrugerne et reelt valg i konkurrencen. 
 Microsoft sagde sent fredag, at virksomheden havde modtaget klagen fra EU, og at selskabet "er indstillet på at overholde europæisk lovgivning til punkt og prikke". 

