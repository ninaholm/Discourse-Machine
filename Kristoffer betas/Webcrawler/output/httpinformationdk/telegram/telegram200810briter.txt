Briter i klemme i islandsk onliebank



 Briter med konti i den islandske onlinebank Icesafe har med et fået den islandske bankkrise ind på livet.
 Omkring 300.000 briter har konti i Icesave, og de har tilsammen et beløb i banken på omkring fire milliarder pund, godt 38 milliarder kroner, rapporterer britisk presse.
 Men i dag lagde banken en meddelelse på sin hjemmeside, og heri står, at transaktioner indtil videre er indstillet.
 Icesafe ejes af Islands næststørste bank, Landsbanki, der i dag blev overtaget af de islandske myndigheder.
 Icesafe har været attraktiv for briterne, da banken har givet bedre renter end britiske konkurrenter.
 Hvis Icesafe erklæres insolvent, er kontohavere i Storbritannien garanteret op til 50.000 pund, skriver AFP.
 Men det bliver i givet fald noget indviklet at stykke garantiudbetalingen sammen, da de islandske bestemmelser kun garanterer, hvad der svarer til 16.170 pund, mens Storbritannien så må betale resten op til 50.000 pund.
