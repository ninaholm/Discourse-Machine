Taliban viser tænder i Afghanistan



 140 bortførte bygningsarbejdere, seks civile dræbt af en vejsidebombe og en kidnappet generalkonsul. 
 Disse begivenheder rystede i dag det i forvejen uroplagede Afghanistan.
 En lokal guvernør fra den vestlige del af landet meddeler, at 140 bygningsarbejdere er blevet kidnappet af Taliban-oprørere. Arbejderne, der alle er civile, var i færd med at bygge en militærbase i Farah-provinsen, da de blev taget til fange. 
 Og i den sydafghanske Uruzgan-provins blev seks civile dræbt, da deres bil blev ramt af en vejsidebombe. Blandt de omkomne er et barn. Den lokale politichef giver ifølge nyhedsbureauet AP militante talibanere skylden.
 Afghanske sikkerhedskilder beskylder ligeledes Taliban for at stå bag kidnapningen af Afghanistans generalkonsul i Pakistan, Abdul Khaleq Farahi, nær Peshawar i det nordvestlige Pakistan.
