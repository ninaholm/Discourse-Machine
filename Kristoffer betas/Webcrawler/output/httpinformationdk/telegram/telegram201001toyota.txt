Toyota tilbagekalder 2,3 millioner biler



 Bilproducenten Toyota har tilbagekaldt 2,3 millioner biler, som er blevet solgt i USA, for at løse problemer med gaspedalen, der kan låse sig fast. Det drejer sig i alt om otte modeller, oplyser producenten.
- Vores undersøgelser indikerer, at der er en mulighed for, at visse gaspedaler, i sjældne tilfælde, låser sig fast i en delvist nedtrykt position eller langsomt returnerer til den oprindelige position, siger vicepræsidenten for Toyota i USA, Irv Miller.
 - Som en konsekvens af vores engagement i bilernes sikkerhed og vores kunder har vi påbegyndt denne frivillige tilbagekaldelse, fortsætter han.
Problemerne kan opstå, hvis gaspedalens mekanisme bliver slidt, hvilket vil gøre den hårdere at trykke ned.
Den japanske producent måtte i efteråret tilbagekalde 4,2 millioner Toyota- og Lexus-køretøjer. Her var problemet, at gulvmåtten kunne glide fremad og trykke på pedalerne. 
Sagen har dog ingen sammenhæng med de nye problemer med fastlåste gaspedaler, understreger Toyota  
