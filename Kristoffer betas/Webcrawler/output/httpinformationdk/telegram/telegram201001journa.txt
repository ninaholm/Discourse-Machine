Journalist myrdet i Sofia



 En kendt journalist, der skrev om den magtfulde underverden i Bulgarien, er myrdet midt i hovedstaden Sofia, oplyser regeringen.
 Den 30-årige Bobi Tsankov var radiojournalist og forfatter til flere bøger om mafiakriminalitet i Bulgarien.
 Han blev skudt af to ukendte gerningsmænd, siger landets indenrigsminister. Tsankov havde følgeskab af to livvagter, og de blev begge såret under skyderiet. 
 Bulgarien har gennem en længere årrække været plaget af mafiadrab. Ofrene er typisk forretningsfolk, politifolk, journalister og politikere. Kun få af forbrydelserne er endt med domfældelser i retten.
 Bulgarien er siden 2007 medlem af EU, og EU-Kommissionen har gentagne gange anklaget domstolene for at være korrupte og ineffektive.
