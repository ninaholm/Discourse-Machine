Benelux-landene kommer Fortis til hjælp



 Regeringerne i Belgien, Holland og Luxembourg har besluttet at indskyde 11,2 milliarder euro (godt 83 milliarder kroner) i den kriseramte hollandsk-belgiske finansgruppe Fortis. Det oplyste den belgiske premierminister, Yves Leterme, sent søndag.
 Skridtet kommer efter at regeringerne tidligere søndag afviste en føler fra den franske bank BNP Paribas om at opkøbe Fortis, oplyser en kilder, der er tæt på forhandlingerne, søndag. 
 Weekenden igennem har der været hektiske forhandlinger i Belgien og Holland i forsøget på at finde frem til tiltag, der kan genoprette tilliden til Fortis. Fredag tabte Fortis-aktier næsten 21 procent i værdi på børsen i Amsterdam. Siden årsskiftet har den hollandsk-belgiske finansgruppe, der spænder over bank-, forsikrings- og kreditvirksomhed, mistet 71 procent af sin værdi.
 I 2007 var Fortis, ifølge Forbes 500, den tyvendestørste virksomhed i verden målt på økonomisk værdi. Siden har opkøbet af den hollandske konkurrent ABM Amro sidste år bragt Fortis ud i likviditetsvanskeligheder.
