Mona Sahlin: Jeg bliver på posten
Socialdemokraternas leder, Mona Sahlin, tager ansvaret for partiets historisk dårlige valgresultat, men hun bliver som partiformand og vil kæmpe videre.


 Mona Sahlin, formand for Sveriges Socialdemokraterna, tager ansvaret for partiets valgnederlag og historisk dårlige resultat.
 - Vi har fået et dårligt valg. Det skal vi erkende. Vi fik ikke vælgernes tillid, siger Mona Sahlin i sin takketale til partikammerater, og slog hurtigt en alvorlig tone an.
 - Vi har en uklar politisk situation og en alvorlig situation. Sverige har ingen flertalsregering, og et fremmedfjendtlig parti er kommet ind Riksdagen. Det er skidt, siger den socialdemokratiske leder.
 Hun gik også til angreb på Sverigedemokraterna, som hun under ingen omstændigheder vil arbejde sammen med.
 - Vi skal sikre, at alle kan komme til orde. Det er vor besked til Sverigedemokraterna og deres leder, Jimmie Åkesson, fortsætter Mona Sahlin.
 - Det er et valg uden vindere. De borgerlige er den største minoritet selv. Nu skal statsminister Fredrik Reinfeldt fortælle, hvordan han vil klare dette, slog partilederen fast.
 Trods nederlaget viste hun kampgejst og understregede, at nu begynder arbejdet med at genrejse Socialdemokraterna. Hun slog fast, at hun ikke har planer om at træde tilbage.
 - Nu begynder et alvorligt arbejde. Vi skal genskabe vort parti, og vi skal kæmpe mod fremmedfjendtligheden, siger hun og understreger, at der ligger en lang debat fremover for at genrejse Socialdemokraterna som en folkelig bevægelse.
 - Spørgsmålet er, om vi skal eje Sverige samme eller om vi skal ejes, siger Mona Sahlin.

