FC Midtjylland holder liv i gulddrømmen
FC Midtjylland og Randers HK skal mødes i en tredje DM-finale, efter at FC Midtjylland vandt på hjemmebane.


 FC Midtjylland tvang søndag Randers HK ud i en tredje og afgørende DM-finale i håndbold for kvinder.
I Ikast vandt FC Midtjylland den anden finale 23-19 over Randers HK, der havde vundet den første finale i fredags på hjemmebane.
Dermed skal DM-guldet afgøres på lørdag i Randers i den afgørende kamp.
Randers HK, der vandt grundspillet i Guldbageren Ligaen, fik ellers en fin begyndelse på kampen i Ikast.
Gæsterne kom foran 7-4, men herefter faldt Randers HK's offensive spil fra hinanden.
