Frankrigs socialister vælger ny formand



 Midt i en bitter intern kamp, som truer med at splitte partiet, står Frankrigs socialister i dag over for at vælge ny leder.
 Den tidligere præsidentkandidat Ségolène Royal er oppe imod to rivaler i skikkelse af borgmesteren i Lille, Martine Aubry, der er arkitekten bag Frankrigs 35 timers arbejdsuge, og medlem af Europa-Parlamentet Benoit Hamon, der holder til på partiets venstrefløj.
 Afstemningen blandt partiets 233.000 medlemmer kommer efter weekendens partikongres, som endte i dyb uenighed om lederposten.
 Royal var socialisternes præsidentkandidat i fjor. Siden har hun mistet opbakning, fordi hun fører en kampagne, som ofte driver hende i direkte konfrontation med partiets dogmer.

