Cameron besøger Løkke fredag efter aflysning i sidste uge
Fredag eftermiddag mødes Storbritanniens premierminister med den danske statsminister til EU-snak.


 Storbritanniens premierminister, David Cameron, besøger statsminister Lars Løkke Rasmussen (V) på fredag, oplyser Statsministeriet i en pressemeddelelse.
De to herrer skulle have mødt hinanden fredag i sidste uge på Marienborg, men Cameron meldte afbud, fordi han tog til møde med EU-Kommissionens formand, Jean-Claude Juncker, i Bruxelles.
Nu forsøger de så igen. Denne gang skal de mødes i Statsministeriet, hvorefter der er pressemøde i Spejlsalen.
