Sydbank nedskriver med en halv milliard efter tilsyn
Sydbank har haft besøg af Finanstilsynet og må nedskrive med en halv milliard mere blandt andet på Tønder Bank


 Et besøg fra Finanstilsynet koster Sydbank dyrt. Banken nedskriver med 850 millioner kroner i fjerde kvartal, heraf 500 millioner kroner i ekstraordinære nedskrivninger, oplyser selskabet i en meddelelse.
Ifølge Sydbanks administrerende direktør Karen Frøsig trækker det ned i bankens resultat for 2013.
- Sydbank er dog så solidt økonomisk polstret, at de ekstraordinære nedskrivninger ikke påvirker bankens langsigtede ambitiøse vækststrategi. Sydbanks kapitalsituation er komfortabel, siger Karen Frøsig i en pressemeddelelse.
Nedskrivningerne skyldes primært ekstraordinære nedskrivninger på overtagelsen af Tønder Bank og landbrugsarrangementer generelt, oplyser banken.
Finanstilsynet har set nærmere på kunderne fra Tønder Bank og 150 større engagementer.
- Med hensyn til Tønder Bank sker nedskrivningerne efter en ny grundig gennemgang af arrangementerne. Vi fik mange nye gode kunder, men desværre har kvaliteten af en del af de arrangementer, vi overtog, vist sig at være overraskende dårlige, siger Karen Frøsig.
- Derfor nedskriver Sydbank med yderligere 225 millioner på arrangementerne i Tønder Bank, tilføjer hun.
Dertil kommer ekstraordinære nedskrivninger på landbrug, som ligeledes udgør 225 millioner.
De skyldes ifølge Sydbank, at banken ikke fuldt ud har fulgt Finanstilsynets anvisninger om "at benytte en bestemt model til værdiansættelse af driftsbygninger".
- Det har vi taget til efterretning og ligeledes sikret, at en gentagelse ikke kan ske, siger Karen Frøsig.
Nedskrivningen betyder, at bankens solvensprocent falder med 0,5 procentpoint til 16,9 procent.
De samlede nedskrivninger for hele året ventes at blive 1,8 milliarder kroner. Det erstatter forventningen om, at nedskrivningerne ville bliver "betydeligt lavere" i 2013 end i 2012.
