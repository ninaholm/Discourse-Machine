Årets Kok 2013: Vinderne, vindermenuen og dommerpanelet
Årets Kok 2013 er netop afviklet. Se menuen, der fik førstepladsen, vinderne og panelet, der traf afgørelsen.


 1. præmie: Michael Miv Pedersen
2. præmie: Ninna Bundgaard Christensen fra Comwell Kolding
3. præmie: Kristina Korsgaard Wolf fra Restaurant Geranium i København

Årets vindermenu bestod af:
* Forret: Tempereret rødfisk med blød rygeost, sprøde hvidløg og müsli. Hertil råsyltet kartoffel, persilleperler og aromatisk olie.
* Hovedret: "Brændt jordbund" - Gris og due med jordskok som blød og sprød, hertil selleri og løg samt syltede svampe og svampesauce, timian og flammer.
* Dessert: "Runde former" - Chokolade med æble og citron samt parfumeret sirup og kokos, æble- og kokossorbet med saltet karamel, vanilje og karamel med kokoskrokant.
I dommerpanelet sad Rasmus Kofoed, Adam Price, Bo Jacobsen, Thorsten Schmidt, Per Hallundbæk, Anita Klemensen og Per Mandrup. Bag konkurrencen, hvor 10 kokke dyster mod hinanden, står HORESTA og 3F.
Se mere på www.aaretskok.dk

