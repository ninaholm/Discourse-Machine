Lærere skal være mere på skolerne i Aarhus
Ny aftale giver lærerne i Aarhus flere timer på skolen og færre arbejdstimer hjemme.


Flere timer på skolerne og færre arbejdstimer hjemme. Sådan bliver fremtiden for omkring 3200 skolelærerne i Aarhus ifølge Politiken tirsdag.Aftalen om lærernes arbejdstid, som Aarhus Kommune, Århus Lærerforening og Aarhus Skolelederforening mandag eftermiddag indgik, går stik mod den linje, som Danmarks Lærerforening lægger op til for næste års forhandlinger om nye overenskomster.Glæden er stor i byrådet i Aarhus.- Vi får mere undervisning for pengene, og vi sikrer en tæt dialog om at skabe meningsfulde lokale løsninger. Det er afgørende for at sikre en god hverdag for eleverne i vores skoler, siger Kristian Würtz (S), rådmand for Børn og Unge, til avisen.Aftalen indfrier samtidig et sparekrav på 37 millioner kroner.De aarhusianske lærere kan komme til at undervise en time mere om ugen end lærerne i resten af landet, og de skal være 75 procent af arbejdstiden på skolen eller sammen med eleverne på ture for eksempel.Aarhus har til Danmarks Lærerforenings ærgrelse brugt en smutvej - en KTO-aftale uden for den overordnede aftale - til at komme uden om de generelle arbejdstidsregler for lærere.Der kommer nok ikke en kurv med lækkerier fra Danmarks Lærerforenings formand, Anders Bondo Christensen, i anledning af arbejdstidsaftalen, skriver Politiken.Bondo Christensen indleder onsdag en kongres, hvor der skal lægges op til forhandlingerne om overenskomster til foråret.- Nu får vi et forsøg i Aarhus, så må vi se, hvordan det går. Men det er ikke den tankegang, vi får brug for i overenskomsten for 2013, siger Anders Bondo Christensen, til Politiken.
