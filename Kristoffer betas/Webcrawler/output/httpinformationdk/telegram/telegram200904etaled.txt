ETA-leder anholdt i Frankrig



 Sikkerhedsstyrker i det sydlige Frankrig har i dag anholdt Jurdan Martitegi, der menes at være den øverste militærleder i den baskiske separatistorganisation ETA, rapporterer spansk radio.
 Ifølge radioen blev Martitegi anholdt i den sydvestlige franske by Perpignan under en operation, der blev gennemført i samarbejde med spanske sikkerhedsstyrker.
 Martitegi menes at have erstattet Aitzol Iriondo som chef for ETA's militære operationer. Iriondo blev anholdt i det sydvestlige Frankrig i december i  sidste år.
