Stadig job trods ledighed



  Alt ser ikke håbløst ud, selv om ledigheden er steget voldsomt. To af tre, som blev ledige i årets anden uge, havde arbejdet kortere eller længere tid i slutningen af marts. Det viser en opgørelse fra Arbejdsmarkedsstyrelsen, som bygger på tal fra Register for Arbejdsmarked (RAM), der registrerer alle på dagpenge i Danmark.
 Det fremgår af et svar fra fungerende. beskæftigelsesminister Claus Hjort Frederiksen (V) til Folketingets arbejdsmarkedsudvalg.
 I uge 2 kom 12.000 personer på dagpenge. Sidst i marts havde 8000 af dem været udenfor dagpengesystemet i kortere eller længere tid. Samtidig fik godt 4800 personer uafbrudt dagpenge, sygedagpenge eller kontanthjælp i hele perioden. Kun 62 personer udskiftede dagpenge med efterløn, folkepension eller andre permanente ydelser, oplyser han.
 - Det ses således dels af tallene, at arbejdsmarkedet er dynamisk og fleksibelt, dels at det også er muligt at forlade ledighed til fordel for job, påpeger Claus Hjort Frederiksen.  
