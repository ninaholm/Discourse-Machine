Kurserne daler i Asien



 De asiatiske børser har kurs imod en ny trist dag. Det ser ud til, at torsdagens fald i Dow Jones-indekset på Wall Street vil smitte af på slutkurserne i Asien.
 Det amerikanske indeks faldt med 4,1 procent, men helt så slemt ligger det dog ikke til at blive i Asien, selv om Tokyo nogle timer før lukketid var nede med godt tre procent.
 Shanghai var da faldet med 1,39 procent, Hongkong med 1,4 procent, Seoul havde også tabt 1,4 procent, mens børsen i Sydney var faldet med 1,6 procent. 
