Enhedslisten har nye idéer til skattejagt
Enhedslisten forudser, at de multinationale selskabers skattebetalinger med tiden runder en milliard.


 Officielt regner regeringen med at hente godt 600 millioner kroner i 2013 på multinationale selskabers skatteindbetalinger.
Men det tal vil ende langt højere i virkelighedens verden, mener Enhedslistens finansordfører Frank Aaen.
For ud over at ændre på gigant-firmaernes mulighed for at overføre underskud frem i tiden, så er der nu også penge til et særligt korps af medarbejdere i Skat, der skal gå firmaerne efter med lup
- Vi har ansætter for 100 millioner kroner multinasser-jægere, som jeg kalder dem, siger Frank Aaen.
- Og så har jeg i øvrigt nogle forslag til skatteministeren, som vi kan tage til næste år, så vi kommer over et ikke uvæsentligt milliardbeløb, lød det fra Frank Aaen under præsentationen af de nye skatter.
Regeringen vil hente størstedelen af de fem milliarder på usunde fødevarer. Her må især sukkerholdige produkter holde for, inklusiv glas med syltede rødbeder og asier.
Desuden hæves punktafgifterne med 700 millioner kroner. Punktafgifter omfatter alt fra blandt andet vægtafgift på biler til cigaretpapir og snus.
Til gengæld fjernes regeringen og Enhedslisten multimedieskatten, og erstatter den med en lidt lavere beskatning på fri telefon.
Det giver ifølge skatteministeriets beregninger 1400 kroner mere til den enkelte - undtaget naturligvis de godt 100.000 danskere, der har fri telefon.
De står til at få 235 kroner mere til sig selv efter omlægningen.
