Urolighederne i Athen tager til
Grækerne går atter på barrikaderne for at demonstrere mod deres regerings økonomiske stramninger.


 Græsk politi udkæmper gadekampe med demonstranter i Athen og anvender tåregas, efter at en fagforeningsleder er blevet såret af unge aktivister. 
 Sammenstødene finder sted samtidig med en generalstrejke, som landets fagforeninger har opfordret til i protest mod de økonomiske stramninger.
som regeringen har bebudet.
 Volden brød ud forud for et møde mellem den græske premierminister, George Papandreou, og forbundskansler Angela Merkel i Berlin.
 Strejken, der blev indledt tidligt fredag, omfatter ministerier, offentlige kontorer, banker, hospitaler og skoler, ligesom også bus-, tog- og flytrafikken er berørt.
 Parlamentet i Athen skal i løbet affre dagen debattere og stemme om en række skrappe indgreb, som blandt andet betyder skatteforhøjelser og lønnedgang for offentligt ansatte. Større demonstrationer og andre protestmøder er planlagt senere på dagen i Athen, Thessaloniki og andre byer.

