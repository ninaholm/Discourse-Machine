Bomber i Irak dræber mindst 43
Sunnimuslimske oprørere formodes at stå bag en serie af bomber i irakiske byer.


 Mindst 43 irakere er dræbt, efter at en serie bomber tirsdag eksploderede rundt om i landet, oplyser politi og læger.
Det mest dødelige angreb fandt sted i den shiamuslimske bydel Shaab i det nordlige Bagdad.
Her eksplodere to bilbomber og dræbte otte mennesker.
Fem områder af den irakiske hovedstad var mål. Ekstreme sunnimuslimer formodes at stå bag angrebene.
Der blev også detoneret bomber i byerne Basra, Amara og Samawa.
Oprørerne rekrutteres fra Iraks sunnimuslimske minoritet, som modsætter sig shiamuslimernes dominans.
Sunnimuslimer styrede Irak under den tidligere diktator Saddam Hussein, der blev væltet, da, USA invaderede landet i 2003.
