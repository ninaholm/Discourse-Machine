Mor er dømt for at gemme børnelig i fryser
Tyske kvinde skal fem år i fængsel for at gemme ligene af sine spædbørn i en fryser.


 En domstol i Tyskland har idømt en kvinde, der gemte ligene af to af sine nyfødte børn under frosne pizzaer i en fryser, til fem års fængsel for manddrab.
Domstolen i Münster i det vestlige Tyskland har dømt den 46-årige husmor Monika Halbe to gange skyldig i manddrab, siger en talsmand for retten.
Hun blev ikke stillet for retten for drabet på et tredje spædbarn, der også blev fundet i fryseren i kælderen. Det var fordi, at dette barn døde for mere end 20 år siden, og at sagen derfor er forældet.
Halbe blev idømt fire år og tre måneders fængsel ved en anden domstol, men anklagemyndigheden appellerede dommen med krav om otte års fængsel.
Under en fem dage lang retssag i 2008, indrømmede Halbe at have gemt ligene af de tre børn i familiens fryser. Hun afviste dog, at hun havde dræbt dem.
