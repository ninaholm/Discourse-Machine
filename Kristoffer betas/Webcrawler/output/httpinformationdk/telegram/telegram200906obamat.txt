Obama-tale en "god begyndelse"



 Præsident Barack Obamas tale til den muslimske verden i dag er "en god begyndelse" på vejen mod en ny amerikansk politik i Mellemøsten, siger en talsmand for den palæstinensiske præsident, Mahmoud Abbas, i en første reaktion på den med spænding imødesete tale fra USA's leder. 
 - Hans opfordring til et stop for bosættelser og hans støtte til en palæstinensisk stat samt henvisningen til palæstinensernes lidelser er et klart budskab til Israel om, at en retfærdig fred må bygges på en palæstinensisk stat med Jerusalem som dets hovedstad, siger talsmanden, Nabil Abu Rdainah.
 - Præsident Obama's tale er en god og vigtig begyndelse på en ny amerikansk politik, tilføjer han,
 En talsmand for Hamas i Gazastriben mener, at Obamas tale ikke repræsenterer noget nyt i USA's politik, 
   - At tale om en politik med fortsat krig mod ekstremisme og en hensigt om få to stater for befolkningerne på palæstinensisk territorium er ikke anderledes end udmeldingerne fra forgængeren, George W. Bush," siger Taha.
 En anden Hamas-talsmand siger, at talen fra den amerikanske præsident indeholder mange selvmodsigelser.
 Iraks regeringstalsmand, Ali Al-Dabbagh, kalder talen for "historisk og vigtig", og han kalder det også en ny begyndelse.
 I Kairo siger en uafhængig analytiker, Issandr El-Amrani, at udspillet ikke er specielt imponerende.
 - Jeg kan ikke sige, at jeg er overvældende imponeret over talen. Det stærkeste punkt var formentligt, at situationen for palæstinenserne er uudholdelig.
 Jeg ville gerne have set mere konkrete udtalelser om Gaza-spørgsmålet, om blokaden af Gaza og manglen på materialer til genopbygning, siger han.

