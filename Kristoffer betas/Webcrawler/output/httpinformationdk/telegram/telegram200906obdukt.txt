Obduktion af Jackson gav ikke klart svar



 Retsmedicinere har endnu ikke noget svar på, hvorfor Michael Jackson døde. Det oplyser Craig Harvey fra kontoret for ligsynsmanden i Los Angeles.
 I aftes dansk tid afsluttedes obduktionen af det 50-årige popikon, men ifølge retsmedicinerne er det endnu uvist, hvad dødsårsagen var.
 Harvey sagde på en pressekonference, at der ikke var tegn på vold eller andre ydre skader på Jacksons krop. Der var heller ikke umiddelbart noget der tydede på, at der havde fundet en forbrydelse sted.
 Det endelige resultat af Michael Jacksons obduktion ikke vil foreligge før toksikologiske undersøgelser er færdige. Det ventes at tage fire til seks uger, oplyste Harvey.
