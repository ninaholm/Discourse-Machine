Udenrigsministeriet til danskere i Libyen: Rejs ud
Nye uroligheder i den libyske hovedstad får nu Udenrigsministeriet til at stramme rejsevejledningen.


 Udenrigsministeriets Borgerservice opfordrer danskere, der befinder sig i Libyen, til at forlade landet og fraråder i øvrigt alle rejser til det uroplagede nordafrikanske land.
Det sker efter at urolighederne blussede op igen i weekenden i den libyske hovedstad, Tripoli, hvor mere end 50 personer blev dræbt.
Søndag bad Frankrig, Storbritannien, Tyskland, Holland, Spanien, Belgien og USA deres statsborgere om hurtigst muligt at komme ud af Libyen.
Ifølge Udenrigsministeriets hjemmeside har Danmark ikke nogen repræsentation i Libyen, men danskere i landet kan henvende sig til den britiske ambassade.
Søndag kunne Borgerservice oplyse, at der er fem danskere i landet, som har registreret sig på den såkaldte danskerliste.
