En dræbt af selvmordsbombe i Pakistan



 En politimand er blevet dræbt af en selvmordsbombe på en motorvej i Pakistan.
 Angrebet skete tidligt søndag 140 km syd for hovedstaden Islamabad.
 - En selvmordsbombemand sprængte sin bil i luften, da den blev stoppet nær et udfletningsanlæg, siger generalinspektøren for det pakistanske færdselspoliti, Waseem Kausar.
 En politimand, som ville tjekke køretøjet blev dræbt, da bombemanden udløste sprængstofferne.
 En anden mand i bilen forsøgte at flygte til fods, da bilen blev standset, men han blev lidt efter anholdt af politiet.
 Ved den første afhøring forklarede manden, at bilen var på vej til Peshawar nær grænsen til Afghanistan i det nordvestlige Pakistan.
