Japans børs falder fem procent



 På Japans børs faldt det såkaldte Nikkei-indeks fredag med 5,01 procent, og det på trods af, at den japanske centralbank foretog den første rentesænkning i syv år.
 Renten blev sænket fra 0,5 procent til 0,3 procent, men investorer havde håbet på mere, siger aktieanalytikere.
 De siger samtidig, at centralbankens skridt næppe vil få den store betydning for den japanske økonomi, der er verdens næststørste. I forvejen er omkostningerne ved at låne meget lave.

