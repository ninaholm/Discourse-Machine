FAKTA: De 10 republikanske præsidentkandidater
Republikaneren Rand Paul har trukket sig fra kapløbet om at blive partiets bud på USA's næste præsident.


 Det republikanske felt af præsidentkandidater er skrumpet en smule, efter at Kentucky-senatoren Rand Paul onsdag har trukket sig fra kapløbet.
De nu 10 republikanske kandidater er i alfabetisk rækkefølge:
* Jeb Bush, 62 år. Tidligere guvernør i Florida. Har to tidligere præsidenter i sin nærmeste familie - sin far, George H.W. Bush, og sin storebror, George W. Bush.
* Ben Carson, 64 år. Har været en af præsident Obamas skarpeste kritikere i forhold til præsidentens sundhedsreform.
* Chris Christie, 53 år. Populær guvernør i delstaten New Jersey og kendt for sin karisma. Han blev udråbt til at være potentiel præsidentkandidat allerede i 2012, men stillede ikke op.
* Ted Cruz, 45 år. Leder af Tea Party-bevægelsen. Cruz er baptist og imod homovielser, abort og en strammere våbenlov.
* Carly Fiorina, 61 år. Er af Fortune Magazine tidligere blevet udnævnt til den mest magtfulde kvinde i amerikansk erhvervsliv.
* Jim Gilmore, 66 år. Tidligere guvernør i delstaten i Virginia og formand for Republikanernes Nationale Komité. Forsøgte også at stille op i 2008, men trak sig hurtigt fra kapløbet.
* John Kasich, 63 år. Populær guvernør i den vigtige svingstat Ohio. Kongresmedlem i 18 år. Forsøg på at blive præsidentkandidat i 2000 kuldsejlede hurtigt.
* Marco Rubio, 44 år. Senator fra Florida. Ønsker at annullere præsident Obamas reform af det amerikanske sundhedsforsikringssystem.
* Rick Santorum, 57 år. Tidligere senator fra Pennsylvania. Blev nummer to ved valget i 2012 om posten som Republikanernes præsidentkandidat.
* Donald Trump, 69 år. Forretningsmogul og tv-personlighed. Har skabt røre om sit kandidatur med en række kontroversielle udtalelser om befolkningsgrupper
Kilder: The Wall Street Journal, Reuters og The New York Times
