Palæstinensere kører bil ind i gruppe af israelske soldater
Uroen fortsætter i regionen, hvor 92 palæstinensere og 19 israelere har mistet livet de seneste to måneder.


 To palæstinensere kørte fredag deres køretøjer ind i israelske soldater i separate angreb i det besatte Vestbredden.
Gerningsmændene blev skudt og dræbt, lyder det fra israelsk politi og militær.
En bølge af vold mellem Israel og palæstinensere begyndte for mere end to måneder siden og har tilsyneladende ikke nogen ende i sigte.
Det er den værste uro siden konflikten i Gaza sidste år og har ført til snak om, at der skulle være en ny palæstinensisk opstand, eller Intifada, mod Israel.
Nær byen Hebron kørte en palæstinenser sin bil ind i en gruppe af israelske soldater og sårede seks, før han blev skudt og dræbt, siger en talsmand for militæret.
Få timer tidligere kørte en anden palæstinenser sin bil ind i israelske soldater ved et busstoppested tæt på en jødisk bosættelse, lyder det fra politiet.
Han blev skudt og dræbt af en civil, og to israelske soldater blev såret under hændelsen.
Ifølge politi og sundhedsmyndigheder var føreren bror til en mand, som søndag blev skudt i et lignende angreb i nærheden.
Næsten daglige palæstinensiske knivstik, bilhændelser eller skyderier har dræbt 19 israelere og såret en amerikansk statsborger siden 1. oktober.
Israelske styrker har dræbt 92 palæstinensere, hvoraf nogle af dem udførte angreb, mens andre blev dræbt i sammenstød med politi.
Mange af de dræbte er teenagere.
