Vicki Berlin er årets Dirch
Ved Revyernes Revy kårer Vicki Berlin til Årets Revykunstner for sin præstation i Nykøbing F. Revyen.


 For fulde huse i Cirkusrevyens telt på Bakken søndag aften er Vicki Berlin kåret til Årets Revykunstner, kaldet Årets Dirch, for sin optræden i Nykøbing F. Revyen.
 Hun var nomineret sammen med Tommy Kenter, Revyperler på stribe, og Bente Eskesen, Dragsholmrevyen.
Årets Revy var en konkurrence mellem Dragsholmrevyen, Hjørring Revyen og Nykøbing F. Revyen, og vinderen blev Hjørring Revyen.
Koreografen Susanne Breuning modtog Revyprisen 2011. Skuespillerne kårede selv deres æreskunstner, som i år blev Ulla Jessen.
Årets Revyforfatter er Carl-Erik Sørensen, Hjørring Revyen, mens Årets Revykomponist er Mickey Holm-Pless.
Prismodtagerne får hver en check på 10.000 kroner, som er sponsoreret af henholdsvis Billed-Bladet, Koda, Bikubenfonden og Revydanmark.
Revyernes Revy finder sted en gang om året og er sammensat af numre fra alle landets revyer, og de medvirkende optræder med deres numre fra revyerne.
