Aung Sang Suu Kyis appelsag afvist



 En domstol i Yangon i Myanmar har afvist en appel fra oppositionslederen Aung San Suu Kyi mod en dom, der forlænger hendes husarrest. Det siger hendes advokater.
 Aung San Suu Kyi fik forlænget sin husarrest i august, da hun blev kendt skyldig i landsskadelig virksomhed, efter at en amerikansk mand var svømmet frem til hendes hus og overnattede der i to dage. 
 Hendes advokater siger, at de nu vil rejse appelsagen ved Myanmars højesteret. 
 Sagen mod Aung San Suu Kyi har ført til omfattende internationale kritik af Myanmars militære ledelse, der har holdt hende i husarrest i over 10 år. 
 Forlængelsen af husarresten gælder til efter et valg i Myanmar i 2010, og dommen ses som et forsøg på at holde oppositionslederen og hendes parti ude fra valget.
