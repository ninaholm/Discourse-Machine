Her er de farlige brystimplantater i Danmark
Lægemiddelstyrelsen har fundet frem til 66 farlige brystimplantater fra det franske firma PIP.


 * Der har i alt været 66 brystimplantater fra det franske firma PIP på det danske marked. Det viser en gennemgang fra Lægemiddelstyrelsen af implantater, der anses for at lække silikone hyppigere end andre typer.
* De 66 implantater fordeler sig således:
Privatklinikken APS i København: 45 implantater indopereret i 2007 og 2008
Søllerød Privatklinik: 2 implantater, som er opereret ud igen
Herlev Sygehus: 13 implantater, indopereret i sidste halvdel af 2004 og 2005
Frederikshavn Sygehus: 4 implantater, indopereret i sidste halvdel af 2004 og 2005
Odense Universitetshospital: 2 implantater, som ikke er blevet anvendt
* Der kan blive tale om flere tilfælde, men styrelsen vurderer, at der er tale om et fåtal og formentlig ikke på andre klinikker og sygehuse end de i forvejen kendte.
* Lægemiddelstyrelsen vurderer at højest 30 kvinder i dag har brystimplantaterne fra PIP. De rådes til at tale med egen læge.
* Sundhedsstyrelsen finder i modsætning til i Frankrig det som udgangspunkt ikke nødvendigt, at implantater bliver fjernet.
Kilde: Lægemiddelstyrelsen
