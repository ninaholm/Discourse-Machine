Islands nye regering først på plads lørdag



 Islands nye overgangsregering kommer først på plads i morgen, meddeler et af de to partier, som er involveret i regeringsforhandlingerne i det kriseramte land.
 - Meddelelsen om den nye regering er blevet udskudt til i morgen, siger en talsmand for de Venstre-Grønnes leder, Steingrimmur Sigfusson.
 Dermed ser den socialdemokratiske socialminister, Johanna Sigurdardottir, ud til at skulle vente endnu et døgn, inden hun bliver ønationens første kvindelige statsminister. 
 Mens Sigurdardottir og Sigfusson i dag stadig sad ved forhandlingsbordet, kom der en venlig hilsen fra EU, som stadig flere islændinge ser som den eneste mulige redningsplanke i krisen. 
 EU's finske udvidelseskommissær, Olli Rehn, sagde i et interview med det britiske dagblad The Guardian, at EU måske allerede kan komme med i unionen i 2011, samtidig med at Kroatien også optages. 
