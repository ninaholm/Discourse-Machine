Medier kæmper om tomt sæde i Det Hvide Hus
TV-netværket Fox News og nyhedsbureauet Bloomberg har indledt en bitter fejde om den 89-årige Helen Thomas plads i briefingrummet i Det Hvide Hus.


 Den 89-årige Helen Thomas' overraskende retræte fra Det Hvide Hus' pressekorps har udløst et slagsmål mellem Fox News og Bloomberg om hendes plads på første række i briefingrummet.
Med øjeblikkelig varsel blev Thomas den 7. juni pensioneret af avisudgiveren Hearst, efter at den ældre klummeskriver var kommet under beskydning for kontroversielle udtalelser om Israel. 
Med pensioneringen af pressekorpsets alderspræsident blev hendes plads i midten af forreste række i det rum, hvor Det Hvide Hus' talsmand har sine daglige briefinger og præsidenten ved særlige lejligheder viser sig.
Det to nyhedsmedier Bloomberg og Fox News har nu begge fremsat krav om at få pladsen. I breve til bestyrelsen for Det Hvide Hus' Korrespondentsammenslutning, WHCA, har tv-netværket Fox, som er ejet af Rupert Murdoch's News Corp, og Bloomberg, nyhedsbureauet der er grundlagt af New York borgmester Michael Bloomberg, opridset deres krav.
Begge medier har en række gode argumenter for, hvorfor netop de skal have den tomme plads efter Helen Thomas. 
De ni bestyrelsesmedlemmer i WHCA holder deres næste møde den 16. juli, og de vil på det tidspunkt indlede processen med en omfordeling af pladserne i briefingrummet.
