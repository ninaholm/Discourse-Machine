Ægtepar dræbt i trafikulykke



 Et ældre ægtepar blev dræbt, og en 47-årig kvinde blev livsfarligt kvæstet ved en trafikulykke i aftes på Vestvejen ved Ølholm vest for Horsens, oplyser politiet.
 Ulykken skete, da den 47-årige i en varebil under overhaling kørte frontalt ind i personbilen med den 81-årige kvinde og 85-årige mand fra Hammel.
 Den kvindelige fører af varebilen blev hårdt kvæstet bragt til Horsens Sygehus. Herfra blev hun ud på natten overflyttet til Århus, hvor hun stadig er i livsfare.
