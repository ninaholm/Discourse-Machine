Familien får liget af Michael Jackson



 Michael Jacksons familie fik sent i aftes udleveret liget af den afdøde popstjerne efter en obduktion tidligere på dagen.
 Det siger en talsmand for Ligsynet i Los Angeles.
 Der står ikke umiddelbart, hvor familien fører båren med Jackson hen. Der har heller ikke været meldinger om, hvordan begravelsen skal foregå.
 Michael Jackson døde i forgårs, efter at han tilsyneladende fik hjertestop i sit hjem. Begivenheden sendte chokbølger gennem musikverdenen.

