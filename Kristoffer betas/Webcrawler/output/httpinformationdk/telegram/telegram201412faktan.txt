FAKTA: Her er navnene på Grønlands nye ministre
Der er ét genvalg på ministerposterne, mens et andet navn vækker opsigt. Se hele ministerholdet her.


 Der er forhandlet om ministerpladserne i Grønland, hvor Siumuts leder, Kim Kielsen, bliver landstyreformand.
Han skal lede en koalitionsregering med Demokraterne og Atassut. Her kan du læse, hvem der skal være ministre i Grønlands nye regering:
* Foruden landsstyreformand bliver Kim Kielsen landsstyremedlem for indenrigsanliggender.
* Demokraternes formand, Anda Uldum, får ansvar for finanser og råstoffer og bliver første viceformand for Landsstyret (Naalakkersuisut).
* Atassuts formand, Knud Kristiansen, bliver landsstyremedlem for boliger, byggeri og infrastruktur og anden viceformand for Landsstyret.
* Som den eneste får Martha Lund Olsen (Siumut) genvalg til et af de ansvarsområder, hun også havde under den afgående Siumut-Atassut-regering. Hun bliver landsstyremedlem for social-, familie- og ligestillingsområdet.
* Nivi Olsen (Demokraterne) bliver landsstyremedlem for kultur, uddannelse og kirke.
* Mala Kuko Høy (Atassut) får ansvar for natur og miljø samt justitsområdet.
* Doris Jakobsen (Siumut) bliver landsstyremedlem for sundhed og nordiske anliggender.
* Vittus Qujaukitsoq (Siumut) får ansvaret for udenrigsanliggender, erhverv, arbejdsmarked og handel. Han fik 87 stemmer ved valget og blev ikke valgt ind i Landstinget.
* Karl-Kristian Kruse (Siumut) bliver landsstyremedlem for fisk, fangst og landbrug.
* Lars-Emil Johansen (Siumut) er genindstillet til posten som formand for Landstinget (Inatsisartut).
- Det nye landsstyre skal godkendes på et møde i Landstinget fredag eftermiddag.
Kilder: KNR.
