69-årig kvinde fra Nibe har ikke H1N1



 En 69-årig kvinde fra Nibe, der i går blev indlagt på isolationsstue på Aalborg Sygehus, har ikke pådraget sig virussygdommen H1N1, tidligere kendt som svineinfluenza. 
 Det oplyser Aalborg Sygehus, som i eftermiddag modtog prøverne fra Statens Seruminstitut. 
 Kvinden viste tegn på almindelige influenzasymptomer, men blev isoleret, fordi hun for nylig har rejst rundt i Californien. Sygehuset tilføjer, at kvinden også er ude af isolationen.
 Sundhedsstyrelsen oplyser på sin hjemmeside, at der i weekenden gennemført omkring 30 test for H1N1, og ingen af dem var positive.
 Blandt de testede er enkelte flypassagerer og personer, som den foreløbig eneste smittede i Danmark har været i kontakt med. Det drejer sig om en kvinde fra Sjælland, der i onsdags kom hjem med fly fra New York.
 Styrelsen vurderer, at influenzaen er en ny virus, "der aktuelt ikke er særligt smitsomt og som ikke synes at fremkalde symptomer, der er alvorligere end almindelig sæsoninfluenza". 
