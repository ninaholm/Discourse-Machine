Sudaneser henrettet i Saudi-Arabien



 En sudansk mand, der er dømt for at have dræbt sin saudiarabiske arbejdsgiver, er henrettet i Riyadh, oplyser Saudi-Arabiens indenrigsministerium.
Mussa Amara Ahmed, som arbejdede som chauffør, blev dømt til døden for at have slået sin arbejdsgiver ihjel med et slag i hovedet med en metalgenstand, oplyser det officielle nyhedsbureau SPA. Ahmed var efter drabet flygtet til Sudan, men blev udleveret til Riyadh.
 Sidste år blev 67 personer henrettet i Saudi-Arabien, mens 102 blev henrettet i 2008. I 2007 blev der foretaget 153 henrettelser i kongeriget, hvor der i henhold til den strenge sharia-lovgivning er dødsstraf for blandt andet voldtægt, frafalden tro, væbnet røveri og narkotikasmugling. 
