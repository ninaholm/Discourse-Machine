Clinton stiller krav til syrisk opposition
USA's udenrigsminister vil have oppositionen i Syrien til at love beskyttelse af alle syrere.


 Oppositionskræfter i Syrien på præsentere en samlet vision for, hvor Syrien skal bevæge sig hen.
Samtidig må oppositionen erklære, at den beskytter rettighederne for alle syrere.
Det siger USA's udenrigsminister, Hillary Clinton.
I sidste uge sagde menneskerettighedsorganisationen Human Rights Watch, at der er meldinger om, at oprørere i Syrien bortfører, torterer og henretter tilhængere af præsident Bashar Assads regime og medlemmer af hans sikkerhedsstyrker.
Clintons udtalelser kom samme dag, som Syren erklærede, at det støtter den fredsplan, som FN's tidligere generalsekretær, Kofi Annan, har lavet.
Han er særlig udsending fra FN og Den Arabiske Liga til Syrien har også fået støtte fra planen fra Rusland og Kina, der står Syrien nær.
Planen taler blandt andet om, at militæret skal holde op med at bruge tunge våben i byerne, at hjælpeorganisationer og pressen skal have adgang til konfliktområder, og så skal Kofi Annan i gang med en proces, så regimet og oprørerne standser kamphandlingerne.
Clinton siger, at Assad-regimets accept af planen må følges af et omgående stop for skyderi.
Hun advarer dog om, at historien viser, at præsidenten før har lovet for meget.
I øvrigt mødtes forskellige syriske oppositionsgrupper fredag i Istanbul i Tyrkiet for at vise, at de kan danne et troværdigt alternativ til Assad.
Men mødet blev skæmmet af, at en dissident og kurdiske delegerede udvandrede og sagde, at deres synspunkter ikke bliver hørt.
