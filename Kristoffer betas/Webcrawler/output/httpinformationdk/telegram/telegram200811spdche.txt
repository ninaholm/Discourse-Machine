SPD-chef vil fortsat lukke Die Linke ude



 Formanden for de tyske socialdemokrater, Franz Müntefering, udelukker, at SPD efter næste års forbundsdagsvalg vil gå i regering eller samarbejde med venstrepartiet Die Linke, som blandt andet er imod den tyske indsats i Afghanistan.
 Protestpartiet, der ledes af den tidligere SPD-formand Oskar Lafontaine, får på tirsdag en nøglerolle, når den lokale SPD-formand i Hessen, Andrea Ypsilanti, ved en afstemning i landdagen i Wiesbaden satser på at blive valgt til Tysklands anden kvindelige ministerpræsident.
 Ypsilanti fik i weekenden både sine egne partifællers og De Grønnes ja til at danne en rød-grøn mindretalsregering, som Die Linke skal agere som støtteparti for.
 I valgkampen op til det uafgjorte delstatsvalg i januar havde Ypsilanti endnu udelukket ethvert samarbejde med venstrepartiet. 
