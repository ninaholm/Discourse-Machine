Fire mænd anholdt for terror i New York



 Fire mænd bliver i dag stillet for en forbundsdomstol i New York mistænkt for at have planlagt angreb mod en jødisk synagoge og amerikanske kampfly, der er stationeret på en militærbase i New York.
 Ifølge anklagemyndigheden blev de fire mænd, der er bosat i New York, anholdt onsdag og sigtet for at have planlagt at detonere sprængstoffer nær en synagoge i Bronx, New York.
 De fire mænd, der alle er født i USA, havde ifølge anklagemyndigheden også "planlagt at skyde militære fly ved den militære luftbase Stewart Airport ned med jord-til-luft Stinger raketter".
 De anholdte bor alle i Newburgh og har været i politiets søgelys i over et år.
 Bliver de fire mænd fundet skyldige, står de til en minimumstraf på 25 år og en maksimumstraf på fængsel på livstid.
 Tre af mændene har arabisk oprindelse, og en af dem har rødder i Haiti.
