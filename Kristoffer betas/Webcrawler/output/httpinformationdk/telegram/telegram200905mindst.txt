Mindst 30 civile dræbt i Afghanistan



 De seneste dage har været blodige i det vestlige Afghanistan. Mindst 30 civile, men måske flere end 50, blev dræbt under svære kampe, hvor også amerikanske militære styrker deltog.
 Det oplyser en afghansk embedsmand i provinsen Farah.
 Nazir Khetmat, der leder provinsrådet, oplyser, at indbyggere i en landsby har kørt "flere lastbiler med lig" til guvernørens kontor for at vise, at både Talibanoprøre og regeringsstyrker har dræbt civile.
 - Landsbyboerne fortæller, at Talibanerne benyttede beboerne til at beskytte sig med mod angreb fra afghanske og amerikanske militærenheder, siger Nazir Khetmat. 
 Ifølge landsbyboerne begyndte kampene i går mandag og tog til i styrke i dag. Den lokale guvernør sender i morgen nogle embedsmænd til området for at få et overblik over situationen i Bala Boluk området i Karah-provinsen.

