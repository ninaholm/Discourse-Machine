8,6 procent arbejdsløse i EU



 Arbejdsløsheden i de 16 lande i eurozonen steg i april til 9,2 procent, oplyser det europæiske statistik-kontor Eurostat.
 Det er den højeste arbejdsløshed, der er målt i dette årti.
 I alt 396.000 arbejdspladser gik tabt i april i eurozonen, og det er første gang, at arbejdsløsheden er over 9 procent siden september 1999.
  For EU under ét steg arbejdsløsheden til 8,6 procent i april. I marts var det 8,4 procent.
  Eurostat skønner, at knap 21 millioner borgere i EU er arbejdsløse.
