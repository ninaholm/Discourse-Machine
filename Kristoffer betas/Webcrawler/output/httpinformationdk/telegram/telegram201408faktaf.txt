Fakta om de fordrevne yazidier i Nordirak
Flere tusinde personer, der dyrker yazidi-religionen, er den seneste tid drevet på flugt i det nordlige Irak


 * Yazidisme er en kurdisk religion med gamle indoeuropæiske rødder. Yazidiernes eget navn for sig selv er Êzidî eller nogle steder Dasinî.
* Religionen har flere tusinde år bag sig og er ældre end både jødedommen, kristendommen og islam.
* Yazidisme var hovedreligion for alle kurdere før islams fremkomst. Med fremkomsten af islam blev mange kurdere tvunget til at konvertere.
* Yazidierne tror kun på én gud. Derudover tror yazidierne på syv engle. En af dem kaldes "Tawisî Melek" og er i religionen Guds stedfortræder på jorden og leder af de øvrige engle.
* Yazidierne er af blandt andet af muslimer blevet beskyldt for at tilbede djævlen, hvilket dog er blevet afvist af yazidierne selv.
* Der er ikke noget præcist tal for, hvor mange yazidier, der er på verdensplan, men man regner med omkring 800.000.
* Der er i dag yazidi-samfund i blandt andet Irak, Tyrkiet, Iran, Syrien, Armenien, Georgien, Aserbajdsjan, Turkmenistan og Kasakhstan.
* Omkring 500 personer er tilhængere af yazidi-religionen i Danmark.
Kilde: Ezidi Kulturforening i Danmark, Kristeligt Dagblad og jiyan.dk (dansk-kurdisk netavis)
