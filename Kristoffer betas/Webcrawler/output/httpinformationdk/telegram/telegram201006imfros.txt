IMF roser Kinas valutatiltag
Den Internationale Valutafond roser Kina for, at landet omsider er gået med til at ændre sin valutapolitik.


 Chefen for Den Internationale Valutafond (IMF) siger lørdag, at Kinas beslutning om at reformere dets valutakursmekanisme er et kærkomment skridt, der vil hjælpe kinesiske husholdninger og forbrugere.
- Kinas centralbanks erklæring om, at den vil øge valutakursfleksibiliteten og vende tilbage til en styret flydning, der var gældende inden den globale finansielle krise, er en meget velkommen udvikling, siger Dominique Strauss-Kahn i en erklæring offentliggjort af IMF.
- En stærkere yuan er i tråd med de konklusioner, der er nået af G20's Gensidige Vurderingsproces, der skal fremlægges i Toronto i næste uge, og det vil hjælpe kinesiske husholdninger og være et incitament, der er nødvendigt for at lede investeringer henimod industrier, der tjener den kinesiske forbruger, siger Strauss-Kahn videre.
USA og andre lande har længe krævet, at den kinesiske valuta får lov til at stige for at dæmme op for ubalancer i handlen.
Hidtil har kineserne dog fastholdt deres ret til selv at bestemme valutapolitikken og afvist krav fra USA om at skrive yuanen op i værdi. 
