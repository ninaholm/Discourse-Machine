Aspirin mindsker risiko for tyktarmskræft
En lav dosis aspirin kan mindste risikoen for tyktarmskræft, viser ny britisk undersøgelse.


 Små mængder aspirin - taget for at reducere risikoen for hjerteanfald og slagtilfælde - kan også sænke risikoen for tyktarmskræft. Det viser en ny britisk undersøgelse.
Forskerne bag undersøgelsen har påvist, at en lav dosis aspirin mindsker tilfældene af tyktarmskræft med 25 procent, mens dødsfald relateret til cancertypen er mindsket med en tredjedel.
Ifølge forskerne kan resultaterne tale for brugen af aspirin til at forhindre tyktarmskræft, der er den næstmest almindelige form for kræft i de udviklede lande efter lungekræft.
Tidligere studier har påvist, at personer, der indtager større mængder af netop aspirin, kan reducere risikoen for tyktarmskræft. Men samtidigt kan aspirin også være farligt for mange mennesker og i enkelte tilfælde medføre dødbringende blødning i maven eller tarmene.
