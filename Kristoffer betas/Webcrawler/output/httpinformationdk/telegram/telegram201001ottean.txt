Otte anholdt for kirkebrande i Malaysia



 Politiet i Malaysia har anholdt otte personer, der sættes i forbindelse med et brandattentat på en kirke i det overvejende muslimske land.
 Politichefen Bakri Zinin siger, at politiet i øjeblikket undersøger, om de otte har forbindelser til flere ildspåsættelser på kirker.
 Den 31. december sagde en domstol, at kristne i Malaysia har ret til at kalde Gud for Allah, og det har udløst vrede blandt mange muslimer.
 Siden da er 11 kirker forsøgt afbrændt med molotovcocktails. Der er kastet sten på kirker, som også er blevet overmalet.
 De otte er anholdt i forbindelse med et brandattentat på Metro Tabernacle-kirken i en forstad til Malaysias hovedstad, Kuala Lumpur. Det skete den 8. januar, og vidner siger, at gerningsmændene smadrede vinduer og smed brændende benzin ind i kirken.
 Balladen om kristen brug af ordet Allah er blot et af en række religiøse stridsemner i Malaysia, hvor omkring 60 procent af befolkningen er muslimer. Foruden kristne bor der også mange buddhister, hinduister og andre mindretal.
 Kristne i Malaysia har i århundreder betegnet deres gud som Allah

