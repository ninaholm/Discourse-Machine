21 er dræbt i busulykke i Uganda
Et sammenstød mellem en bus og en lastbil i Uganda koster mindst 21 mennesker livet.


 Mindst 21 mennesker er blevet dræbt søndag, da en bus kolliderede med en lastbil i det nordvestlige Uganda, oplyser politiet.
- 21 af de 35 passagerer blev dræbt, da bussen kolliderede med en lastbil. Lige nu brænder lastbilen, siger polititalsmand Vincent Ssekate.
Han oplyser, at ulykken er sket i Nwoya, der ligger nord for hovedstaden, Kampala, i det afrikanske land.
Omkring 2300 mennesker bliver hvert år dræbt ved trafikulykker i Uganda.
