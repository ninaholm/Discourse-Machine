Statsministeren skal til Færøerne
Statsministerparret rejser i slutningen af august på deres første officielle besøg på Færøerne.


 Statsministerparret har været på Færøerne mange gange. Fru Sólrun Løkke er født og opvokset deroppe. Men når de rejser til Færøerne den 18. august til 20. august, er besøget officielt.
Lagmand Kaj Leo Johannesen og fru Jórun Johannesen er værter for besøget og vil ledsage statsministerparret under opholdet på Færøerne.
Statsministeren vil under besøget holde møde med lagmanden, landsstyret og medlemmer af Lagtinget.
Statsministeren glæder sig til turen.
- Jeg ser frem til sammen med min hustru at aflægge mit første officielle besøg på Færøerne. Jeg ser også frem til at mødes med de færøske politikere i landsstyret og i Lagtinget og høre deres vurderinger af Færøernes situation samt tanker om, hvordan det færøske samfund samt forholdet mellem Færøerne og Danmark skal udvikle sig i fremtiden, siger Lars Løkke Rasmussen.

