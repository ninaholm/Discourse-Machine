EL kritiserer mulig overflyvning



  Enhedslistens Frank Aaen kritiserer, at regeringen ikke kan afvise, at amerikanske CIA-fly kan have misbrugt dansk luftrum til overflyvninger med fanger.
 Det oplyser han efter regeringens orientering i dag om sagen i Folketingets Udenrigspolitiske Nævn.
 Her deltog udenrigsminister Per Stig Møller (K) og justitsminister Brian Mikkelsen (K), som senere i dag holder pressemøde med transportminister Lars Barfoed (K) om sagen efter en rapport fra en tværministeriel arbejdsgruppe. Rapporten kan hverken be- eller afkræfte, at der har fundet overflyvninger sted.
 Der var ifølge udenrigsministeren ingen "rygende pistol", oplyser Frank Aaen.    
