CIA-flyvninger i Sverige skal undersøges



 Det svenske forsvar skal undersøge oplysninger om, at flere statslige amerikanske fly har mellemlandet i Sverige. Ifølge avisen Expressen skal mindst et fly have haft fanger om bord.
 Chefen for forsvarets juridiske afdeling, Stefan Ryding-Berg, står i spidsen for undersøgelserne, der skal finde ud af, om CIA-fly med fanger om bord har mellemlandet i Sverige, som avisen skriver.
 Ifølge Expressen har CIA-fly landet mindst tre gange i Sverige. 
 Stefan Ryding-Berg siger, at det svenske forsvar helt sikkert har dokumenter, der viser, om flyene har transporteret mennesker og hvilken statslig myndighed, der har lejet flyene.

