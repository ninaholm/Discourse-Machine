Ung jøde dræbt ved synagoge i Krystalgade
En ung jøde foretog adgangskontrol ved synagoge, da han blev dræbt af skud i hovedet


Det var en ung jødisk mand, der natten til søndag blev dræbt af skud i hovedet ved synagogen i Krystalgade i København.Det siger formanden for Det Jødiske Samfund i Danmark, Dan Rosenberg Asmussen, til TV2 News.&raquo;Han var medlem af Det Jødiske Samfund og stod og foretog adgangskontrol ved synagogen i Krystalgade, fordi der fandt en jødisk konfirmation sted,&laquo; siger formanden.Det lykkedes imidlertid ikke gerningsmanden at komme indenfor i synagogen.I stedet skød han den unge mand i hovedet og sårede desuden to betjente, der søndag nat blev meldt uden for livsfare.&raquo;Jeg tør slet ikke tænke på, hvad der var sket, hvis han havde fået adgang til menigheden,&laquo; siger Dan Rosenberg Asmussen til TV2 News.&raquo;Jeg er i chok. Hele menigheden er i chok. Det minder om en mareridtsagtig gentagelse af Paris,&laquo; siger han med henvisning til terrorangrebene i Frankrig, der også var rettet mod jøder.Dan Rosenberg Asmussen fortæller, at omkring 80 mennesker deltog ved konfirmationsfesten.&raquo;Vi havde en vagt, der foretog adgangskontrol og ekstra udstationeret politi, fordi vi i eftermiddag tog kontakt til politiet efter attentatet på Østerbro. Politiet mente også, at det var en god idé, at de kom til synagogen,&laquo; siger han.Tilsyneladende var politimændenes tilstedeværelse ikke nok til at holde gerningsmanden væk.Efter at have skudt mod vagten og betjentene lykkedes det ham sågar at slippe væk til fods.I kølvandet på terrorangrebene i Frankrig krævede Det Jødiske Samfund i Danmark øget beskyttelse fra politiet ved samtlige jødiske institutioner i Danmark.&raquo;Et angreb tager ikke særlig mange sekunder eller minutter. Så er det overstået. Hvis politiet ikke er fysisk tilstede, så dukker de op, når angrebet er slut. Det kan vi ikke stille os tilfreds med,&laquo; sagde næstformand Jonathan Fischer 13. januar til Ritzau.
