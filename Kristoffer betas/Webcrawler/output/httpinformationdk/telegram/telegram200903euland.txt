EU-lande får lov til at beholde gmo-forbud



 EU-Kommissionen kan ikke tvinge Østrig og Ungarn til at tillade dyrkningen af genmodificerede majs. Det står klart, efter at et stort flertal af EU-landene i dag bakkede op om de to lande i en langvarig strid om de såkaldte gmo'er.
 Siden 2004 har kommissionen kæmpet for at få skrottet i første omgang Østrigs og siden også Ungarns nationale forbud mod gmo-majsen af typen MON 810. Men kun fire lande, Sverige, Finland, Storbritannien og Holland, støttede kommissionen, da EU's miljøministre i dag stemte om sagen på et møde i Bruxelles.
 Miljøorganisationer har længe kritiseret EU's miljøgodkendelse af gmo-majsen, og her opfordrer man nu kommissionen til at stoppe kampen for gmo'erne.
 - For fjerde gang har EU's regeringer nedstemt et forslag fra kommissionen om at ophæve nationale forbud mod gmo-afgrøder. Hvilken del af 'nej' er det, som kommissionen ikke forstår, siger Marco Contiero fra Greenpeace EU.
 MON 810 er den eneste gmo-afgrøde, som er godkendt til kommerciel dyrkning af EU's eksperter
