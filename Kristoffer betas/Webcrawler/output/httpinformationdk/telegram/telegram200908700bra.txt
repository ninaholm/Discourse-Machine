700 brandfolk kæmper mod skovbrande
Der er indført undtagelsestilstand i bjergene ved Santa Cruz i Californien, hvor 700 brandfolk kæmper mod skovbrande, som har sendt flere end 2000 på flugt.


 Skovbrandene i Santa Cruz 100 kilometer syd for San Francisco i den amerikanske delstat Californien er stadig ikke under kontrol, og fredag blev der indført undtagelsestilstand i området. Det betyder, at penge og anden hjælp hurtigere kan blive kanaliseret derhen, hvor der er behov.
 Ilden har tvunget flere end 2000 mennesker til at forlade deres hjem, og 700 brandfolk forsøger at få bugt med flammerne, der ifølge avise San Francisco Chronicle fredag truede med at ødelægge 250 hjem.
 I Santa Barbara også i Californien er 150 hjem truet af skovbrande. Her forsøger 1600 brandfolk at slukke ilden.
 Årsagen til brandene, som brød ud onsdag er endnu ukendte.
