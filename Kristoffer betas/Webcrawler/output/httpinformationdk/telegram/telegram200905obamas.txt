Obama til Saudi-Arabien i næste uge



 USA's præsident, Barack Obama, besøger i næste uge Saudi-Arabien. Det oplyser Det Hvide Hus.
 Obama kommer til det arabiske kongedømme den 3. juni, og på dagsordenen står bl.a. Iran og dets atomprogram.
 Den amerikanske præsident vil også drøfte med sine saudiske værter, hvordan man sættet nyt liv i fredsprocessen i Mellemøsten, hedder det.
 Saudi-Arabien er verdens største olieeksportør og i mange år en af USA's tætteste allierede i Mellemøsten.
