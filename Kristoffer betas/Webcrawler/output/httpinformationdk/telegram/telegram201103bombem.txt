Bombemand i Stockholm sigtes for terror
Manden blev anholdt i Glasgow i Skotland i sidste uge for delagtighed i Stockholm-bomben i december.


 En mand, som mistænkes for delagtighed i en selvmordsbombe i Stockholm i december, bliver sigtet for terrorisme, oplyser det skotske politi.
I en kortfattet erklæring meddeler politiet, at den 30-årige mand er blevet anklaget i henhold til den britiske antiterrorismelov Terrorism Act.
Manden blev anholdt i Glasgow i sidste uge i forbindelse med det fejlslagne bombeangreb i Stockholm.
