Amagerværket skifter fra svensk til dansk ejerskab
Amagerværket skal være med til at sikre, at København bliver CO2-neutral. Her er lidt om handlen.


 Hofor, der er en fusion af Københavns Energi og vandselskaberne i kommunerne Albertslund, Brøndby, Dragør, Herlev, Hvidovre, Rødovre samt Vallensbæk, har købt Amagerværket af svenske Vattenfall.
* Prisen ender på 500 millioner kroner - heraf er de 85 millioner kroner betaling for brændsels-, reservedels- og varelager med mere.
* Hofor overtager leveringsforpligtelse vedrørende fjernvarme for 1,58 milliarder kroner.
* En forpligtelse til at nedrive Amagerværket på et tidspunkt overtages også, hvis værket tages ud af drift. Det skal der afsættes 157 millioner kroner til.
* Amagerværket dækker med sine to aktive produktionsanlæg cirka 12 procent af det sjællandske elforbrug og varmebehovet i det, der svarer til omkring 130.000 husstande.
* Købet skal være med til at sikre omstillingen til grønnere el- og varmeproduktion i København og bidrager dermed afgørende til, at byen bliver verdens første CO2-neutrale hovedstad i 2025.

Kilde: Hofor
