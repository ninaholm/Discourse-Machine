Drabssigtet rumænsk kvinde løsladt
En rumænsk kvinde er anholdt og sigtet for at have deltaget i drabet i Nørresundby på rumænsk mand. Hun blev anholdt i København.


 Politiet måtte fredag lade en drabssigtet 28-årig rumænsk kvinde gå efter et tre timer langt grundlovsforhør ved retten i Hjørring. Det skriver bt.dk.
Dommeren mente dermed ikke, at sigtelsen for drab på en 57-årig rumænsk mand i Nørresundby holdt vand. Kvinden, der nægtede sig skyldig, blev anholdt torsdag aften i København.
Efter løsladelsen har Nordjyllands Politi nu intensiveret jagten på den 28-årige kvindes kæreste. 
Den dræbte rumænske mand har ikke officielt har haft bopæl i Danmark. Politiet ved dog, at han har opholdt sig her i landet i et stykke tid og i en del af tiden har holdt til i huset på Skovvej, hvor han torsdag blev fundet dræbt.
Det ligger fast, at manden er blevet dræbt med flere knivstik.  
Ifølge Torben Jensen har kriminalteknikerne fundet flere knive i huset, men det er endnu for tidligt at sige, om en af dem er drabsvåbnet.
Den dræbte blev identificeret dels ved hjælp af papirer fundet på adressen, dels via afhøringer af folk fra det rumænske miljø. Huset har stået tomt i et stykke tid, men er blevet brugt af forskellige overnattende rumænere.
Navnet på den dræbte er endnu ikke offentliggjort, fordi de rumænske myndigheder først skal underrette hans familie i hjemlandet. 
Vidner har forklaret, at der blev set en mørk Ford Mondeo på østrigske nummerplader nær huset på skovvej. Torben Jensen fortæller, at man stadig gerne vil have henvendelser fra folk, der kender til den bil, men at den ikke umiddelbart kan sættes i forbindelse med den nu løsladte kvinde.
