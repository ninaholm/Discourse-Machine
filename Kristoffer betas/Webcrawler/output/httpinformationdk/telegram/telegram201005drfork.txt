DR skal forklare Stein Bagger-interview
Efter krav fra flere bestyrelsesmedlemmer skal Danmarks Radio redegøre for forløbet omkring Reimer Bos omstridte interview med Stein Bagger.


 Danmarks Radio skal nu stå skoleret for stationens bestyrelse. 
Den kræver en redegørelse for sagen om Reimer Bos interview med bedrageridømte Stein Bagger. 
- Jeg kan bekræfte, at flere bestyrelsesmedlemmer har ønsket at få en redegørelse fra DR om denne sag, siger DR's bestyrelsesformand Michael Christiansen til stationens personaleblad Dråben. 
Sagen drejer sig om den måde, DR aflønnede Reimer Bo Christensen for interviewet med den tidligere IT Factory-direktør Stein Bagger, der afsoner en dom på syv års fængsel for bedrageri og dokumentfalsk.
Reimer Bo har solgt interviewet til stationen via sit private produktionsselskab. Reimer Bo fungerer desuden som deltidsansat studievært på DR.
Den fremgangsmåde - samt det, at Reimer Bo i høj grad udlod at stille Bagger kritiske spørgsmål - er blevet problematiseret fra flere kanter. Blandt andet internt i DR.  
- Jeg har mærket mig, at DR Nyheders direktør Ulrik 2 Haagerup har sagt, at det ikke kommer til at ske igen. Bortset fra det har jeg ingen kommentarer, siger Michael Christiansen til DRåben.

