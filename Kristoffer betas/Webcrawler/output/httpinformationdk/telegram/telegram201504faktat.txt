FAKTA: De tyrkiske armeniere og 1915
For 100 år siden indledte tyrkerne massakrer og forfølgelse på armenierne.


 De tyrkiske myndigheder i Det Osmanniske Rige anholdt 24. april 1915 lidt over 200 fremtrædende medlemmer af det kristne armenske samfund og indledte, hvad Armenien og en lang række andre lande kalder et organiseret folkedrab.
* Ifølge historikere blev op mod 1,5 millioner etniske armeniere i Tyrkiet dræbt ved massakrer, der foregik i årene 1915-1923. Den armenske befolkning blev spredt ud over mange lande efter massakrerne.
* Tyrkiet hævder, at der "kun" døde mellem 300.000 og 500.000 armeniere, og at armeniere også begik massakrer på tyrkere sammen med fremrykkende russiske styrker i krigens slutning.
* Den tyrkiske regering og ledende politikere fra alle større partier mener ikke, at der findes beviser for folkedrab, selv om det står fast, at mange armeniere blev dræbt af tyrkere og kurdere, der havde fået lovning på at overtage armenske ejendomme.
Kilder: Matthias Bjørnlund, folkedrab.dk og Eva Lous
