Brev til Obama indeholder ricin
Brev til Obama indeholder ricin. FBI mener ikke, der er en forbindelse til bombeeksplosioner i Boston.


 Et mistænkeligt brev sendt til Barack Obama er testet positivt for indhold af giftstoffet ricin. Det oplyser FBI.
Brevet blev opdaget onsdag under en rutinemæssig kontrol af post et godt stykke væk fra Det Hvide Hus.
 - Denne rutinemæssige kontrol identificerer breve eller pakker, der kræver sekundær screening eller videnskabelige test før levering , siger talsmanden fra Secret Service, Edwin Donovan.
 Talsmand fra Det Hvide Hus Jay Carney siger, at Obama er blevet orienteret om brevets indhold.
Sideløbende har amerikansk politi tidligere onsdag evakueret to af Senatets kontorbygninger, efter fund af mistænkeligt pakke.
Pakken var adresseret til senator fra Mississippi, Ron Wyden. Han fortæller, at der ved Senatets udgang var noget unormalt.
- Åbenbart var der noget mistænksomt der, siger Ron Wyden.
FBI genåbnede onsdag eftermiddag bygningerne, efter at undersøgelser viste, at pakken ikke indeholdt giftige spor.
Ifølge FBI er der ikke umiddelbart nogen forbindelse mellem disse to mystiske hændelser og bombeeksplosionerne ved Boston Maraton, der fandt sted mandag.
- Efterforskningen af disse breve kører stadig, og flere breve bliver muligvis fundet. Der er ingen indikationer på, at der er en forbindelse til angrebene i Boston, skriver FBI i en pressemeddelelse.
