Døende stewardesse skreg forgæves om hjælp



 Den norske stewardesse Vera Vildmyren skreg forgæves om hjælp, da hun blev slået og stukket ihjel af en rumænsk mand.
Vidner har fortalt, at de hørte hende skrige i flere minutter, da drabet skete mandag aften. Hendes skrig lød først højt, men siden svagere og svagere, efterhånden som livet ebbede ud af hende.
Under grundlovsforhøret mod den mistænkte rumænske Marian Clita, fortalte anklageren, at et vidne på hotellet havde tilkaldt sikkerhedspersonalet, da hun hørte skrigene. Men vagterne meldte tilbage, at de ikke kunne finde noget mistænkeligt.
Kvinden blev dræbt med et koben, et metalrør og en kniv. Rumæneren siger selv, at den norske kvinde slog ham med en lampe. 
