4,6 mio. euro til metroXpress og 24timer



 Den offentlige mediestøtte til de to danske gratisaviser metroXpress og 24timer bliver på omkring 4,6 millioner euro (34 mio. kr.) i 2009. Det skriver selskabet bag de to aviser, Metro International, i en pressemeddelelse.
 Det er første gang, gratisaviser i Danmark får mediestøtte fra Dagbladspuljen, der i alt uddeler 328 millioner kroner. Og pengene vil blive brugt til at udvide foretagendet.
 - Støtten vil gøre MetroXpress A/S i stand til at udvide sit distributionsnetværk. MetroXpress vil fortsat være den mest læste avis i Danmark, og sammen med 24timer vil MetroXpress A/S have mere end en million læsere om dagen, står der i pressemeddelelsen.
