FN-chef: Møderesultat en vigtig begyndelse



 FN's generalsekretær, Ban Ki-moon, er tilfreds med resultatet af klimatopmødet i København, selv om slutdokumentet ikke lever op til alles forventninger.
 - Jeg er glad for, at vi har en aftale i København. Det er kun en begyndelse, men en afgørende begyndelse, siger generalsekretæren.
 Han kalder slutdokumentet en politisk aftale, som omgående træder i kraft. Næste skridt er at gøre resultatet til en jurdisk bindende aftale for de lande, som vil tilslutte sig.
- Vi vil arbejde hårdt på at få en juridisk bindende aftale i 2010, siger Ban Ki-moon.
 Som bevis for, hvor hårdt han selv arbejder, fortæller han, at han kun har fået to timers søvn de seneste to døgn.
 - Jeg har ikke været på mit hotel, siden i går morges, siger han på en pressekonference.

