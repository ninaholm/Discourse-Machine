SF: Klogt af Karen at gå



 SF roser velfærdsminister Karen Jespersen for beslutningen om at gå af. Partiet socialordfører, Özlem Cekic, som tidligere har opfordret statsminister Anders Fogh Rasmussen til at fyre hende, kalder det "en kæmpe lettelse".
 - Nu kan vi endelig komme i gang med at lave noget socialpolitik. Og hvis så Anders Fogh Rasmussen også smutter til Nato, så har vi virkelig slået to fluer med et smæk. Men jeg må da rose Karen Jespersen for endelig at være nået til den erkendelse, at hun ikke har kunnet passe sit arbejde som velfærdsminister, siger Özlem Cekic, som har opfordret hende til at bruge sin tid på de socialt udsatte og ikke muslimerne.
 Karen Jespersen egen begrundelse for sin afgang er, at der er for mange opgaver samlet under Velfærdsministeriet.   
