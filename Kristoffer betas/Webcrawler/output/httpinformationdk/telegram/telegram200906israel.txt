Israel accepterer ikke krav fra USA



 Israels udenrigsminister, Avigdor Lieberman, gentog i dag, at han er imod en fastfrysning af bosættelser ved en fælles pressekonference med USA's udenrigsminister, Hillary Clinton.
 - Vi kan ikke acceptere vision om en komplet fastfrysning af bosættelser, sagde Liberman.
 Hillary Clinton sagde, at et stop for bosættelser er "vigtig og afgørende" for fredsprocessen. Hun tilføjede, at den særlige amerikanske udsending, George Mitchell, vil undersøge en række af de vanskelige spørgsmål omkring bosættelserne. 
 Barack Obama-administrationen har fremsat en række krav til parterne i den israelsk-palæstinensiske konflikt, blandt andet et stop for nye bosættelser.
