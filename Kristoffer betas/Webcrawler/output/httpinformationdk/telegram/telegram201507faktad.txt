FAKTA: Det danske bidrag i kampen mod Islamisk Stat
Som udgangspunkt skal indsatsen mod IS fortsætte indtil oktober måned, men regeringen vil forlænge den.


 Tillidsrepræsentanter fra F-16-flyenes hjemmebase, Fighter Wing Skrydstrup, opfordrer politikerne til ikke at forlænge indsatsen mod Islamisk Stat med yderligere 12 måneder.

Her kan du få mere information om den danske mission i Irak:
* Danmark bidrager med syv kampfly (hvoraf de tre er i såkaldt logistisk reserve). Derudover bidrager Danmark med et Hercules-transportfly.
* F-16-flyene indgår i kampen mod IS i samarbejde med USA og de øvrige lande i en international koalition. Sammen med flyene følger et mandskab på op til 140 personer.
* Flyene indgår i første omgang i operationen i 12 måneder. De danske fly bomber ikke i Syrien.
* Venstre og De Konservative har tidligere udtrykt ønske om at forlænge den danske indsats mod den militante gruppe.
* Danmark bidrager også med 120 mand, der skal uddanne og vejlede irakiske sikkerhedsstyrker.

* De første missioner foregik 16. oktober 2014.
* Det danske bidrag havde 28. juli fløjet 440 missioner og anvendt 383 bomber.

* De samlede omkostninger på missionerne fra oktober til slutningen af februar er opgjort til cirka 213 millioner kroner - heraf 44 millioner til ammunition. Prisen for en enkelt bombe har i gennemsnit været i omegnen af en kvart million kroner.

* Flyvevåbnets F-16-fly er af typen Fighting Falcon og kan både kæmpe mod andre fly i luften og gennemføre præcise bombninger af mål på jorden.
Kilde: Udenrigsministeriet og Forsvaret
