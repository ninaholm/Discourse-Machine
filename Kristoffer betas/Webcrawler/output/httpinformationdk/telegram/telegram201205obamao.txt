Obama overrasker med besøg i Afghanistan
Barack Obama ankommer til Afghanistan for at underskrive samarbejdsaftale.


 Den amerikanske præsident, Barack Obama, ankom sent tirsdag aften til Afghanistan, hvor han onsdag vil underskrive en samarbejdsaftale med den afghanske præsident, Hamid Karzai.
Aftalen afstikker det fremtidige forhold mellem USA og Afghanistan, efter at alle amerikanske kampsoldater har forladt det central asiatiske land ved udgangen af 2014.
Obama har desuden planlagt, at tale til amerikanerne på tv senere tirsdag.
Besøget i Afghanistan falder sammen med årsdage for amerikanske elitestyrkers drab på al-Qaeda-lederen Osama bin Laden i Pakistan.
Aftalen, kaldet "Et strategisk Partnerskab mellem USA og Afghanistan", sætter rammerne for USA's tilstedeværelse i Afghanistan, når de amerikanske kampsoldater er ude af landet.
Obamas besøg i Afghanistan har været holdt hemmeligt af sikkerhedshensyn.
