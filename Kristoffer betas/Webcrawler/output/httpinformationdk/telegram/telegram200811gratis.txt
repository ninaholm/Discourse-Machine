Gratis tog og bus til nordjyder



 Toget og bussen bliver gratis for nordjyder på de fire søndage i advent. Det er Nordjyllands Trafikselskab, Arriva, DSB og Nordjyske Jernbaner, der er gået sammen om tilbuddet med gratis transport.
 - Mange familier har tradition for en årlig juletur, hvor man kigger på juleudsmykninger og får et glas gløgg. Når bilen står derhjemme, kan roligt nyde et glas eller to. Samtidig elsker børn at rejse med bus og tog - særligt når det er sammen med far eller mor. Så i virkeligheden er adventsgaven en mulighed for kvalitetstid, siger Christian Roslev, der er direktør i Nordjyllands Trafikselskab.
 Tilbuddet gælder ikke nattog og natbusser.
