Københavns Hotel d'Angleterre genåbner 1. maj
Københavnske Hotel d'Angleterre er klar til at slå dørene op efter to års omfattende renovering.


 Michael Jackson, Madonna, Rolling Stones, Bruce Springsteen, Justin Timberlake og Robbie Williams er blandt de mange stjerner, som har tilbragt nætter i luksus på det berømte Hotel d'Angleterre på Kgs. Nytorv i København.
Og nu kan de vende tilbage, for efter en omfattende renovering genåbner Hotel dAngleterre 1. maj. Hotellet har været lukket i to år, mens det er blevet renoveret for omkring en halv milliard kroner, skriver standby.dk.
Mens Hotel dAngleterre ved lukningen i juni 2011 havde 123 værelser, får det nye hotel 90 værelser, hvoraf 53 klassificeres som suiter.
- Det går rigtig fint. Vi åbner 1. maj med en soft opening, 35 værelser vil være klar - resten følger til efteråret, siger Dorte Rønnow Hansen, midlertidig direktør for hotellet, til standby.dk.
Hvem, der skal være den nye hoteldirektør, er endnu ikke offentliggjort.
Fonden tilbagekøbte i 2010 hotellet fra de islandske ejere og forventer fremover cirka 100 ansatte.
Ifølge standby.dks oplysninger blev Hotel d'Angleterre med sine daværende søsterhoteller i København i 2007 solgt for en milliard kroner til islandske investorer.
 Siden blev Front Hotel overtaget af Scandic Hotels, mens First Hotels nu har driften af Hotel Kong Frederik ved Rådhuspladsen.
