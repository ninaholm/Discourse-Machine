Libyen truede briter på grund af Lockerbie
Libyen truede Storbritannien med alvorlige konsekvenser, hvis Lockerbie-bombemand døde i skotsk fængsel.


 Libyen truede Storbritannien med alvorlige konsekvenser, hvis den alvorligt syge Lockerbie-bombemand Abdelbaset Ali Mohmet al-Megrahi døde i et skotsk fængsel, viser diplomatiske dokumenter offentliggjort af WikiLeaks.
Landet truede blandt andet med standse alle Storbritannien kommercielle aktiviteter i Libyen og demonstrationer mod britiske faciliteter. Samtidig har libyerne antydet, at britiske statsborgere i landet ville være i fare.
Selvom briterne offentligt har distanceret sig fra den skotske regerings beslutning om at løslade al-Megrahi, viser lækagerne, at Storbritannien var særdeles lettet over sagens slutning.
Libyske embedsmænd advarede i 2009 deres britiske kolleger, at "konsekvenserne for det britiske-libyske forhold ville være alvorlige, hvis al-Megrahi døde i det skotske fængsel", viser dokumenter fra den amerikanske ambassadør i Libyen.
Hvis Washington modsatte sig en løsladelse, "ville den amerikanske ambassade og amerikanske statsborgere i Libyen stå over for lignende konsekvenser", skriver den amerikanske ambassadør i landet.
Den britiske ambassadør i Libyen udviste stor lettelse, da al-Megrahi blev løsladt.
- De kunne have skåret os over ved knæene, akkurat lige som schweizerne, siger den britiske ambassadør Vincent Fean med henvisning til en konflikt mellem Schweiz og Libyen, der førte til anholdelsen af den libyske leder, Moamer Gaddafis, søn.
