FAKTA: Der findes ingen kur mod den frygtede zikavirus
Seruminstituttet udvidede fredag sin advarsel om rejser til Syd- og Mellemamerika under zikavirus-udbrud.


 Zikavirus-infektion er en myggeoverført sygdom, der overføres med myggearten Aedes.
Den kan give influenzalignende symptomer og ligner andre myggeoverførte sygdomme som denguefeber og chikungunya-infektion.
* Op til hver ottende smittede har ikke haft symptomer på infektion. Dem, der mærker symptomer, får febersygdom af fire til syv dages varighed, der kan være ledsaget af udslæt, muskel- og ledsmerter, hovedpine og øjenbetændelse. Der er ingen kur eller vaccine mod sygdommen.
* Der er en stærk mistanke om, at zikavirus kan give medfødt microcephali (for lille hovedudvikling) og andre skader på centralnervesystemet hos nyfødte. Sammenhængen er dog ikke endeligt bevist.
* Zikavirus blev først konstateret hos aber i Zikajunglen i Uganda i 1947. Det første menneske, der blev smittet, var ti år senere. Indtil 2007 forekom virus kun sjældent i Afrika og Asien.
* I 2007 forekom det første kendte udbrud af zikavirus på øen Yap i Stillehavet, hvor det blev anslået, at omkring 73 procent af befolkningen blev smittet. Siden har zikavirus bredt sig til andre dele af Stillehavet.
* Fra februar 2015 er et stigende antal tilfælde blevet konstateret i Sydamerika, først i Brasilien, siden i 18 andre syd- og mellemamerikanske lande.
* Fra oktober 2015 har de brasilianske sundhedsmyndigheder registreret 3500 mulige tilfælde af medfødt microcephali og andre skader på centralnervesystemet relateret til zikavirus-infektion.
Kilde: Statens Serum Institut.
