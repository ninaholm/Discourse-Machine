Integrationsforløb skal være kortere
Venstres Eyvind Vesselbo og De Konservative vil forkorte flygtninges integrationsforløb. Forslaget afvises af integrationsminister Birthe Rønn Hornbech.


 Flygtninge skal maksimalt sidde et år på skolebænken, før de skal ud i arbejde. Det skriver Berlingske Tidende. 
Det foreslår Venstres medlem af integrationsudvalget Eyvind Vesselbo, der vil beskære integrationsperioden på op til tre års danskundervisning til et år. De nuværende regler "pakker flygtningene ind i vat og bomuld", mener han.
- Vi ved jo alle sammen godt, at hvis man har tre år til at lave en opgave, så laver man en plan for tre år. Hvis du har en periode på et år, laver man en anden plan, og så strammer man op, siger Eyvind Vesselbo, som forventer, at den kortere periode kan spare staten for 200 million kroner om årligt.
Forslaget splitter de borgerlige partier. De Konservative er begejstrede. En kortere integrationsperiode var en del af partiets integrationsudspil fra 2009, der druknede i balladen om burkaer, skriver avisen.
