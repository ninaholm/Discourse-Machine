Sydsudans vælgere har stemt ja til en stat
Flertal af vælgerne i Sydsudan stemmer ja til, at området skal være selvstændig stat, siger valgkommissionen.


 Sydsudan er på vej til at blive en selvstændig stat. 
Valgkommissionen meddeler på sin hjemmeside, at et overvældende flertal på 99 procent af de 3,2 millioner stemmer, der er talt op, siger ja.
Der er i alt fire millioner vælgere i Sydsudan.
Fra den 9. januar og en uge frem holdt Sydsudan folkeafstemning for at afgøre, om området skal løsrive sig fra det øvrige Sudan og etablere sin egen stat.
Sydsudan har hidtil været et delvist autonomt område.
