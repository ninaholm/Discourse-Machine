Skred til højre i Kalundborg



 Kalundborg hører til de få byer, hvor SF har haft en borgmesterpost, men kommunalvalget blev noget nær en katastrofe for partiet.
 Optællingen viser, at SF trods fremgang på landsplan mister tre mandater i Kalundborg. Socialdemokraterne, der har haft borgmesterposten op til valget, holder til gengæld skansen. Men med en fremgang på et mandat til Venstre, står flertallet nu til højre. 
 Det var SF's Tommy Dinesen, der efter det seneste valg kunne sætte sig i borgmesterstolen med støtte fra Dansk Folkeparti. Men han trak sig, da han blev syg midt i perioden, og i stedet blev det Kaj Buch Jensen fra Socialdemokraterne, der tog over.
 Valgresultatet kan tyde på, at byens næste borgmester bliver Venstres Martin Damm.
