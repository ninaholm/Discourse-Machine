USA hjælper Tyrkiet med at lukke grænsen til Syrien
Sidste 98 kilometer af Tyrkiets sydlige grænse til Syrien vil nu blive sikret med hjælp fra USA, siger Kerry.


 USA's udenrigsminister, John Kerry, siger tirsdag i et interview med tv-netværket CNN, at hans land er parat til at indlede en operation med Tyrkiet. Den går ud på at færdiggøre en sikring af Syriens nordlige grænse til Tyrkiet, skriver nyhedsbureauet Reuters.
- Af hele Syriens nordlige grænse er 75 procent nu blevet lukket af. Og vi går ind i en operation med tyrkerne om at lukke de sidste 98 kilometer af, siger Kerry i interviewet med CNN.
