Centralasien åbner gashanerne til Kina



 Kina har åbnet en ny gasledning, der forbinder et gasfelt i Turkmenistan med Kinas uroplagede Xinjiang-region.
 Kinas leder, Hu Jintao, åbnede den 1833 kilometer lange gasledning sammen med lederne fra de centralasiatiske republikker Kasakhstan, Usbekistan og Turkmenistan på et afsidesliggende sted nær den turkmensk-usbekiske grænse mandag.
 Gasledningen slanger sig gennem samtlige de fire landes territorier og ventes at nå op på en årlig produktion på 40 milliarder kubikmeter gas i 2012-2013. Gasleverancerne fra Centralasien skal bidrage til Kinas eksplosive økonomiske vækst.
 Kinas aggressive økonomiske ekspansion i Centralasien udgør et slag mod Rusland, der stadig betragter den fortrinsvis muslimske region som en del af dets interessesfære.
 Ekspansionen bekymrer også Europa, der betragter det energirige område som en alternativ leverandør af gas.
 Centralasien, der sidder på nogle af verdens største olie-, gas- og metalreserver, udgør en geopolitisk kampplads mellem Rusland, Kina og Vesten, som alle ønsker at få fingre i rigdommene.

