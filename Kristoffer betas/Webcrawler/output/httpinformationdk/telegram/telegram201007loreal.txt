L'Orealejers nærmeste rådgivere anholdt
Fransk politi har anholdt fire personer i sagen om ulovlige valgbidrag fra L'Oreal-ejeren Liliane Bettencourt til præsident Nicolas Sarkozy.


 Fransk politi varetægtsfængsler fire personer, som skal afhøres i forbindelse med påståede ulovlige valgbidrag fra Frankrigs rigeste kvinde L'Oreal-ejeren Liliane Bettencourt til præsident Nicolas Sarkozy. De anholdte skal også afhøres i forbindelse med skatteunddragelser, som Bettencourt skal have foretaget.
Det oplyser jurister til nyhedsbureauet AFP.
Blandt de tilbageholdte er Bettencourts elsker, fotografen Francois-Marie Banier and hendes finansielle rådgiver, Patrice de Maistre, der administrerer hendes enorme pengetank.
Politiet har påbegyndt en strafferetslig undersøgelse af Bettencourts økonomiske transaktioner. Undersøgelserne omfatter skatteunddragelse og ulovlig bidrag til Sarkozys valgkamp i 2007.
Franske medier kalder anholdelserne en dramatisk kovending i sagen, der hidtil kun har ført til massiv politisk kritik af præsidenten og hans parti.
Blandt de fire anholdte er desuden Bettencourt mangeårige juridiske rådgiver Fabrice Goguel. De fire vil være varetægtsfængslet i foreløbig 48 timer.

