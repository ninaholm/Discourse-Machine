Mærsk-aktier ryger i vejret efter lovende regnskab
Regnskab med markant opjustering får aktierne i A.P. Møller - Mærsk til at ryge i vejret.


 Investorerne tager godt imod tirsdagens regnskab fra olie- og rederigiganten A.P. Møller - Mærsk. Selskabets B-aktier stiger fire procent efter 15 minutters handel på Københavns Fondsbørs, så en enkelt Mærsk-aktie stod til 14.040 kroner.
Selskabets B-aktier følger trop med en stigning på omkring fire procent og koster dermed 13.480 kroner.
Stigningen kommer efter nyheden om, at A.P. Møller - Mærsk opjusterer forventningerne til 2014 fra et overskud på fire milliarder dollar til nu 4,5 milliarder dollar, oplyser selskabet.
Det svarer til et forventet resultat på 25 milliarder kroner og er et løft i udsigten på 2,8 milliarder kroner.
Opjusteringen kommer efter et meget tilfredsstillende halvår, lyder det fra topchefen i A.P. Møller - Mærsk, Nils Smedegaard Andersen.
I første halvår af 2014 lød resultatet før skat på 2,4 milliarder dollar - svarende til omkring 13 milliarder kroner.
