Valg i Sydafrika den 22. april



 Sydafrika vil holde valg den 22. april, sagde præsident Kgalema Motlanthe i parlamentet i dag.
 - Vi mener, at den 22. april er en passende dato, sagde Motlanthe, som understregede, at valgkommissionen er indforstået med datoen.
 Valget, der er det fjerde efter afskaffelsen af apartheid for 15 år siden, ventes at blive vundet af Sydafrikas regerende parti, ANC, som har været ved magten siden 1994. Men det står over for dets hidtil største udfordring fra det nye Folkets Kongresparti (Cope).
 Cope blev dannet af dissidenter i december og vil måske få tilstrækkelig mange stemmer fra sorte vælgere til at forhindre ANC i at foretage forfatningsændringer.
 ANC-lederen Jacob Zuma, som har solid støtte fra fagforeninger og kommunistpartiet, ventes at blive præsident, selv om han står for at blive anklaget for svindel og korruption.

