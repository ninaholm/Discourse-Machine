Hamas sender brev til Obama



 Den amerikanske senator John Kerry fik et brev med fra den militante Hamasbevægelse i Gaza til USA's præsident, Barack Obama, da han besøgte Gaza By i denne uge.
 Det bekræftede en embedsmand i det amerikanske udenrigsministerium i dag.
 - Jeg kan bekræfte, at det var fra Hamas til præsident Obama. Det blev givet til senator Kerry, som gav det videre til konsulatet, sagde embedsmanden.
 Han tilføjede, at amerikanske embedsmænd nu overvejer, "hvordan de skal behandle brevet".
