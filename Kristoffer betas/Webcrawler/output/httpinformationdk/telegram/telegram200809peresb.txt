Peres byder arabiske ledere til Jerusalem



 Den israelske præsident, Shimon Peres, inviterede i dag arabiske ledere til fredsforhandlinger i Jerusalem, og han sagde, at han forventer en omfattende aftale med palæstinenserne på plads til næste år.
 - Jeg ved, at der er en voksende bekymring for, at freden er langt væk. Men min livslange erfaring siger mig noget andet, sagde Peres i en tale ved FN's Generalforsamling i New York.
 Ledere i USA og Mellemøsten har tidligere sat udgangen af året som deadline for en aftale, men processen er til dels blevet sat i stå af indenrigspolitiske spørgsmål i Israel. 
 Peres sagde imidlertid, at Israel er parat til at søge fred med sine arabiske naboer, og han inviterede "alle ledere" i den arabiske verden til en "meningsfuld debat" i Jerusalem.
