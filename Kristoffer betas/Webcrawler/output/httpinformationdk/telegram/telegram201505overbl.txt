OVERBLIK: Slagsmålet om dagpengene
Dagpenge var et af de mest ophedede debatemner, da partileder få timer efter valgudskrivelsen var i debat.


 * Dagpengereformen fra 2010 halverede dagpengeperioden fra fire til to år, og samtidig fordoblede den længden af den periode, man skal være i arbejde for at optjene ret til dagpenge fra 26 til 52 uger.
* Det var oprindeligt forventet, at 2000-4000 ville miste retten til dagpenge i løbet af 2013. Det tal viste sig at blive langt højere.
* I 2013 røg mere end 33.674 ud af systemet, og det fik regeringen til at lave flere tiltag for at afbøde virkningen af dagpengereformen, blandt andet ved at sikre, at de udfaldsramte kan få midlertidig uddannelsesydelse og midlertidig arbejdsmarkedsydelse.
* Ifølge tal fra Beskæftigelsesministeriet har Thorning-regeringen i alt brugt 4,5 milliarder kroner på akutpakker og andre tiltag, der skal afbøde konsekvenserne af reformen.
* I juni 2014 nedsatte regeringen en dagpengekommission, der skal undersøge, hvordan det mere end 100 år gamle dagpengesystem bliver tidssvarende i forhold til det moderne arbejdsmarked.
* Både statsminister Helle Thorning-Schmidt (S) og blå bloks statsministerkandidat, Lars Løkke Rasmussen, lægger op til ændringer af dagpengereglerne, når kommissionen til september afleverer sine anbefalinger. Begge afviser dog at bruge flere penge på dagpengesystemet.
