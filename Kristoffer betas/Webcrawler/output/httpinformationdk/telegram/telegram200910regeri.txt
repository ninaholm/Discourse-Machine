Regeringen klar med ny kræftplan



 Regeringen vil fredag præsentere en samlet sundhedspakke for Folketinget.
 Det siger Lars Løkke Rasmussen (V) i sin første åbningstale som statsminister.
 - Regeringen fremlægger på fredag en samlet sundhedspakke, hvor vi tager fat ved roden, investerer i et helt nyt danmarkskort af moderne sygehuse og sætter mennesket i centrum hele vejen gennem sundhedssystemet fra forebyggelse til behandling. Som led i indsatsen vil regeringen også følge de seneste års store fremgang i kræftbehandlingen til dørs med en ny kræftplan III, siger Lars Løkke Rasmussen.
 Mere end 250.000 danskere lever med en kræftdiagnose. Hvert eneste år kommer over 30.000 nye kræftpatienter til, hvoraf mange får brug for hjælp til at komme bedst muligt videre med livet. Rehabilitering efter kræft får mere og mere opmærksomhed. 
 Sundhedsministeren har tidligere lovet, at den kommende kræftplan III blandt andet vil omhandle rehabilitering. 
