T-shirt, egyptisk mystik og svensk grill



 T-shirt gør dig sexet
LONDON: Så er der endda rigtig gode nyheder til manden, der måske er en kende ude af form, og som gerne vil have noget mere held hos det modsatte køn. Skaf dig en simpel t-shirt, som på maven har påskrevet et stort T. Det vil gøre dig 12 procent mere sexet, skriver den britiske avis Daily Mail, som refererer en undersøgelse lavet på Nottingham Trent University. Her har man også forsøgt sig med en t-shirt, hvor T'et er placeret omvendt på maven, men så kommer den modsatte effekt. Forskerne mener, at et stort T placeret rigtigt giver illusion af en maskulin krop med brede skuldre og en smal talje, altså V-formet. Et omvendt T giver derimod en illusion af en kropslig katastrofe, når det gælder sexappeal. Forskerne siger ifølge avisen, at virkningen er størst på de mænd, der er ude af form, idet mænd, som i forvejen har en V-krop, nok klarer sig uden at bruge T'et til at narre kvinderne.
