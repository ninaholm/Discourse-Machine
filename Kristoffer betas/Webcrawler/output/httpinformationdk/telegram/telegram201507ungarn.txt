Ungarn strammer reglerne for asylsøgere gennem ny lov
Loven gør det muligt at opføre et hegn i det sydlige Ungarn for at dæmme op for illegale migranter


 Ungarn har vedtaget en strammere kurs over for asylsøgere, efter at parlamentet mandag har vedtaget en ny lov, som ændrer reglerne.
Dermed bliver det muligt at opføre et hegn omkring landets sydlige grænse til Serbien for at dæmme op for antallet af illegale migranter.
Loven forkorter tidsrammen for at kontrollere asylansøgere og vil give mulighed for at afvise krav fra migranter, som undervejs fra Syrien, Afghanistan eller Irak har passeret fredelige lande.
Storbritannien og Det Europæiske Råd har kritiseret loven med argumenter om, at den svækker flygtninges rettigheder i Ungarn.
