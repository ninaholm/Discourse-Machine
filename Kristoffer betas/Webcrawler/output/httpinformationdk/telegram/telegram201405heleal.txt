Hele Aller Koncernen skal undersøges i Se og Hør-sag
Alle afkroge af Aller skal gennemgås, for at få oplysninger frem om eventuelle ulovligheder i Se og Hør-sagen


 
	Aller oplyser i en pressemeddelelse, at hele koncernen bliver undersøgt som et led i dækningen af eventuelle ulovligheder i forbindelse med Se og Hør-sagen.

	- Aller Koncernen har besluttet at gennemføre en uvildig undersøgelse af, hvorvidt, der blandt nuværende eller tidligere ansatte i organisationen er gjort brug af oplysninger, der kan vurderes, at være ulovligt tilvejebragte og i hvilket omfang, der blandt de pågældende medarbejdere, uanset deres placering i koncernen, har været kendskab hertil og kendskab til mulig betaling for de meddelte oplysninger, skriver Aller.

	Aller-koncernen oplyser, at de personer, der bliver interviewet i forbindelse med den uvildige undersøgelse af Se og Hør-sagen, deltager på frivillig basis, og at de kan få en bisidder med, hvis de ønsker det.

	Undersøgelsen skal dække over eventuelle ulovligt tilvejebragte tip eller kildeoplysninger til Aller Koncernen i perioden 1. januar 2008 til 30. april 2014.

	Den uvildige undersøgelse skal foretages af advokat Henrik Stagetorn og statsautoriseret revisor Mikkel Sthyr fra PwC.

