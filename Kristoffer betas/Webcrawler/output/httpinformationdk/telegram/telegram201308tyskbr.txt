Tysk og britisk økonomi med vokseværk i andet kvartal
Både tysk og britisk bruttonationalprodukt steg 0,7 procent i andet kvartal, viser officielle statistikker.


 Der kom yderligere skub i både den tyske og den britiske økonomi i andet kvartal af 2013 takket være blandt andet byggebranchen, viser officielle tal.
Det tyske bruttonationalprodukt (BNP) voksede med 0,7 procent i forhold til første kvartal, hvor det hele var stagneret en smule.
Tallene bekræfter tidligere estimater for andet kvartal.
Medvirkende til opsvinget fra første til andet kvartal var en 2,6 procent stigning i byggebranchen, som havde været hårdt ramt af den strenge vinter over hele Europa.
Det private forbrug stod for en stigning på 0,5 procent, og regeringens forbrug steg med 0,6 procent. Samtidig steg tyske virksomheders investeringer - inklusiv investeringer i maskiner - med 0,9 procent.
Derimod står det sløjere til med eksporten. Handlen med udlandet tegner sig for blot 0,2 procent af stigningen i BNP, viser statistikken.
Også den britiske økonomi voksede med 0,7 procent i andet kvartal.
Stigningen er 0,1 procentpoint større end tidligere estimeret. Det skriver nyhedsbureauet AFP.
