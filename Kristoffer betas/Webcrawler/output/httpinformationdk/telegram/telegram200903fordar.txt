Ford-arbejdere accepterer besparelser



 Amerikanske bilarbejdere er blevet enige med ledelsen hos Ford Motor Co. om at finde besparelser i deres kontrakter og sygeforsikring, sagde den amerikanske fagforening Forenede Bilarbejdere UAW i dag.
 - Endnu en gang har UAW-medlemmer været fremme i skoene og truffet de vanskelige beslutninger, som er nødvendige, set i lyset af den nuværende økonomiske situation, den trængte bilindustri og specielt de negative konsekvenser, det økonomiske klima har for Ford Motor Co, sagde UAW-formand Ron Gettelfinger. 
 UAW sagde, at 59 procent af de ufaglærte og 58 procent af de faglærte arbejdere stemte for aftalen. 
 - Vi er fokuseret på at gøre alt for at genopbygge en mægtig branche og at bevare arbejdspladser i USA, sagde Gettelfinger og opfordrede alle til at stille op.

