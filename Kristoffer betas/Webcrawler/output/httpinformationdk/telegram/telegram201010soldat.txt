Soldater fandt 105 tons marijuana
Det var et usædvanligt stort fund, mexicanske soldater gjorde, da de gennemsøgte hjem i en fattig forstad i Mexico. 105 tons marijuana blev beslaglagt.


 Mexicanske soldater har beslaglagt 105 tons marijuana i Mexicos største potfund nogensinde, lyder det fra militæret. De mange tons vil solgt på gadeplan kunne indbringe et beløb på mere end 340 millioner dollar.
Tungt bevæbnede soldater gennemsøgte en række hjem i en fattig forstad til Tijuana, som ligger på den anden side af grænsen fra San Diego i Californien. 
Mindst én gang kom det til skud, da de indsamlede stofferne og anholdt 11 mænd, der er mistænkt for at handle kvinder.
Tropperne fandt stoffet, der var pakket ind i tusindvis af brune og sølvfarvede pakker i huse og i parkerede biler og lastbiler. Marijuanaen er samlet fra hele Mexico over flere måneder og skulle smugles ind i USA.
- Beslaglæggelsen af stofferne er uden sammenligning den største i landet, siger general Alfonso Duarte på militærbasen i Tijuana.
