Snæversynet enke har ondt af Brown
Gillian Duffy, som Gordon Brown, betegnede som snæversynet, siger, at hun har ondt af premierministeren. Hun vil ikke vil stemme ved valget.


 Gillian Duffy, som den britiske premiernister Gordon Brown for få dage siden talte med som et led i sin valgkampagne, og for åben mikrofon betegnede som snæversynet, har nu for første gang kommenteret episoden.
Den 65-årige enke, der altid har stemt på det britiske arbejderparti, siger til avisen the Mail on Sunday, at hun ikke vil stemme på noget parti ved det kommende valg.
- Jeg er ked af det på dine vegne, Gordon, for du har langt mere at tabe end jeg. Jeg er meget ked af, at hvad der er sket, men det er dig, der kommer til at tabe, ikke jeg.
Det siger hun, at hun sagde til Brown, da han opsøgte hende for at give hende undskylde.
Gillian Duffy sagde, at hun var chokeret over hans bemærkninger, men at hun ikke blev vred. Kun ked af det.
Hans nedsættende bemærkninger om Gillian Duffy der blev fremsat under valgkampagnen i den nordvestengelske by Rochdale blev landskendt, fordi Browne havde glemt, at han havde en mikrofon på sig, da han fremsatte dem.
Gordon Brown opsøgte Gillian Duffy og undskyldte sine bemærkninger, før han 40 minutter senere for rullende tv-kameraer fortalte, at han var meget ked af det.
- Han ville have sig til at gå med sig ud og trykke ham i hånden foran kameraet. Men jeg sagde nej. Jeg ønsker al den virak, siger Duffy, der har accepteret premierministerens undskyldning.
Duffy siger, at Brown har inviteret hende til at besøge ham i Downing Street, næste gang hun kommer til London. - Jeg så bare på ham. Jeg kunne ikke lide at sige det. Men jeg husker, at jeg tænkte: Da tror jeg ikke, at du vil være der".

