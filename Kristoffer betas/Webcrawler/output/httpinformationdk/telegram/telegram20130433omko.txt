33 er omkommet under voldsomt uvejr i Argentina
I og omkring hovstaden Buenos Aires styrtregner det og giver store oversvømmelser.


 Regnen har pisket ned i Argentina, og myndighederne oplyser, at 33 mennesker er omkommet under oversvømmelserne.
I La Plata 50 kilometer syd for hovedstaden Buenos Aires er mindst 25 døde, fortæller den lokale guvernør, Daniel Scioli.
Alene natten til onsdag faldt der i Buenos Aires 311 liter vand per kvadratmeter.
Og det var slemt nok i forvejen. Tirsdag blev otte mennesker i hovedstaden meldt omkommet i vandmasserne.
Byens borgmester, Mauricio Macri Macris, fortæller, at 350.000 mennesker er berørt af oversvømmelserne i Buenos Aires.
Det er en kraftig storm, der har ført regnen med sig.
I La Plata er et par tusinde mennesker flygtet fra vandmasserne, og mange af dem, der er blevet tilbage, har været nødt til at kravle op på hustage for at komme i sikkerhed.
- Dette her er aldrig før sket i La Plata, siger landets sikkerhedsminister, Sergio Berni, ifølge nyhedsbureauet Reuters.
