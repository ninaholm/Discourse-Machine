Jakob Fuglsang på plads i Luxembourg
Den danske cykelprofil Jakob Fuglsang skriver kontrakt med nyt luxembourgsk storhold.


Team Saxo Banks Jakob Fuglsang skal fra næste sæson køre for den nye luxembourgske cykelsatsning, der har Brian Nygaard som direktør og Kim Andersen som sportsdirektør.Det oplyser det kommende hold i en pressemeddelelse, hvor Fuglsang begrunder sin beslutning.- Jeg ville gerne på dette hold, for jeg føler, at det vil passe godt til mig og mine personlige ambitioner, siger Jakob Fuglsang, der får flere tidligere kolleger fra Team Saxo Bank på det nye hold.Blandt andre Andy og Fränk Schleck samt sportsdirektør Kim Andersen.- Det er også spændende at være med til at starte noget nyt op og hjælpe med at bygge det op sammen med mine venner, siger Fuglsang.Kim Andersen glæder sig også over, at holdet fredag kan præsentere aftalen med Fuglsang.- Vi har meget store forventninger til Jakob. I mine øjne er han et af sportens største talenter. Fuglsang har de seneste år haft succes i bjergene og på tidskørsler, så han forventes at blive en af hjørnestene på holdet, siger Kim Andersen.Det nye hold oplyser samtidig, at man også har indgået aftaler med Linus Gerdemann og Fabian Wegmann.
