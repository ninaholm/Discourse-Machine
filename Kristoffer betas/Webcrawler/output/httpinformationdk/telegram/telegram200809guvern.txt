Guvernør dræbt i Afghanistan



 En afghansk guvernør blev i dag dræbt ved et bombeangreb nær hovedstaden Kabul, oplyser landets indenrigsministerium. 
 Abullah Wardak, guvernør i provinsen Logar nær Kabul, blev dræbt efter et familiebesøg, siger en talsmand for indenrigsministeriet. 
 Politichefen i Logar, Ghulam Mustafa, oplyser, at ambassadørens bil blev ramt af en vejsidebombe. Guvernørens chauffør og politi-livvagt blev også dræbt ved angrebet. 
 Myndighederne siger, at angrebet blev udført af "fjender af Afghanistan", hvilket normalt er en betegnelse for Taliban eller andre ekstremistiske grupper.
 Wardak, der længe bekæmpede Taliban, er den første provinsguvernør, som er blevet dræbt i Afghanistan siden et attentat i september 2006 mod guvernøren i Paktia.
 Næsten 3000 mennesker er blevet dræbt i Afghanistan i år, hvilket er det højeste antal, siden Taliban blev fjernet fra magten kort efter terrorangrebet i USA den 11. september 2001. 
