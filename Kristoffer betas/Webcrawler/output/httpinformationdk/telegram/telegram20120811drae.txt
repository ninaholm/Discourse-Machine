11 dræbt ved helikopterstyrt i Afghanistan
Et helikopterstyrt i Afghanistan har kostet 11 mennesker livet heriblandt syv udenlandske soldater.


 En Natohelikopter er torsdag styrtet ned i det sydlige Afghanistan. Syv udenlandske og fire afghanske soldater mistede livet, fortæller Natos Isaf-styrker i landet.
- Tre amerikanske soldater, fire andre medlemmer af den amerikanskledede Natostyrke, tre medlemmer af de afghanske sikkerhedsstyrker og en afghansk oversætter blev dræbt, lyder det fra Isaf.
Årsagen til styrtet er endnu ikke kendt.
