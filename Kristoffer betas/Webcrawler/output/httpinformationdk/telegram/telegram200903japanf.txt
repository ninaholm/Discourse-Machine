Japan fik underskud på betalingsbalancen



 Japan må få første gang i 13 år konstatere, at landet har underskud på betalingsbalancen. Nye tal viser, at verdens næststørste økonomi i januar havde et underskud på et beløb svarende til 10 milliarder danske kroner, og det er først og fremmest svigtende eksport, der er årsag til japanernes trængsler. Eksporten er faldet med 46,3 procent i forhold til samme måned sidste år, mens importen var 31,7 procent mindre, meddeler det japanske finansministerium.
 Japan er hård ramt af den globale økonomiske krise, og selv om landets toneangivende aktieindeks, Nikkei 225, mandag steg en smule efter åbningen af børsen i Tokyo, så befinder aktiekurserne sig stadig på et niveau, der ikke er set lavere de seneste fire måneder.
