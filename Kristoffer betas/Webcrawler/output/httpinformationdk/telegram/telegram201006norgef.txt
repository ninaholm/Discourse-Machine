Norge får færre asylansøgere
Antallet af asylansøgere, der søger ind i Norge, falder. Samtidig sender de norske myndigheder et øget antal udenlandske statsborgere ud af landet.


 Der kommer færre asylansøgere til Norge. Det skriver den norske avis VG. 
Tidligere var det forventet, at der ankom 18.500 asylansøgere til Norge i løbet af 2010. Men halvt inden i året forventes tallet nu at lande på 13.500, skriver VG. 
Samtidig stiger antallet af asylansøgere, som sendes retur, siger Norges justitsminister, Knut Storberget. 
- Antallet af asylreturer opjusteres på samme tid. Målsætningen var, at 5300 vendte hjem. Det tal er forventes nu at stige til 6000, siger Knut Storberget.
Den norske justitsminister siger, at det er vanskeligt at sige, hvorfor antallet af asylansøgere i øjeblikket falder. Men Storberget peger på, at en hurtigere sagsbehandling og hurtigere udsendelser kan have betydning. 
I Danmark faldt antallet af asylansøgere også i begyndelsen af 2010 i forhold til fjerde kvartal sidste år. Her blev der givet 25 procent færre opholdstilladelser til asylansøgere, viser tal fra Danmarks Statistik. 
