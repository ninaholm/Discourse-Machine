Anders Samuelsen tæt på fordobling i personlige stemmer
Liberal Alliances leder, Anders Samuelsen, får markant flere personlige stemmer end ved seneste valg.


 Liberal Alliances leder, Anders Samuelsen, får flest personlige stemmer i Nordsjællands Storkreds. Samuelsen får 20.565 personlige stemmer. Ved seneste valg fik han 11.805.
Den solide fremgang til Samuelsen betyder, at han trækker endnu en kandidat fra Liberal Alliance med ind i Folketinget.
Valgkredsens to øvrige vindere er Socialdemokratiet og Dansk Folkeparti, som går henholdsvis et og to mandater frem. Alternativet kommer ind med et mandat.
De Radikale mister et af partiets to mandater i Nordsjælland. Det betyder, at afgående udenrigsminister Martin Lidegaard kommer i Folketinget.
