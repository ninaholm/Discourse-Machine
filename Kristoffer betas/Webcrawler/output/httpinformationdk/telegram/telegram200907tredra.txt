Tre dræbt af landmine i Tyrkiet



 Mindst tre mennesker blev dræbt og ni såret, da en landmine mandag eksploderede i det sydøstlige Tyrkiet, hvor kurdiske oprørere er aktive, oplyser flere tyrkiske medier.
 Eksplosionen skete i Besta regionen i Sirnak provinsen, da en lastvogn med vejarbejdere ramte en landmine, som menes at være placeret af oprørere fra Kurdistans Arbejderparti, PKK.
 PKK, der opfattes som en terrororganisation i Tyrkiet, i EU og i USA, har kæmpet for selvstyre for det kurdiske flertal i det sydøstlige Tyrkiet siden 1984.

