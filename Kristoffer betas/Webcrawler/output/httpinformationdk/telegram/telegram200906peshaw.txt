Peshawar ramt af kraftig bombe



 Det femstjernede hotel Pearl Continental i Peshawar i det nordvestlige Pakistan er brudt i brand, efter at en kraftig bombe eksploderede i hotellet, siger politiet.
 Bomben har kostet såvel dræbte som sårede, men oplysningerne er meget foreløbige. En regeringsembedsmand siger, at fem personer er dræbt og 25 såret.
 Pakistan har været skueplads for en bølge af bombeattentater i den seneste måneds tid, efter at sikkerhedsstyrker i slutningen af april iværksatte en offensiv for at tvinge Taliban-militante ud af Swatdalen og nærliggende distrikter i det nordvestlige Pakistan.
