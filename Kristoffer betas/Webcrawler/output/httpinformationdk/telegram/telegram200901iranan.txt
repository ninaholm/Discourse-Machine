Iran anholder fire for kupplaner



 Det iranske præstestyre har anholdt fire iranere, der beskyldes for at være involveret i amerikanskstøttede kupplaner, meddeler de juridiske myndigheder i Teheran.
 - Et af de mål, som disse personer ville opnå i Iran, var at oprette et netværk, som skulle vælte det islamiske samfundssystem. Alle folk bag netværket er nu anholdt, sagde en talsmand for anklagemyndigheden på en pressekonference i den iranske hovedstad.
 Irans præstestyre har hyppigt beskyldt sine vestlige fjender med USA i spidsen for at prøve at underminere den islamiske republik.
 Meddelelsen om anholdelserne kommer en uge før, at den nye amerikanske præsident, Barack Obama, bliver taget i ed. Obama har åbnet for at gå i dialog med præstestyret.
