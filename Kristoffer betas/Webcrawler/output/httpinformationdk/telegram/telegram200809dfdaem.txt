DF: Vi dæmmer op for problemet



 En dansk erklæring på tro og love og skærpet kontrol med borgernes oplysninger skal være med til at sikre, at EUs regler om fri bevægelighed ikke kan "misbruges" til illegal indvandring.
 Sådan lyder det fra Dansk Folkeparti og Venstres integrationsminister, Birthe Rønn Hornbech, der mandag har indgået en aftale om udlændingepolitikken. Dansk Folkepartis gruppeformand, Kristian Thulesen Dahl, erkender, at aftalen ikke ophæver EU-reglerne og Metock-dommen.
 - Den bliver ikke ophævet. Det, vi gør, er, at vi inddæmmer problemet, siger han.
 Samtidig vil Danmark arbejde i EU for at ændre opholdsdirektivet, der ligger bag EF-Domstolens såkaldte Metock-dom, der blev afsagt i juli.
 - Retstilstanden skal føres tilbage til før dommen, siger Birthe Rønn Hornbech.

