Liberias ekspræsident afviser anklager



 Charles Taylor, Liberias krigsforbrydersigtede ekspræsident, afviste alle anklager om krigsforbrydelser, da han tirsdag indtog vidneskranken ved en særlig krigsforbrydertribunal i Haag.
 Han fortalte retten, at anklagerne mod ham er "løgne og rygter". Der er rejst i alt 11 tiltalepunkter mod Taylor for blandt andet drab, voldtægt, rekruttering af børnesoldater og sexslaveri under de forbundne krige i de to vestafrikanske stater Liberia og Sierra Leone, der sluttede i 2002.
