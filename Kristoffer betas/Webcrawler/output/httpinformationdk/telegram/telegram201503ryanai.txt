Ryanair-sag er skudt til hjørne indtil 12. maj
Sagen mellem fagbevægelsen og Ryanair har torsdag været i Arbejdsretten uden en endelig afgørelse.


 Der er torsdag ikke faldet en afgørelse i Arbejdsretten i sagen mellem Ryanair og den danske fagbevægelse.
- Sagen er blevet udsat til 12. maj med henblik på at få afleveret de sidste skrifter i sagen. Derefter vil Arbejdsretten hurtigt tage stilling til, hvordan sagen kan behandles, siger Thilde Waast, formand for Flyvebranchens Personale Union (FPU), til Ritzau.
Siden begyndelsen af 2015 har FPU og Serviceforbundet, der er en del af LO, ønsket at få en overenskomst på plads med Ryanair for medarbejderne i flyselskabets nye base i Københavns Lufthavn.
