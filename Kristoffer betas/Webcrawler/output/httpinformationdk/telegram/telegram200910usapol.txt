Nu vil USA havde Polanski udleveret



 USA har formelt bedt Schweiz om at udlevere den varetægtsfængslede Roman Polanski, der er eftersøgt af de amerikanske myndigheder for at have haft sex med en pige under den seksuelle lavalder for 32 år siden.
 Det oplyser det schweiziske justitsministerium.
 - Den amerikanske anmodning om udlevering baserer sig på en anholdelsesordre, der er udstedt af højesteretten i Californien på vegne af området Los Angeles, hedder det.
 Den verdensberømte 76-årige filminstruktør, der har delt fransk og polsk statsborgerskab, blev den 26. september anholdt i Schweiz på anmodning fra USA.
 Han var i Schweiz for at modtage en hæderspris for sin filmproduktion.
