DF angriber R i miljøsag



 De Radikale er gået til angreb på regeringens miljøindsats, efter at EU-Kommissionen har truet Danmark med en sag ved EF-Domstolen på grund af manglende miljøgodkendelser til industrianlæg.
 Men ifølge Dansk Folkepartis EU-ordfører, Morten Messerschmidt, rammer kritikken først og fremmest tilbage i hovedet på De Radikale som en boomerang.
 Messerschmidt peger på, at netop R, som er med i forligsgruppen bag miljøgodkendelserne, blokerer for et mere fleksibelt system, der vil gøre det nemmere og hurtigere at udstede godkendelserne.
 - Det er altså dumt at sidde og skælde ude på regeringen, når man selv insisterer på at have en så rigid sagsbehandling, siger Morten Messerschmidt.
 De Radikales spidskandidat til sommerens valg til Europaparlamentet, Sofie Carsten Nielsen, har betegnet sagen som endnu et eksempel på, at Danmark ikke længere er EU-duks på miljøområdet.
