Britisk specialsoldat dræbt i Afghanistan
En britisk soldat fra specialstyrkerne er blevet dræbt i Afghanistan.


 Det britiske forsvarsministerium oplyser, at en af landets soldater er blevet dræbt i Afghanistan.
Flere medier oplyser samtidig, at soldaten var medlem af landets specialstyrker fra enheden Special Boat Service.  
Soldaten blev dræbt torsdag i det sydlige Afghanistan. 
Dødstallet for Storbritanniens styrke i Afghanistan er dermed oppe på 310, siden krigen startede i 2001.
Den tidligere britiske premierminister Gordon Brown sagde tidligere på året, at 500 specialtropper var indsat i det sydlige Afghanistan, selv om deres aktioner officielt er hemmelighedsstemplede.
Deres indsats menes at være målrettet mod Taliban-ledere og narkotikaproduktionens bagmænd.  
