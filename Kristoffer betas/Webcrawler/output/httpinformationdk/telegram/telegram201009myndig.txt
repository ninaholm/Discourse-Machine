Myndigheder på pulverjagt i motionscentre
Stikprøver hos fitnesscentre og klubber skal afsløre, om der langes ulovlige lægemidler og kosttilskud over disken efter træningen.


 En række af landets mindre fitnesscentre og klubber får i de kommende uger besøg af Fødevare- og Levnedsmiddelstyrelsen.
De vil i fællesskab undersøge, om der sælges ulovlige lægemidler under disken og uautoriseret kosttilskud i baglokalerne.
- Vi ved, at foregår en del af sådanne salg på internet. Men nu vil vi også ud og se, om det også fysisk står ud i centrene, siger Mette Christiansen, levnedsmiddelkandidat i Fødevarestyrelsen.
Derudover vil myndighederne se på, om de ikke-registrerede fitnesscentre og klubber rettelig burde være registreret hos den lokale fødevareregion. Alle virksomheder, der sælger eller importerer fødevarer, skal som udgangspunkt registreres.
I alt planlægger myndighederne at lave besøge 20 til 30 mindre fitnesscentre og klubber, som netop ikke er registrerede. De store fitnesskæder, som sælger kosttilskud, er nemlig typisk registrerede.
- Når vi melder ud, at vi kommer, så skyldes det, at vi håber, at det kan få nogle af fitnesscentrene og klubberne til lige at tænke sig om en ekstra gang - og så eventuelt selv at rette ind, siger Mette Christiansen.
