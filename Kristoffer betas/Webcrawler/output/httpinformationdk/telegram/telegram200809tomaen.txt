To mænd ramt af skudt på Nørrebro



 To mænd blev her til aften ved 22-tiden ramt af skud i Rantzausgade på Nørrebro, oplyser politiet. Den ene blev ramt i ryggen og den anden i benet. Begge blev bragt til sygehuset, men er uden for livsfare.
 Vidner så to biler køre fra gerningsstedet. Det drejer sig muligvis om en hvid Ford Mondeo og en mørk Golf eller Renault. Der var ifølge vidnerne kun en person i hver bil. 
 - Vi eftersøger et antal interessante biler, som er set køre fra stedet, siger den centrale vagtleder ved Københavns Politi.  
 Skuddene faldt i nærheden af værtshuset Tjili Pop på Rantzausgade. Politiet afspærrede efterfølgende området.
 Ifølge politiet er der ikke noget der tyder på, at skudepisoden har nogen forbindelse til AK81, som er en gruppering med tilknytning til Hells Angel.
 - Der er ingen indikationer på, at det har noget at gøre med de episoder, vi har set på Nørrebro de seneste dage. Det tyder på, at der er tale om et internt opgør, siger den centrale vagtleder.

