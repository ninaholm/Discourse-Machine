Køgensere skal stadig koge vandet
Da der kan være colibakterier i Køges vand, skal 20.000 køgensere og virksomheder fortsat koge vandet, anbefaler kommunen efter samråd med embedslægen


 Køge Kommune anbefaler fortsat, at 20.000 borgere og flere fødevarevirksomheder i området skal koge vandet.
Det skyldes, at Energiforsyningens vandprøver antyder, at vandet stadig kan være forurenet med E. Colibakterier.
Anbefalingen sker i samråd med Embedslægen.  
Der er ifølge embedslægen ikke registreret nogen sygdomstilfælde i forsyningsområdet.
Køge Kommune har opsat nødtanke med drikkevand til kommunens børneinstitutioner, ældrepleje med flere. Vandet er kun beregnet til de pågældende institutioner. 
Energiforsyningen, som ejer Køge Vandværk, søger stadig kilden til den mulige forurening og tager vandprøver. 
Energiforsyningen vil på hjemmesiden - www.energiforsyningen.dk - dagligt orientere om situationen inden kl. 18. Det sker også i weekenden. 

