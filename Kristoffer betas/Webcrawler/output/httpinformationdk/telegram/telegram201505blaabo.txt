BLÅ BOG: Farverige Nigel Farage mistede glansen
Ukips leder, Nigel Farage, tabte kampen om sin valgkreds og træder tilbage som leder af partiet.


 Lederen af UK Independence Party (Ukip), Nigel Farage, meddelte fredag, at han trækker sig som leder af partiet.
Han drager konsekvensen, fordi han ikke formåede at hive en sejr i land i valgkredsen Thanet South og dermed ikke får plads i det britiske parlaments Underhus.
* Navn: Nigel Farage
* Stilling: Snart forhenværende leder af United Kingdoms Independence Party (Ukip).
* Født 3. april 1964 i Downe i Kent.
* Læste på Dulwich College. Besluttede i 1982, at universitetet ikke var ham.
* Ansat som trader og handlede med værdipapirer i finansdistriktet London City.
* Han har fortalt, at faderen også handlede med værdipapirer. Men faderen var også alkoholiker. Familien blev splittet, da Nigel Farage var fem.
* Var i 1993 med til at danne Ukip. I 1999 valgt til EU-Parlamentet.
* Leder af Ukip fra 2006-2009 og igen fra 2010.
* Har haft flere uheld. Bilulykke, flystyrt.
* Gift med tyske Kirsten Mehr, hans andet ægteskab. Har fire børn.
Kilder: Reuters, AFP
