OVERBLIK: Sådan ser det nye ministerhold ud
Henrik Sass Larsen bliver ny minister, når Helle Thorning-Schmidt fredag præsenterer nyt ministerhold.


 Statsminister Helle Thorning-Schmidt (S) vil fredag præsentere et nyt ministerhold, og der vil ifølge flere medier ske udskiftninger på en række centrale ministerposter.
Her er det fulde overblik:
* Socialdemokraternes gruppeformand, Henrik Sass Larsen, bliver erhvervs- og vækstminister i stedet for SF's formand, Annette Vilhelmsen.
* Annette Vilhelmsen bliver ny socialminister i stedet for Karen Hækkerup (S). Ifølge Ritzaus oplysninger bliver Vilhelmsens nye ministerium styrket, og Politiken skriver, at SF'eren også får titel af børneminister.
* Karen Hækkerup bliver ny fødevareminister i stedet for partifællen Mette Gjerskov (S), som ryger helt ud af ministerholdet.
* Nicolai Wammen (S) bliver ny forsvarsminister i stedet for Nick Hækkerup.
* Nick Hækkerup (S) får ansvaret for både Europaministeriet og Handels- og investeringsministeriet, der lægges sammen.
* Pia Olsen Dyhr (SF), som hidtil har været handels- og investeringsminister, bliver transportminister i stedet for Henrik Dam Kristensen (S).
* Henrik Dam Kristensen bliver ny gruppeformand i Socialdemokraterne i stedet for Henrik Sass Larsen.
* De øvrige ministre fra S og SF beholder deres respektive ministerposter, og det samme gør de radikale ministre.
