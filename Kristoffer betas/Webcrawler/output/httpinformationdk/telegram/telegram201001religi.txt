Religiøse kampe koster 14 livet i Somalia



 Kampe mellem regeringsvenlige soldater og islamiske oprørere har søndag kostet mindst 14 mennesker livet i det centrale Somalia.
 Tungt bevæbnede Ahlu Sunna Wal Jammaa-soldater (proregering) og lokale militante lancerede et angreb på byen Beledweyn, der ellers under de oprørernes kontrol. Byen ligger godt 400 kilometer nordvest for hovedstaden Mogadishu.
 Ahlu Sunna Wal Jammaa hævder, at Beledweyn nu er under regeringens kontrol efter i flere uger at have været besat af islamiske oprørere.
 - Med hjælp fra Ahlu Sunna Wal Jammaa-krigere var vores krigere i kamp med fjenden, der har kontrolleret byen (Beledweyn) i de seneste par uger, siger Yusuf Ahmed Hagar, en lokal militsleder over telefonen til det franske nyhedsbureau AFP.
 - Vi mistede fire mand og dræbte mere end 10 af deres under kampene. Vi erobrede byen og de militante oprørere flygtede, siger han.
 En leder for islamisterne benægter dog, at hans mænd er blevet fordrevet fra Beledweyn.
 - Vi kontrollerer stadig dele af byen og der er over 10 dræbte indtil nu. De fleste af dem er proregerings soldater, siger en af oprørets ledere Sheik Hidiq Mohamoud.
 Sidst i december blev sikkerhedschefen for FN's maduddelingsprogram i Beledweyn dræbt. Det formodes, at han blev dræbt af militante oprørere. Hiran-regionen er slagmark for flere islamistgrupperinger, herunder det al-Qaeda-relaterede al-Shahaab, der kontrollere store dele af det sydlige og centrale Somalia.
