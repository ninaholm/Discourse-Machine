Passagerfly styrtet ned i Canada
Adskillige mennesker har mistet livet, efter en maskine af typen Boeing 737 er styrtet ned i Arktis.


 12 personer er blevet dræbt og yderligere tre personer er blevet kvæstet efter et flystyrt i det nordlige Canada, siger politikilder ifølge nyhedsbureauet AFP.
Passagerflyet af typen Boeing 737 havde i alt 15 mennesker om bord, herunder fire besætningsmedlemmer, da det styrtede ned i det arktiske territorium Nuvanut, der ligger vest for Grønland.
Flyet var på fra hovedbyen Yellowknife i den nordvestlige del af landet til Resolute Bay, rapporterer CBS News.
Canadas premierminister, Stephen Harper, skal ifølge planen rejse til netop Resolute Bay på mandag på sin årlige tur til Arktis.
