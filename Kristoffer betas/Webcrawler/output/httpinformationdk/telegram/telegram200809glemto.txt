Glemt optagelse af McCain fundet i Sverige



 Gamle og glemte filmoptagelser, der viser den amerikanske præsidentkandidat John McCain som en stolt og stoisk krigsfange i 1973, er blevet gravet frem fra et filmarkiv i Sverige.
 En tidligere journalist ved den svenske tv-station SVT, den 71-årige Erik Eriksson, siger til nyhedsbureauet AP, at han fandt optagelsen, da han var ved at samle materiale til en bog om sine erfaringer som krigskorrespondent i Vietnam.
 Optagelsen blev filmet af en nordvietnamesisk fotograf, som Erikson havde hyret til at filme løsladelsen af en række amerikanske krigsfanger.
 AP Television News har erhvervet sig de globale distributionsrettigheder til  SVT-filmoptagelsen, der er fra 14. marts 1973.
