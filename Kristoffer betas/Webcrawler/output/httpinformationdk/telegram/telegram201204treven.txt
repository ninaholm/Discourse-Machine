Tre venner vinder Mega Million-lotteri
Vinderne af en milliongevinst i USA'S største lotteri vil ikke ende som en overskrift i avisen.


 Tre venner fra Maryland har gjort det alle drømmer om: De har vundet jackpot og millioner af dollar i USA'S Mega Million-lotteri.
De tre venner, der kalder sig "Three Amigos" havde en af de tre vinderkuponer til puljen med den rigtige talkombination, og det giver en præmie på 158 millioner dollar eller cirka 896 millioner kroner.
Når skatten er betalt, får de omkring 198 millioner kroner hver, oplyser Maryland-lotteri.
Vinderne, der alle arbejder i det offentlige skolesystem, er en kvinde i 20'erne, en mand i 40'erne og en kvinde omkring de 50.
Vennerne var fælles om en lotterikupon, der blev udtrukket i Mega-lotteriet den 30. marts. Puljen er vokset til enorme dimensioner og er nu på 656 millioner dollar eller cirka 3,7 milliarder kroner og er den største i USA'S historie.
Kansas' lotterichef, Dennis Wilson, fortæller, at hans stats vindere mødte op på hans kontor i Topeka kort før middag fredag med en advokat og en finansiel rådgiver for at hente præmien. Derudover bad de om ikke at blive "overskrifter".
De to andre vinderkuponer er solgt i staterne Kansas og Illinois.
For at vinde den store gevinst skal spilleren først og fremmest have fem rigtige. De fem bolde trækkes fra en bowle med 56 bolde. Derefter trækkes et supertal blandt 46 andre kugler. Hvis det også matcher, udløses den helt store gevinst.
Sandsynligheden for at få netop den kombination er én til 176 millioner. Sandsynligheden for at blive ramt af et lyn er til sammenligning langt større end chancen for at hive førstepræmien hjem.
