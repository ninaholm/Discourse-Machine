El og varme bliver dyrere



 Strøm og varme bliver for fremtiden dyrere. Regeringen øger energiafgifterne med 15 procent for at finansiere skattelettelser på arbejde og give danskerne et incitament til spare på energien. Det er en del af den skattereform, regeringen præsenterede i formiddag.
 Som kompensation for de øgede afgifter bliver personfradraget forhøjet med 1000 kroner, og derudover får hver voksen dansker en grøn check på 700 kroner.
 Der kommer en særskilt afgift på aircondition og grønne kørselsafgifter på lastbiler. Spildevandsafgiften forhøjes med 50 procent.
 Regeringen forventer, at de grønne tiltag i skattereformen vil reducere CO2-udslippet med 0,6 millioner ton.
