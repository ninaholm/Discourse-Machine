Boligkrise godt for psykisk syge



 På grund af de faldende priser på byggegrunde, kan Københavns Kommune for første gang i flere år købe byggegrunde til boliger for psykisk syge, oplyser kommunen. Københavns Kommunes Socialforvaltning har nu planer om at  opføre 150 boliger på byggegrunde, som for bare et par måneder siden ville have været for dyre.
 - Det er både sjældent og glædeligt, at en krise falder ud til de svagestes fordel, siger socialborgmester Mikkel Warming (E).
 Borgerrepræsentationen har både vedtaget og afsat penge de nye bocenter-boliger, men prisen for byggegrundene har været for høj, så boligerne er endnu ikke opført. Det offentlige må nemlig ifølge loven højst betale 24.000 kr. pr. kvadratmeter færdigt byggeri, og sådan som grundpriserne har været i København de seneste par år, har det ikke kunnet lade sig gøre at bygge under den maksimale byggepris. Det ser ud til at ændre sig nu.
 - Nu oplever vi, at private grundejere tilbyder grunde, som de har svært ved at sælge, og vi kan nu få dem til en pris, vi kan betale, siger Mikkel Warming. Han regner med, at de første aftaler om byggegrunde kan ligge klar i begyndelsen af næste i år.
