Bulgariens Passy vil lede Nato



 Den tidligere bulgarske udenrigsminister Solomon Passy meldte sig fredag i kampen om at blive den næste generalsekretær i Nato.
 - Ja, jeg ønsker jobbet som Natos' næste generalsekretær, sagde Passy ved et møde i Tallinn om relationerne mellem EU og Rusland.
 - Jeg er ikke tilfreds med de nuværende relationer mellem EU og Nato, sagde Passy, som er den første tidligere minister, der åbent erklærer sin interesse for stillingen. 
 Andre formodede kandidater som statsminister Anders Fogh-Rasmussen (V), Polens udenrigsminister Radoslaw Sikorski og Canadas forsvarsminister Peter Mackay har ikke offentligt kommenteret, om de er kandidater til stillingen. 
 - Vi har klart brug for en stærkere atlantisk-europæisk union sagde Passy.
   Passy var udenrigsminister i årene 2001-2005. En endelig afgørelse om, hvem der skal afløse den nuværende generalsekretær i alliancen, Jaap de Hoop Scheffer, ventes ved et Nato-topmøde i maj.

