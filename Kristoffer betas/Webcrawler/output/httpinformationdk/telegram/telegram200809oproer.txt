Oprørere angriber olieledninger i Nigeria



 Oprørere optrappede tirsdag deres angreb på olieinstallationer i det sydlige Nigerias olierige Niger-delta, som blev rystet af de værste kampe i to år, rapporterer både oprørs- og sikkerhedskilder.
 Bevægelsen for Niger-deltaets Befrielse, Mend, har udråbt en "oliekrig" mod vestlige oliefirmaer i det afrikanske land. Gruppen hævdede tirsdag at have sprængt en olierørledning fra Royal Dutch Schell i luften i delstaten Rivers samt angrebet en Chevron-olieboring.
 Shell har foreløbig ikke kommenteret angrebet, og en talsmand for militæret afviste påstanden om den ødelagte ledning. 
 Oliemarkedernes fokus er for øjeblikket rettet mod følgerne af den globale finanskrise og har derfor stort set ignoreret de seneste dages tilspidsede situation i Nigeria, som er verdens ottende største olieeksportør.
