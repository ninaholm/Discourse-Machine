USA forhandler fred med Taliban om en uge
USA deltager i fredsforhandlinger med Taliban i næste uge, hvor også Afghanistan skal forhandle med gruppen.


 USA er klar til at indlede fredsforhandlinger med afghansk Taliban i næste uge, meddeler højtstående amerikanske regeringskilder ifølge nyhedsbureauet Reuters.
Tidligere tirsdag kom det frem, at Afghanistans regering vil mødes med Taliban, regeringens fjende, til forhandlinger i Doha i Qatar.
USA vil deltage i disse forhandlinger.
Den afghanske præsident Hamid Karzai nedsatte i 2010 et særligt fredsråd, der skulle sætte fokus på fredsforhandlinger med den afghanske oprørsgruppe.
