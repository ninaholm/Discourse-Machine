Irsk ja til bankgaranti



 Efter en maratondebat har parlamentet i Irlands hovedstad, Dublin, vedtaget en kontroversiel hastelov, der sikrer bankkunders opsparing i seks store irske banker i de næste to år.
 Garantien dækker omkring 400 milliarder euro - næsten 3000 milliarder kroner.
 Loven, der har rejst spørgsmål i udlandet om konkurrenceforvridning og statsstøtte, dækker blandt andet ikke National Irish Bank, der er Danske Banks datterselskab.
 Loven har allerede ført til, at der er flyttet penge fra britiske banker til irske, skriver Reuters.
