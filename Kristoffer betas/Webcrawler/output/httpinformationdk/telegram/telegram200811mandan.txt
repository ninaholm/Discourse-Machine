Mand angrebet af bjørn i Sverige



 En bjørn overfaldt i dag ved middagstid en 39-årig mand fem kilometer fra Vallsta nær Bollnäs i Midtsverige.
 Manden er på hospitalet, og hans tilstand er ukendt. Han er blevet bidt og revet, men han er ifølge lægerne uden for livsfare.
 Det menes, at manden er jæger, da han havde et jagtgevær med sig.
 Politiet siger, at manden muligvis har såret bjørnen med et skud.
 Jægere i området indledte efter overfaldet en jagt på bjørnen for at aflive den.
 Der menes at være omkring 2900 bjørne i Sverige, og antallet vokser. Men det er sjældent, at bjørnene overfalder mennesker.
 Siden 1977 er der registreret 26 angreb på mennesker, to mennesker er dræbt af bjørne. Ofte er overfaldene sket i forbindelse med jagt.
