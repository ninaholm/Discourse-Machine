Demonstranter bryder ind i græsk kontorhus



 Græske demonstranter har forsøgt at sætte ild på en kontorbygning på Syntagmapladsen i det centrale Athen. Ved hjælp af stiger er uromagerne brudt ind på første sal i kontorhuset, oplyser øjenvidner.
Omkring 30 demonstranter trængte ind i bygningen, der huser en gren af Grækenlands næst største långiver Eurobank "EFGr. AT" i stueetagen.
Demonstranterne blev drevet ud af urobetjente, som fik stoppet dem i deres forsøg på at sætte ild på kontorerne.
Bygningen ligger på pladsen, hvor også parlamentet befinder sig. Her har politiet i timevis været i voldsomme sammenstød med hundredvis af maskerede, stenkastende demonstranter.
