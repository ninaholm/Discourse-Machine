FAKTA: Derfor er der uroligheder i Ukraine
Ukrainsk politi har de seneste dage slået ned på demonstrationer i Kijev. Læs her, hvad striden drejer sig om.


 * Ukraines præsident har ført sit eget spil om en handels- og associeringsaftale med EU.
* Den længe planlagte aftale skulle have været underskrevet ved et topmøde i Vilnius i slutningen af november, men præsident Viktor Janukovitj udsatte en underskrivelse af aftalen.
* Årsagen til den politiske kovending er blevet heftigt diskuteret - ikke mindst i Kijev, hvor demonstrationerne mod Janukovitj og landets regering har taget til i omfang.
* De ukrainske ledere sagde, at økonomisk krise og politisk usikkerhed havde fået dem til at udskyde handelspagten, og de har meget klart beskrevet et brutalt økonomisk pres fra Moskva.
* Nogle mente imidlertid, at det ikke kun var russisk pres, der havde ført til den nye kurs, da der også er stærke grupper i Ukraine, som er tøvende over for politisk modernisering og omfattende reformer.
* Moskva har bebudet en ny eurasisk økonomisk union næste år mellem foreløbig Rusland, Hviderusland og Kasakhstan - med tilslutning fra Kirgistan og Armenien.
