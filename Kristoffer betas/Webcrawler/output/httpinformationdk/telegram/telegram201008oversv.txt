Oversvømmelser dræber over 100 i Kashmir
Oversvømmelser i Indiens Ladakh-region, hvor mange udenlandske turister kommer for at dyrke bjergbestigning, koster 113 mennesker livet.


 Over 100 mennesker er omkommet, og hundredvis er blevet kvæstet, efter at regnvejr udløser kraftige oversvømmer i Kashmir. Det er i et hjørne af Indien, der er populært blandt mange udenlandske turister.
Leh, der den største by i Indiens Ladakh-region i Himalaya, blev ramt af en flodbølge af vand, og myndighederne beskriver ødelæggelserne som "uden fortilfælde".
Lokale tv-optagelser viste ødelæggelser som fra et jordskælv med sammenstyrtede bygninger og indbyggere, som graver i mudder for at hjælpe overlevende.
 - Vi har fundet 113 lig indtil nu, men snesevis savnes stadig, siger en lededen politimand til franske nyhedsbureau AFP.
Ladakh er en bjergrig og buddhistisk domineret region i den sydøstlige del af det ellers muslimsk dominerede Kashmir. Mange udenlandske bjergbestigere og bjergvandrere besøger hvert år området.
