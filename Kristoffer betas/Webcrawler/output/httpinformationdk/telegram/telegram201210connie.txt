Connie Hedegaard: Et ridderslag til Europa
Dansk EU-kommissær kalder det karakteristisk, at verden skal minde europæerne om, hvad EU kan.


Nobels fredspris er et ridderslag til EU i en krisetid, mener den danske EU-kommissær Connie Hedegaard.- Det er jo skønt. Og på en eller anden måde er der jo noget karakteristisk ved, at det er resten af verden, der skal minde Europa om, hvad det Europa har været rigtig rigtig god til i mange år.- Med de aktuelle problemer glemmer europæerne sommetider den store vision, den store, fredsskabende mission - og det er det, der i den grad får et ridderslag her, siger Hedegaard til Ritzau og bemærker, at det netop nu er ekstra velkomment.- Ude i verden ved man godt, at et fælles Europa gør en forskel. Europa er meget andet end aktuelle økonomiske problemer. Den store vision trækkes frem, siger kommissæren med henvisning til, at det er lykkedes at integrere Østeuropa og skabe fred på Balkan.- Vi er et helt, helt andet sted, end hvor Europa var for årtier tilbage.- Europæerne har brug for indimellem at blive mindet om, at det jo er den store vision, man grundlæggende er samlet om. Der er en tendens til, at vi graver os ned i de daglige problemer - og så ser vi slet ikke denne store vision og mission, siger Connie Hedegaard.ritzau/
