FN stemmer om at afslutte aktion i Libyen
Det franske udenrigsministerium siger, at FN's Sikkerhedsråd skal stemme om at afslutte Nato's mandat i Libyen.


 FN's Sikkerhedsråd skal senere torsdag stemme om at afslutte Nato's mandat for militære operationer i Libyen.
Det oplyser der franske udenrigsministerium.
- Sikkerhedsrådet skal i dag vedtage en resolution, der fra og med den 31. oktober afslutter bemyndigelsen i resolution 1973, som tillader brugen af magt til at beskytte civile og sikrer respekt for no-fly-zonen.
Det siger Bernard Valero, der er talsmand for det franske udenrigsministerium.
