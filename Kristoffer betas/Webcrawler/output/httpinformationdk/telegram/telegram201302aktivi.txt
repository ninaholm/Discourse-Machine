Aktivister anklager japansk hvalfangerbåd for påsejling
Sammenstød mellem aktivister og hvalfangere på åbent hav. Værste konfrontation i tre år.


 Miljøaktivister fra gruppen Sea Shepherd siger onsdag, at en japansk hvalfangerbåd bevidst har påsejlet to af gruppens skibe i Det Sydlige Ishav, som ligger nede ved Antarktis. Det er angiveligt den værste konfrontation i tre år.
Ifølge Sea Shepherd sejlede den japanske båd Nisshin Maru med vilje ind i de to både Steve Irwin og Bob Barker, hvor besætningen består af aktivister.
- Det er ekstremt farligt og et direkte brud på international lov, siger gruppens kampagneleder Bob Brown.
Han er tidligere leder af Australiens Grønne Parti, og han opfordrer den australske regering til at gå ind i sagen.
- Canberra må sige til Tokyo, at de skal holde sig væk. Derudover må Australien udsende marinefartøjer, der kan opretholde international lov, siger Bob Brown.
Det er ingen umiddelbar kommentar fra japansk side, men en embedsmand fra den japanske regering oplyser, at den er ved at undersøge beskydningerne.
