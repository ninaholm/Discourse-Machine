DF vil have minimumstraffe



 Dansk Folkeparti (DF) advarer justitsminister Lars Barfoeds (K) mod at afvise minimumstraf ved for eksempel for grov vold eller voldtægt. Partiet kræver minimumstraffe, fordi domstolene ifølge DF ikke følger Folketingets skærpede strafferammer.
Det siger partiets præsidiemedlem Søren Espersen.
- Domstolene skal have vide rammer, men det er polikerne, der bestemmer, hvor niveauet er acceptabelt og rimelig. Det er ikke domstolenes opgave. Vi skal holde fast i, at der er intet over og intet ved siden af Folketinget, siger han.
Lars Barfoed siger, at han har "stor forståelse for", at nogle efterspørger minimumstraffe.
- Men vi skal passe meget på, at vi ikke hegner domstolene inde, for det er jo dommerne, der skal dømme.
DF kræver også straffeloven ændret, så blasfemi- og racismepagrafferne fjernes eller bliver fjernet inden næste folketingsvalg, understreger Søren Espesen.
Han advarer Lars Barfoed om, at det kan blive et krav for at støtte regeringens finanslov for 2011. Han påpeger, at partiet før forgæves har stillet beslutningsforslag om at fjerne paragrafferne.
- Det er meget væsentligt for os, at vi stiller det som et krav til regeringen. Det skal være løst, eller et initiativ skal være sat i gang inden næste folketingsvalg, siger han.
Søren Espersen mener modsat ministeren, at det er et "enestående godt signal" at sløjfe blasfemi- og racismeparagrafferne.
- Når en stakkels politimand (drabschef Ove Dahl, red.) anmeldes og skal sige undskyld til en politiker, så er vi langt ude. Det er også nødvendigt, efter diskussionen om Tøger Seidenfadens (Politikens chefredaktør, red.) sidste eskapader. Vi kan ikke længere lave religionskritik i dette land, siger Søren Espersen med henvisning til Politikens undskyldning for at genoptrykke Muhammedtegningerne. 
