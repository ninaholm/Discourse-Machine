Falklandstrid spidser yderligere til



 Den argentinske udenrigsminister, Jorge Taiana, beder nu FN's generalsekretær, Ban Ki-moon, om at gribe ind i en igangværende strid mellem Argentina og Storbritannien. Striden handler om den øgruppe, som argentinerne kalder Las Malvinas og briterne kalder Falklandsøerne.
- Vi har bedt generalsekretæren om at bede Storbritannien om at afstå fra yderligere ensidige skridt, sagde Taiana til journalister i FN-s hovedkvarter i New York efter sit møde med Ban.
Argentina er rasende over, at Storbritannien i denne uge har indledt olieboringer i nærheden of den omstridte øgruppe.
 Argentina har gjort krav på øerne siden briterne erobrede dem i 1833. I 1982 invaderede argentinsk militær øerne, men blev besejret af briterne under den to måneder lange Falklandskrig.
