FN-chef opfordrer Israel til byggestop
Israel sidder fortsat indtrængende internationale opfordringer til stop for bosættelser overhørig.


 FN's generalsekretær, Ban Ki-moon, opfordrer indtrængende Israel til at fastfryse landets bosættelser. Ban mener, at Israel er nødt til at opgive de fortsatte byggeaktiviteter på besatte områder.
- Jeg bliver ved med at opfordre Israel til at hæve de urimelige vilkår i Gaza og til at fastfryse bosætningsaktiviteterne i de øvrige besatte palæstinensiske områder, heriblandt Østjerusalem, siger Ban Ki-moon på et pressemøde i Abu Dhabi mandag.
Bans opfordring kommer dagen efter, at israelske medier skriver, at Israel godkender, at kommunalrådet i Jerusalem godkender 1400 nye bosætterhjem i Østjerusalem på trods af pres for at indstille byggeaktiviteterne, der er skyld i de afbrudte fredsforhandlinger.
Israel har sat sig på Østjerusalem og hævder, at det er en del af dets hovedstad, mens palæstinenserne vil have Jerusalem som hovedstad i deres fremtidige stat.
De USA-mæglede fredsforhandlinger mellem Israel og palæstinenserne er fastlåst på grund af striden om de jødiske bosættelser på den besatte Vestbred og Østjerusalem.
Palæstinenserne udvandrede fra de direkte fredsforhandlinger tre uger efter, at de blev indledt i september, da Israel hindrede en forlængelse af en 10 måneder delvis fastfrysning af bosættelsesaktiviteter på Vestbredden.  
