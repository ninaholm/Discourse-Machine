Sådan bliver solcellestøtten i fremtiden:
Regeringen fremsætter i dag lovforslag om den fremtidige ordning for solceller. Se hvad aftalen betyder her.


 Her følger udvalgte dele af aftalen om støtten til solcelleanlæg.
* Nettomålerordning betyder, at elmåleren kører baglæns, når solcellerne producerer mere strøm, end husstanden bruger. Måleren tikker så kun frem fremad, når der bruges mere strøm, end solcelleanlægget skaber.
* Men nettomålerordningen ændres nu fra den nuværende årsafregning til timeafregning, som gør det mindre fleksibelt at have solcelleanlæg. Ejerne tilskyndes nemlig til at bruge mest strøm i de timer, hvor solcellerne arbejder.
* Den overskydende strøm, som ejerne af solcelleanlæg ikke får brugt, kan de fremover sælge til elselskaberne for 130 øre/kWh.
* Den forhøjede pris nedtrappes dog, indtil den efter fem år er faldet fra 130 øre/kWh tilbage til den nuværende pris på 60 øre/kWh.
* Skal ejerne af solcelleanlæg bruge strøm om aftenen, må de fremover købe den til den normale afregningspris på ca. 220 øre/kWh. I ordningen frem til 20. november 2012 var det gratis for solcelleejerne at trække overskydende strøm tilbage om aftenen.
* Alle, der allerede har investeret i solcelleanlæg, vil dog kunne fortsætte 20 år med de nuværende støtteregler. Det vil sige, at de fortsætter på den årsbaserede nettomålerordning.
* Den nye solcelleordning ligestiller større og mindre anlæg samt forskellige ejerformer.
* Samtidig fjernes loftet på 6 kW for solcelleanlæg, hvilket muliggør større
anlæg. Det giver nye muligheder for virksomheder, herunder gartnerier, landbrug m.v.
* Virksomheder kan nettoafregne på timebasis på samme vilkår som private hjem
for den del af produktionen, hvor der produceres samtidig med, at strømmen forbruges.
* De nye regler vil gælde for solcelleanlæg, der bliver bygget i det nye år.
* Samlet betyder den nye ordning, at et solcelleanlæg på 5 kW er tjent hjem på
cirka 10 år, mens anlægget har en forventet levetid på 20-30 år. Investeringen er således fortsat meget attraktiv.
* Pengene til den ny solcelleaftale er blandt andet hentet fra en planlagt udbygning af havvindmøller. Der igangsættes også andre tiltag, der fra 2013-2020 skal medføre en samlet besparelse på cirka 2,45 milliarder kroner.
