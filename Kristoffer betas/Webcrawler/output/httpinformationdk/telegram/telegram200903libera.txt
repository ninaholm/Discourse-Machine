Liberal Alliance i kampagne mod reform



  I weekenden skød LO med skarpt i aviserne mod skattereformen, og onsdag følger Liberal Alliance. Partiet kritiserer skattereformen i en kampagne med helsidesannoncer i Berlingske Tidende, Jyllands-Posten, Børsen samt gratisaviserne MetroXpress og 24timer.
 Her angriber partileder Anders Samuelsen blandt andet regeringens tre ledere, Lars Løkke Rasmussen, Lene Espersen og Anders Fogh Rasmussen, med disse ord: - Hvordan kan I som repræsentanter for det borgerlige, liberale Danmark sige "ja" til en aftale, der i hele to valgperioder stavnsbinder jer til Dansk Folkeparti og gør det umuligt at lave yderligere skattelettelser?
 Avisannoncerne følges op på internettet. Annoncekampagnen betales af partikassen, oplyser Liberal Alliance .
