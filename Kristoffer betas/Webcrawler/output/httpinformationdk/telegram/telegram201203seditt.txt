Se om dit tog er ramt af sporarbejde
Påsken byder på aflyste tog, ændrede afgange og busser i stedet for tog flere steder i landet. Se her hvor.


 Fra den 31. marts til den 9. april er der følgende ændringer af togene:
* Der kører ingen InterCity- eller regionaltog mellem Østerport og Københavns Hovedbanegård. Til gengæld kører S-togene i fuldt omfang og med flere vogne end normalt.
* Københavns Hovedbanegård-Helsingør: DSB kører med færre regionaltog end normalt, og togene er i perioder erstattet af busser.
* Københavns Hovedbanegård-Ringsted: DSB kører med færre regionaltog end normalt.
* Københavns Hovedbanegård-Kalundborg: DSB kører med ét tog i timen, og der kører færre tog i myldretiderne.
Togene standser ved samtlige stationer undervejs og ekstraordinært i Hedehusene. Fra Københavns Hovedbanegård kører togene tre minutter tidligere end normalt.
* Københavns Hovedbanegård-Nykøbing F: Her kører der som normalt to tog i timen. Til gengæld kører der færre tog i myldretiderne.
Stoptogene standser ekstraordinært i Borup og Viby Sjælland. Fra Københavns Hovedbanegård kører stoptogene seks minutter tidligere end normalt.
Fra den 5. april til den 8. april er der følgende ændringer af togene (vær opmærksom på yderligere ændringer mellem Aalborg og Lindholm som følge af den ødelagte Limfjordsbro):
 * InterCityLyn kører som normalt, men kører kun mellem Kastrup/København H og Hobro. Skal du videre henvises til InterCity.
* Mellem Aalborg og Frederikshavn kører der regionaltog til lyntogenes tider.
 * InterCity og regionaltog kører efter ændrede tider fra Skørping til Aalborg/Lindholm. I modsat retning kører DSB som normalt.
* Lørdag den 7. april kører DSB ikke med Aalborg Nærbane mellem Skørping og Lindholm. I stedet kan man køre med InterCity.
Fra den 30. marts til den 13. april er der følgende ændringer af togene:
* Arrivas sene aftentog mellem Herning og Silkeborg bliver erstattet af bus i perioden.
Læs mere på: http://www.dsb.dk/kundeservice/trafikinformation/aendringer-i-trafikken/ og på http://www.mitarriva.dk/om-arriva-tog/nyheder/nyhedsarkiv/390-sporarbejde-herning-Silkeborg-30-marts-13-april-2012

