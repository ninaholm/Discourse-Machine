Asylcenter til uledsagede børn er brændt ned i Sverige
I Sverige er flere asylcentre blevet brændt til jorden i den seneste tid. Søndag skete det igen.


 Endnu et asylcenter er blevet brændt ned vest for den svenske hovedstad Stockholm natten til mandag.
Villaen, der skulle huse uledsagede flygtningebørn, skulle modtage de første beboere mandag, skriver avisen Södertälje.
Alarmen gik klokken 23.55.
Politiet arbejder ud fra en teori om, at branden skulle være påsat. Ingen personer befandt sig i bygningen, da den brændte ned.
- Vi ankom straks klokken 12 og var færdige klokken 02.20, siger Roger Magnusson, operativ chef i räddningstjänsten.
Tre brandstationer samarbejdede om at få slukket branden, og omkring 20 brandfolk var mødt op.
- Rent fagligt gik indsatsen godt. Huset står stadig, men det er røg-, brand- og vandskadet. Totalskadet, som man siger på fagsprog. De kommer ikke til at kunne flytte ind i dag, siger Roger Magnusson.
I løbet af mandagen vil der være tekniske undersøgelser på stedet.

