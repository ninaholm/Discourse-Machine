Russisk nationalist får livstid for drab
Dobbeltdrabet på en menneskerettighedsadvokat og en journalist i Rusland i 2009 udløser livstidsdom.


 En domstol i Moskva har idømt en russisk ultranationalist fængsel på livstid, efter at han er blevet fundet skyldig i drabet på en menneskerettighedsadvokat og en journalist i 2009.
Hans medgerningsmand fik 18 års fængsel, siger en talskvinde for domstolen.
I sidste måned kendte et nævningeting ultranationalisten Nikita Tikhonov skyldig i dobbeltdrabet. Den medtiltalte Jevgenija Khasis blev fundet skyldig i at have medvirket til drabene.
Den 34-årige menneskerettighedsadvokat Stanislav Markelov og den 25-årige journalist Anastasia Baburov, der arbejdede for avisen Novaja Gaseta, blev skudt ned ved højlys dag på vej til metroen i Moskva efter at have deltaget i et pressemøde den 19. januar 2009.
Tikhonov og Khasis blev anholdt i oktober 2009.
