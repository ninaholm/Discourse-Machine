USA: Hamas kan ramme lufthavn med raketter
Ifølge amerikanerne er Hamas i stand til at ramme Ben Gurion lufthavnen i Tel Aviv.


 Hamas har raketter, som er i stand til at nå Ben Gurion lufthavnen i Tel Aviv. Raketternes præcision er dog begrænset. Sådan lyder vurderingen fra det amerikanske udenrigsministerium.
Tirsdag morgen slog en raket fra Gazastriben ned omkring halvanden kilometer fra lufthavnen, og det har fået adskillige amerikanske og europæiske flyselskaber til foreløbigt at aflyse deres afgange til Tel Aviv.
- Under de nuværende kampe er Hamas' raketter landet nord for lufthavnen, men raketternes præcision forbliver dog begrænset, siger talskvinde i det amerikanske udenrigsministerium Marie Haft.
De amerikanske luftfartsmyndigheder FAA har i to døgn forbudt amerikanske at fly til Ben Gurion lufthavnen.
