Færre indvandrere end danskere ejer bolig
Hver anden 30-årige dansker bor i egen bolig mod hver tredje 30-årige med indvandrerbaggrund fra et ikke-vestligt land, viser tal fra Danmarks Statistik


 Langt flere danskere end indvandrere ejer deres hus eller lejlighed. Mens hver anden 30-årig person af dansk oprindelse bor i ejerbolig, gælder det kun hver tredje 30-årige indvandrer fra et ikke-vestligt land.
Det viser tal fra Danmarks Statistik. 
Flere efterkommere af indvandrere køber med alderen eget hus eller lejlighed. Det gælder 40 procent af 576 35-årige efterkommere fra ikke-vestlige lande.
Til gengæld bor færre indvandrere i egen bolig end deres børn og børnebørn. Af indvandrere fra ikke-vestlige-lande bor 21-29 procent af en årgang i ejerbolig. Det gælder flest ældre - hvor 29 procent af de 50-årige har eget hus eller lejlighed.
De fleste personer i Danmark mellem 25 år og 60 år bor i ejerbolig, nemlig 61 procent. Det gælder 64 procent af personer med dansk oprindelse mod 42 procent af indvandrere fra vestlige lande og 26 procent af indvandrere fra ikke-vestlige lande.
