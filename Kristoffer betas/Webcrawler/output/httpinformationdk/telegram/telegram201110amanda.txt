Amanda Knox frifundet for sexmord
Amerikanske Amanda Knox kan rejse fri hjem til USA efter en overraskende frifindelse.


 En italiensk appeldomstol frikendt sent mandag den amerikanske studerende Amanda Knox for drab og seksuelt overfald.
Det skete efter, at hun brød sammen i retten og bad om nåde i den dramatiske afslutning på en fire år lang juridiske kamp.
 Amanda Knox er nu blevet løsladt fra Capanne-fængslet i den italienske by Perugia, hvor hun har været fængslet i fire år.
 Umiddelbart efter domsafsigelsen råbte den ophidsede menneskemængde, der var forsamlet foran retsbygningen: "Skam, skam" og "morder".
 Dommen omstøder den tidligere dom mod den 24-årige kvinde for det uhyggelige drab 1. november 2007 på hendes britiske værelseskammerat Meredith Kercher i den midtitalienske universitetsby Perugia, hvor begge de to kvinder studerede.
Den opsigtvækkende frifindelse kom efter en dramatisk afslutning på appelsagen, hvor Amanda Knox få timer før domsafsigelsen grædende forsikrede om sin uskyld.
- Jeg dræbte ikke, jeg voldtog ikke, jeg stjal ikke. Jeg var der ikke. Jeg betaler med mit liv for en forbrydelse, jeg ikke har begået. Jeg vil hjem, jeg vil have mit liv tilbage, tryglede Knox.
 Ifølge den italienske politiker Rocco Girlanda, der er blevet venner med Knox under retssagen og har udgivet en interviewbog med hende, vil Knox tage et fly hjem til USA tirsdag.
 Knox' søster, Deanna Knox, takkede efter dommen dem, der har støttet familien under retssagen, og retten for afgørelsen.
 - Vi er taknemmelige for den støtte, som vi har modtaget over hele verden, og vi er taknemmelige for, at retten havde modet til at søge efter sandheden.
 Amanda Knox' daværende kæreste, Raffaele Sollecito, der ankede med Knox, blev også frikendt for anklagerne.
Det betyder, at kun en person er blevet dømt - den lokale Rudy Guede, der ligesom de to andre har nægtet drabet.
 Knox blev idømt 26 års fængsel og Sollecito 25 år i den oprindelige retssag. Guede afsoner en straf på 16-års fængsel efter at have udtømt sine ankemuligheder.
 Den 21-årige Kercher blev fundet halvnøgen i en blodpøl på gulvet i sit soveværelse i det hus, hun delte med Knox.
Hendes krop var dækket med knivstik og blå mærker. Endvidere har kriminalteknikere fundet spor af et seksuelt overgreb.
 Ifølge anklagernes rekonstruktion af forbrydelsen under appelsagen, der blev indledt i november 2010, blev Kercher udsat for seksuelle overgreb af Guede. Derefter blev hun holdt fast af Guede og Sollecito, mens Knox svingede kniven.
 Anklagerne krævede fængsel på livstid til Amanda Knox på grund af det manglende motiv for drabet.
 Frifindelsen af Knox bliver hyldet af Maria Cantwell, demokratisk senator i Seattle, som er den 24-åriges hjemby.
 - Jeg er glad for, at appeldomstolen gav Amanda den fair høring, som hun fortjener. Alle lande må leve op til deres internationale forpligtelser i forhold til at gennemføre en fair retssag med dommere, der er uafhængige af de anklagede, siger hun.
