Fogh og Nato roser valg af Obama



 Tildelingen af Nobels fredspris til USA's præsident, Barack Obama, er velfortjent. Sådan lyder vurderingen i Nato, hvor alliancens generalsekretær, Anders Fogh Rasmussen, sender "en varm lykønskning" til præsidenten.
 - Som Nobelkomitéen sagde, så har præsident Obama gjort ekstraordinære anstrengelser for at styrke international diplomati og samarbejde mellem folk. Han har også demonstreret sin stærke vilje til at hjælpe med at skabe fred og forsvare grundlæggende menneskerettigheder, også gennem Nato-alliancen, siger Fogh i en pressemeddelelse.
 Præsident Obama har siden sin tiltrædelse stået i spidsen for en optrappet Natoindsats i Afghanistan, og det nævnes af kritikere som en grund til, at han ikke er den rette modtager af fredsprisen. Men i Nato er man ikke i tvivl.
 - Denne ære er velfortjent, konkluderer Fogh.

