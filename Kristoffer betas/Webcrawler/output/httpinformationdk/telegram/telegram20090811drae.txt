11 dræbt af bombe i sydrussisk by
Mindst 11 dræbt og 20 såret af bilbombe i det sydlige Rusland.


 En bilbombe eksploderede mandag ved et politihovedkvarter i den sydlige russiske by Nasran og dræbte mindst 11 mennesker, mens omkring 20 blev såret, oplyser nyhedsbureauet RIA Novosti.
 Eksplosionen skete i en gård bag politistationen, hvor politifolkene befandt sig.
 Nasran er den vigtigste by i den urolige russiske republik Ingusjetien, hvor islamistiske grupper har stået bag en række angreb mod politifolk.
 De fleste af ofre for bomben mandag er betjente.
