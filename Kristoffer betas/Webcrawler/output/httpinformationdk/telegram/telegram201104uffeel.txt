Uffe Ellemann bakker Søren Pind op
Ellemann enig med Pind. Iraks udvikling fra diktatur mod demokrati har haft betydning for det arabiske forår.


 

Pind, at de nuværende revolutioner i Mellemøsten, det såkaldte arabiske forår, næppe var sket, hvis ikke USA og en international koalition havde invaderet Irak og væltet Saddam Hussein i 2003.
- Jeg mener, at Søren Pind har fuldstændig ret i sine betragtninger, siger Uffe Ellemann Jensen til avisen.
Pind understreger, at der er flere grunde til de unges opstand i blandt andet Tunesien, Egypten og Libyen.
Men at de unge kan se, at Irak udvikler sig fra et diktatur mod et demokrati efter Vestens intervention, er en ikke-uvæsentlig faktor.
 Samme vurdering giver den tidligere udenrigsminister.
 - Pind siger udtrykkeligt, at der er mange ting, som spiller ind, og at det ikke hovedårsagen. Det har han ret i. Det har uden tvivl inspireret, at man har haft frie valg i Irak, siger han.
 En række eksperter i sikkerhedspolitik tager derimod afstand fra, at der skulle være en sammenhæng mellem det arabiske forår og Irak-krigen.
 - Der er intet, som tyder på en forbindelse mellem Irak-krigen og det arabiske forår. Demokratiet er jo ikke lykkes i Irak, siger Lars Erslev Andersen, seniorforsker på Dansk Institut for Internationale Studier, til Jyllands-Posten.
 Også Ole Wæver, professor på Københavns Universitet, mener, at Søren Pinds kobling er forkert.
Men trods eksperternes dom bakker Uffe Ellemann Jensen op om Pinds udlægning.
 - Uanset om man bryder sig om krigen eller ej, så har Pind en pointe, som man ikke kan komme uden om, siger han til avisen.
Tidligere udenrigsministre Mogens Lykketoft (S) og Niels Helveg Petersen (R) mener derimod, at det er meningsløst at drage parallel mellem arabisk revolution og Irak.
