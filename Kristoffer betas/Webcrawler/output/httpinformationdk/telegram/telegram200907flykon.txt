Flykonflikt i Grønland udsat



 Forligsmanden udnyttede lørdag sin ret til at udsætte en varslede flykonflikt i Greenland Air med 14 dage. Det betyder, at en konflikt tidligst kan begynde natten til søndag den 19. juli.
 Selv om der ifølge KNR/Grønlands Radioavis ikke var megen bevægelse mellem Greenland Air og kabinepersonalet, har parterne aftalt nye forhandlinger, inden de igen skal mødes i Forligsinstitutionen 18. juli.
 86 procent af medlemmerne i Air Greenland Cabin Union stemte ved en urafstemning nej til et forslag til en ny overenskomst. 
 Kabinepersonalet ønsker bedre regler for pauser, bedre bemanding på flyene og højere løntillæg.

