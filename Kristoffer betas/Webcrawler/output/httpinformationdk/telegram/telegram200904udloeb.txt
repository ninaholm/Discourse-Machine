Udløbsdato for olie, kul og gas



 Inden næste valg vil regeringen sætte en dato for, hvornår Danmark skal være helt uafhængig af fossile brændstoffer som olie og kul. Det siger statsminister Lars Løkke Rasmussen (V) i sin tiltrædelsestale i Folketinget.
 - Regeringen har sat det ambitiøse mål, at Danmark på lang sigt skal være helt uafhængig af forurenende brændsler som kul, olie og gas.
 - Vi vil tage udgangspunkt i Klimakommissionens arbejde. Det, vi melder ud, skal naturligvis være fagligt funderet, samfundsøkonomisk bæredygtigt og teknisk muligt, siger han om regeringens kommende oplæg, siger Lars Løkke Rasmussen.
