Godstog kollideret med bus i Mexico: Mindst 16 er dræbt
En bus fyldt med 60 personer blev i jernbaneoverskæring ramt af tog. Dødstallet ventes at stige.


 Mindst 16 mennesker blev dræbt, da et godstog fredag ramte en fyldt passagerbus i det nordøstlige Mexico.
Yderligere 30 personer er kommet til skade. Myndighederne frygter, at dødstallet vil stige.
Flere af de i alt 60 personer i bussen er fortsat ikke reddet ud efter sammenstødet, oplyser myndighederne i delstaten Nuevo Leon. Blandt de omkomne er to børn.
Ulykken skete ved 18-tiden fredag eftermiddag lokal tid ved togstationen i Camarones, tæt på grænsen til USA. Kollisionen skete, da bussen forsøgte at krydse jernbanesporene.
