12 meldes dræbt af raket i Pakistan



 En raket er slået ned i et Taliban-hovedkvarter i det nordvestlige Pakistan og har dræbt mindst 12 mennesker, siger en sikkerhedskilde og en indbygger i området. 13 mennesker skal være såret.
 Kilderne siger, at det formentlig var et ubemandet amerikansk fly, der affyrede raketten imod landsbyen Khadizai.
 En sikkerhedskilde bekræfter angrebet og de 12 dræbte og tilføjer, at 13 er såret.
 En pakistansk Taliban-kilde siger, at raketten ramte et gæstehus i Talibankomplekset.
 Landsbyen ligger i Orakzai-regionen sydvest for byen Peshawar. 
