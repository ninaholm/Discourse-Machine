Beboere i 25 huse kan fortsat ikke komme hjem
Stormflod: Nordsjællands Politi ophæver alle restriktioner - undtaget er dog et enkelt område i Frederikssund


 Nordsjællands Politi ophæver stort set alle restriktioner i forbindelse med stormfloden.
Det oplyser politikommissær ved Nordsjællands Politi Dan Rener Houtved.
- Vi må sige, at situationen så småt er ved at blive normaliseret. Eneste område er Bløden i Frederikssund, hvor beboerne i 25 huse fortsat ikke vil kunne vende tilbage til deres huse, fordi vandet står for højt, siger Dan Rener Houtved.
Bløden er området, der afgrænses af gaderne Servicegaden, Nygade og Bruhnsvej samt på dele af A.C. Hansensvej og Sportsanlægget på Kalvøen.
Politiet har også nedlagt de opsamlingssteder, hvor borgerne blev evakueret til.
- I nat har omkring 50 evakuerede borgere opholdt sig på opsamlingsstederne, men de er enten vendt hjem til egne boliger eller har fundet anden form for indkvartering hos familie og venner, siger Dan Rener Houtved.
Politiet beder dog borgerne i de berørte område rom at færdes forsigtigt og respektere opsatte afspærringer og følge anvisningerne fra politiet, hjemmeværnet og redningspersonalet.
