600 dræbt i Nigeria



 Heftige kampe mellem en islamisk sekt og nigerianske regeringssoldater har kostet mindst 600 mennesker livet på fem dage, siger politi og vidner til det franske nyhedsbureau AFP.
 Kampene fortsatte torsdag i byen Maiduguri i delstaten Borno, hvor regeringshæren bombede et moskéområde, som tilhører den militante leder af Boko Harem sekten, Mohammed Yusuf.
 Soldater er gået fra hus til hus og militærhelikoptere har fløjet lavt over byen for at opspore Yusufs tilhængere.
 Kampene brød ud, da medlemmer af Boko Harem, der ønsker en strengere tolkning af den muslimske sharialov, blev anholdt i delstaten Bauchi mistænkt for at have planlagt et angreb på en politistation.
