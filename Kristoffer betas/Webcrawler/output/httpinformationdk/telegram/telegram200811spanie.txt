Spanien udviser bin Ladens søn



 De spanske myndigheder deporterede i dag superterroristen Osama bin Ladens søn Omar bin Laden, der har opholdt sig i Spanien i en lille uge og søgt om politisk asyl.
 Men myndighederne har afvist at give den 28-årige bin Laden politisk asyl, og i dag blev han sat på et fly til Kairo, den egyptiske hovedstad, siger det spanske indenrigsministerium.
 Omar bin Laden og hans 52-årige britiske kone ankom til Madrid, den spanske hovedstad, under en mellemlanding på en flyvetur fra Kairo til Casablanca i Marokko. Under mellemlandingen i mandags søgte han om politisk asyl.
 Han begrundede det med, at han ikke føler sig sikker i sit hjemland, Saudi-Arabien, eller i Egypten, hvor han bor, eller i øvrigt i noget andet arabisk land.
 Men de spanske myndigheder mener ikke, at han risikerer at blive forfulgt i sit hjemland, Saudi-Arabien.
