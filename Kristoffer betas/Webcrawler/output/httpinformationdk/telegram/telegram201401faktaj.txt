FAKTA: Jimmy Savile misbrugte både børn og voksne
Den afdøde pædofile studievært Jimmy Savile begik seksuelle overgreb på et børnehospital og i BBC's lokaler.


 Jimmy Savile var en af de største BBC-stjerner i 1970'erne og 1980'erne, og han blev slået til ridder af dronning Elizabeth II. Han døde i 2011 som 84-årig. Efter sin død blev han afsløret som pædofil:
* Saviles sexovergreb stod på i over 50 år - fra 1955 til 2009. Der var hovedsageligt tale om opportunistiske sexoverfald, men Savile planlagde også nogle af sine forbrydelser.
* Det yngste offer var otte år, mens det ældste var 47 år. De fleste ofre var mellem 13 og 16 år.
* 73 procent af ofrene var under 18 år - 82 procent af dem, der siger, at de blev misbrugt, var piger.
* Politiet har kortlagt 214 af Saviles overgreb forskellige steder i landet - heraf 34 voldtægter. Gerningsstederne omfatter blandt andet 13 hospitaler - herunder et børnehospital - samt et hospice, hvor han forgreb sig på en teenager, der var på besøg.
* Saviles sexmisbrug foregik også i BBC's egne lokaler.
* I alt har omkring 450 personer har stået frem med vidneudsagn mod den afdøde studievært.
Kilde: BBC
