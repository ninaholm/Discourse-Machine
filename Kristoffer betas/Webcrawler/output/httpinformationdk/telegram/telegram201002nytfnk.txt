Nyt FN-krav om Gazaundersøgelse
FN's Generalforsamling gentager nu med blandt andet dansk støtte kravet om at få en uvildig undersøgelse  af mulige krigsforbrydelser under Israels krig i Gaza.


 Israelere og palæstinensere skal inden for fem måneder gennemføre en uafhængig og troværdig undersøgelse af, om der blev begået krigsforbrydelser under Gazakrigen for lidt over et år siden.
                                               
Sådan lyder opfordringen fra FN's Generalforsamling, der med stort flertal fredag drøftede den såkaldte Goldstone-rapport og vedtog en resolution med fornyet krav om en undersøgelse. 
