FAKTA: Her er det sidste årtis værste flyulykker
Det forsvundne fly fra Malaysia Airlines kan føje sig til listen over største flyulykker de seneste 10 år.


 Her følger de værste flyulykker i de seneste 10 år, som man har overblik over:
* Den 24. marts 2014 - Alle 239 passagerer på det forsvundne Boeing 777-fly fra Malaysia Airlines formodes døde, efter at flyet har været forsvundet i mere end to uger.
* Den 20. april 2012 - En Bhoja Air Boeing 737 forulykker, da flyet nærmer sig lufthavnen i Pakistans hovedstad, Islamabad. Alle 127 mennesker om bord mister livet.
* Den 22. maj 2010 - Et Boeing 737 passagerfly styrter i en dal tæt på landing i det sydlige Indien, bryder ud i flammer og dræber 158 mennesker.
* Den 15. juli 2009 - 168 mennesker dør, da et russisk Tupolev passagerfly styrter ned på en mark i Iran.
* Den 30. juni 2009 - Et Airbus 310 fly styrter i det Indiske Ocean. 152 mennesker omkommer. En 13-årig pige overlever mirakuløst som den eneste.
* Den 1. juni 2009 - 228 mennesker mister livet, da et Airbus 330 passagerfly styrter ned i Atlanterhavet på ruten imellem Rio de Janeiro og Paris.
* Den 20. august 2008 - 153 mennesker dør, da en maskine fra det SAS-ejede selskab Spanair forulykker i den spanske by Madrid.
* Den 18. juli 2007 - 199 mennesker omkommer, da et indenrigsfly styrter ned ved São Paulo i Brasilien.
* Den 22. august 2006 - 170 mennesker mister livet i Ukraine, hvor et russisk passagerfly af typen Tupulev 154-fly styrter ned fra 10 kilometers højde.
* Den 9. juli 2006 - Et Airbus-300-fly fra det russiske selskab S7 kører af landingsbanen i Sibirien. 122 mennesker dør.
* Den 6. december 2005 - 120 mennesker dør, da et iransk militærfly styrter ned nær Teheran.
* Den 23. november 2005 - I Nigeria styrter et Boeing 737-fly fra selskabet Bellview ned. 117 mennesker omkommer.
* Den 16. august 2005 - Et colombiansk passagerfly styrter ned i Venezuela. 160 mennesker dør.
* Den 5. august 2005 - På Sumatra i Indonesien forulykker et Boeing 737-fly fra selskabet Mandala Airlines kort efter starten. Alle 149 om bord dør.
* Den 14. juli 2005 - En Boeing 737 fra det cypriotiske selskab Helios styrter ned i Grækenland. 121 mennesker mister livet.
* Den 3. januar 2004 - Egyptisk passagerfly af typen Boeing 737 fra selskabet Flash Air styrter ned i Det Røde Hav. 141 mennesker blev dræbt.
Kilde: BBC
