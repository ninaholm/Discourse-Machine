Saab prøver med nyt kinesisk selskab
For en uge siden faldt en aftale med selskabet Hawtai sammen. Nu prøver Saab med et andet Kina-selskab.


 Den kriseramte bilproducent Saab kæmper indædt for at få tilført kapital, der kan holde produktionen i gang.
Nu forsøger Saabs ejer, Spyker, sig med det kinesiske selskab Pang Da, efter at det i sidste uge mislykkedes at indgå en aftale om Saab med Hawtai, et andet kinesisk selskab.
Spyker meddeler, at firmaet har indgået en hensigtserklæring med Pang Da om distribution og produktion af Saab.
- Det omfatter en gensidig forståelse, som omfatter en strategisk alliance om et 50-50 distributions joint venture, siger Spyker.
Erklæringen siger også, at der tales om fælles produktion af Saab.
Hvis hensigtserklæringen skal forvandles til en bindende aftale, kræver det godkendelse af de kinesiske og svenske myndigheder, af Den Europæiske Centralbank (EIB) og af General Motors (GM), der tidligere har ejet Saab.
