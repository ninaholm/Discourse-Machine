Datter: Min far er blevet torteret
Dansk menneskeretsaktivist risikerer at blive dømt til døden allerede i næste uge, siger hans datter.


 Datteren til en dansk statsborger, der sidder fængslet i Bahrain, siger, at han er blevet torteret og forsøgt voldtaget.
 Aldulhadi Alkhawaja, som har siddet fængslet i landet siden den 8. april, var præsident for the Bahrain Center for Human Rights, og er sammen med 21 andre anklaget for at organisere og lede en terroristorganisation.
Han risikerer, at blive dømt til døden, siger datteren, Maryam Alkhawaja.
Hun oplyser, at hendes far under fængselsopholdet i Bahrain har fået fire hovedlæsioner og brækket sin kæbe.
- Ved sidste retsmøde forsøgte han at fortælle dommeren, at man havde forsøgt at voldtage ham, siger Maryam Alkhawaja.
Hun har ikke selv haft mulighed for at tale med sin far, men det har hendes mor, forklarer hun.
Maryam Alkhawaja siger, at hendes far risikerer at blive dømt til døden.
- Dommeren har sagt, at hvis de bliver fundet skyldige, vil straffes være enten dødsdom eller livsvarigt fængsel, siger hun til Ritzau.
Maryam Alkhawaja siger, at der muligvis falder dom i sagen allerede på torsdag i næste uge.
