Odense Kommune anmelder råd til politiet



 Odense Kommune trækker nu politiet ind i sagen om den verserende pædofilisag i Vollsmose. 
Peter Rahbæk Juel (S), rådmand for Social- og Arbejdsmarkedsudvalget, mener, at et selvbestaltede ældreråd ikke har overholdt deres indberetningspligt. Det er sket, da ikke rådet ikke er gået til de sociale myndigheder med en pædofilisag.  

- Jeg har gjort politiet opmærksom på sagen og bedt dem holde mig orienteret om, hvad der sker, siger Peter Rahbæk Juel til politiken.dk. 

Ældrerådet, der består af tre ældre mænd, valgte at landsforvise den mand, der var mistænkt for pædofili. Dermed valgte rådet at dække over pædofilisagen, vurderer rådmanden. 

Sagen startede i 2008, da der kom mistanke om, at der var en pædofil blandt beboerne i Vollsmose. Dengang var det en optagelse fra en mobiltelefonsamtale, der afslørede manden. 

Den krænkede drengs familie anmeldte først sagen til nærpolitiet i Vollsmose i 2008, men trak sagen tilbage kort tid efter, hvorefter de gik til Ældrerådet.

Peter Rahbæk Juel vil nu have undersøgt, om ældrerådet dengang indberettede sagen til de sociale myndigheder. Men kommunen vil ikke foretage sig yderligere i sagen. 
- Der er begået to strafferetslige forseelser. Der er en pædofilisag og samtidig har det selvbestaltet råd åbenlyst forsømt deres indberetningspligt. Nu lader vi politiet tage sig af sagerne, siger Peter Rahbæk Juel. 

