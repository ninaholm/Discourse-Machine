Grækenland gennemførte ministerrokade



 Grækenlands premierminister, Kostas Karamanlis, foretog i dag en omfattende rokade i regeringen i et forsøg på at ryste op i en række ministerier, der er ramt af skandaler, nedadgående popularitet og utilfredshed med landets økonomi blandt borgere.
 Alt i alt blev der skiftet ud i ni ministerier. Den konservative regering er kun er ved magten gennem et flertal på én person i parlamentet.
 Partiet står overfor katastrofalt dårlige meningsmålinger kun et år efter genvalget i 2007.
 Gennem rokaden fik Grækenland blandt andet ny finansminister, Yiannis Papathanassiou, samt ny udviklingsminister, Kostis Hatzidakis. 
 Bemærkelsesværdigt var det ligeledes, at Grækenlands undervisningsministerium fik en ny leder i Aris Spiliotopoulos. Ovenpå voldsomme uroligheder og studenterprotester i slutningen af sidste år efter politiets nedskydning af en dreng samt forestående forhandlinger om en ny universitetsreform, har Karamanlis været nødsaget til at ommøblere sin regering. 
