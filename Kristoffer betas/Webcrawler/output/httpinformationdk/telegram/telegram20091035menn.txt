35 mennesker dræbt i narkokrig



 Fredag blev nok en blodig dag i den mexicanske narkokrig, da 35 mennesker i fem delstater blev dræbt, oplyser myndighederne.
 I delstaten Guerrero, hvor blandt andet feriebyen Acapulco ligger, fandt politiet ti lig på seks forskellige steder. På alle ligene lå der beskeder.
 "Dette er, hvad der sker med alle stikkerne, kidnapperne og afpresserne", hed på en af beskederne, der var underskrevet bossernes boss.
 I den lille by Ciudad Ayala midt i landet fandt myndighederne seks lig, ligeledes med beskeder underskrevet af bossernes boss.
 Syv mænd blev fundet likvideret i den nærliggende delstat Mexico. Fire af ligene blev fundet bag i en varevogn, mens tre lå i vejsiden pakket ind i et tæppe.
 Regeringen har indsat omkring 50.000 soldater rundt om i landet for at bekæmpe narkokartellerne, hvis blodige krig har kostet flere end 14.000 mennesker livet siden 2006.
