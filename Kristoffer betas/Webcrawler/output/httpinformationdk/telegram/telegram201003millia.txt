Milliardunderskud for A.P. Møller-Mærsk
Containerforretningen i A.P. Møller-Mærsk koster den danske koncern dyrt. Resultatet for 2009 er det værste i år i koncernens historie.


 Olie- og rederigiganten A.P. Møller-Mærsk kom ud af sidste år med et milliardunderskud. Det er containerforretningen, der trækker ned.
Samlet fik A.P. Møller-Mærsk et underskud efter skat på 5,5 milliarder kroner mod et plus på 17,5 milliarder året før.
Containerforretningen trækker ned med minus 11 milliarder kroner efter skat, hvor den i 2008 gav et overskud på 2,9 milliarder . Omsætningen styrtdykkede her med 36 milliarder kroner til 110 milliarder.
Koncernen kalder selv 2009 for "usædvanligt". Og her hentydes til underskuddet på bundlinjen.
- Årets underskud er betydeligt, men 2009 var et usædvanligt år med historisk lave rater og lav efterspørgsel, siger A.P. Møller-Mærsk Gruppens topchef Nils Smedegaard Andersen.
Nils Smedegaard Andersen tror dog på bedre tider i år.
- Vi forventer et beskedent overskud for 2010, lyder det fra topchefen.

