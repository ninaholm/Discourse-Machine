Flere selskaber måtte dreje nøglen om i marts
I marts var der en stigning i antallet af konkurser. Men første kvartal klarede sig bedre end det foregående


 Der var 394 konkurser i marts mod 324 i februar, når der korrigeres for normale sæsonudsving. Det er samtidig en stigning på 22 procent.
Det viser tal fra Danmarks Statistik, der er offentliggjort torsdag morgen.
Når der ses på første kvartal af 2015, var der 1061 konkurser. Der er dermed otte procent lavere end fjerde kvartal 2014, hvor der var 1161 konkurser.
- Udviklingen i virksomhedskonkurser og bekendtgjorte tvangsauktioner, der hovedsagelig omfatter private ejendomme, har været ret sammenfaldende siden 2007.
- Krisen i 2008-2009 slog dog lidt hårdere igennem for konkurserne, skriver Danmarks Statistik.
