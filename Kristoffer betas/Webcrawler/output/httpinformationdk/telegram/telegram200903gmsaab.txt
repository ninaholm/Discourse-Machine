GM: Saab risikerer konkurs uden hjælp



 Hvis ikke svenske Saab bliver rekonstrueret med hjælp fra en anden bilproducent, regeringen eller EU, går virksomheden konkurs.
 Det siger chefen for General Motors i Europa, Carl Peter Forster, ved et pressemøde i dag.
 GM åbner også for at yde teknisk hjælp til enhver ny ejer at Saab.
 Ifølge Carl Peter Forster har GM fået positive tilsagn fra den britiske regering om hjælp til Opel/Vauxhall, selv om den britiske afdeling af GM sandsynligvis skal lukke tre fabrikker. 
 Forster tror, at bilbranchen har nået bunden nu i Europa, og at mere økonomisk hjælp til Saab, end selskabet allerede har bedt om, ikke bliver nødvendig. 
 Forster siger, at det er Saab-ledelsen som håndterer forsøgene på at finde en køber til Saab. 

