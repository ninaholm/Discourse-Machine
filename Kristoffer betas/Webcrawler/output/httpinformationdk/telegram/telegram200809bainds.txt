BA indstiller fly til Pakistan



 British Airways har indstillet alle flyvninger til Pakistan efter bombeanslaget mod Marriott Hotel i Islamabad, siger en talsmand for luftfartsselskabet i dag.
 - Vi har midlertidigt indstillet alle flyoperationer i Pakistan efter lørdagens selvmordsangreb, siger Sohail Rehman, som er talsmand for British Airways i Islamabad.
 Mindst 60 mennesker blev dræbt, da en lastvogn fyldt med sprængstoffer blev kørt mod portene ved det femstjernede hotel, som er populært blandt diplomater og i den pakistanske elite. 

