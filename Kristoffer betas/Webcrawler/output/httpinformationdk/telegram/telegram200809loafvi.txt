LO afviser kortere periode på dagpenge



 Når den nykårede konservative partileder, Lene Espersen, slår til lyd for en kortere dagpengeperiode, er det en total misforståelse. Det mener LO's næstformand, Lizette Risgaard.
 - Problemet er slet ikke den periode, hvor det kan lade sig gøre at få dagpenge. Problemet er den indsats i form af opkvalificering og efteruddannelse, som skal gøre mange modtagere af dagpenge klar til at et job. Og i dag fungerer den del af systemet ikke godt nok, siger Lizette Risgaard til Ritzau.
 Hun vil gerne være med til at se nærmere på, om mulighederne for at forsikre sig kan forbedres og dermed forhindre, at folk melder sig ud af a-kasserne. 
 - Men bare at sætte dagpengeperioden ned fra fire til to og et halvt år og desuden med uændrede satser, det vil jeg kalde uacceptabelt. Det vil i hvert fald øge uligheden i samfundet, og så kan det jo ikke overraske nogen, at forslaget kommer fra De Konservative, siger LO's næstformand.
