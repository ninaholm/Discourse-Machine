Tyrkiet rammes hyppigt af større jordskælv
Tyrkiet ligger både på den eurasiske og afrikanske kontinentalplade og bliver derfor ramt af kraftige skælv.


  Hermed en oversigt over de værste jordskælv i Tyrkiet de seneste 30 år:
* 23. oktober 2011: Flere end 1000 mennesker frygtes omkommet ved et jordskælv i det østlige Tyrkiet, målt til 7,2 på richterskalaen og med epicenter 35 kilometer nordøst for byen Van.
* 8. marts 2010: Mindst 51 mennesker mister livet ved jordskælv, målt til 6,0 på richterskalaen, i det østlige Tyrkiet. Omkring 100 mennesker kvæstes og adskillige huse styrter sammen i provinsen Elazig.
* 1. maj 2003: Rystelser med en styrke på 6,4 koster mindst 176 mennesker, deriblandt over 80 skolebørn, livet i provinsen Bingöl i det østlige Tyrkiet.
* 3. februar 2002: I den vesttyrkiske provinz Afyon dør mindst 44 mennesker ved et jordskælv, målt til 6,2 på richterskalaen.
* 12. november 1999: Op imod 900 mennesker mister livet ved et jordskælv i den nordvestlige tyrkiske region Düzce. 1500 huse ødelægges af rystelserne, målt til 6,3 på richterskalaen.
* 17. august 1999: I området omkring industribyen Izmit dør flere end 17.100 mennesker ved et voldsomt jordskælv, målt til 7,4 på richterskalaen. 88.000 huse ødelægges ved skælvet, som følges op af flere end 1000 efterskælv.
* 13. marts 1992: Mindst 489 dræbte og 200 huse, der er jævnet med jorden. Det er resultatet af et jordskælv med en styrke på 6,8 i den østtyrkiske provins Erzincan.
* 30. oktober 1983: I Erzurum i det østlige Anatolien raseres 77 landsbyer af et jordskælv, målt til 6,9 på richterskalaen. 1342 indbyggere findes dræbt i ruinerne.
