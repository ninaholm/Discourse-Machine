Mandela støtter Zuma



 Nelson Mandela mødte i dag op til et valgmøde sammen med ANC's leder Jacob Zuma, og det kan få afgørende betydning for udfaldet af parlamentsvalget i Sydafrika i den 22. april.
 Begge holdt tale til de fremmødte. Det er første gang, Nelson Mandela er mødt op ved et valgmøde forud for et valg. 
 Mandela, der som præsident førte Sydafrika væk fra apartheidsystemet, har hidtil holdt sig væk fra politik, siden han trak sig tilbage.
  ANC, Den Afrikanske National Kongres, ventes at vinde parlamentsvalget, men partiet er truet af det nydannede COPE-parti.
 Mandelas optræden ventes også at styrke Jacob Zumas bestræbelser på at blive landets næste præsident, selv om Zuma er anklaget for korruption.  

