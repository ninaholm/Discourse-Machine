Hollandske styrker afværger piratangreb



 Et hollandsk Nato-skib fangede i dag syv pirater, efter de havde forsøgt at angribe et tankskib i Aden-Bugten.
 Det oplyser Nato-officerer.
 Piraterne var bevæbnet med rifler og granater, da de forsøgte at kapre tankskibet MT Handytankers Magic, der er indregistreret på Marshall-øerne.
 Skibet drives af den græske rederivirksomhed Roxana Shipping.
 Samtidig kunne Nato oplyse, at hollandske marinestyrker befriede 20 mennesker, som var tvunget til sejle om bord på et fartøj i farvandet, der fungerede som moderskib for pirater.
 Det fremgik ikke, om det var det samme hollandske Nato-skib, som stod bag begge aktioner.

