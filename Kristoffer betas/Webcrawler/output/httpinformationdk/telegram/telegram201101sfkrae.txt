SF kræver undersøgelse af privathospitaler
SF vil have privathospitalers takster undersøgt. Partiet kalder overpris på 66 pct. for fuldstændigt absurd.


Eksperter skal undersøge, om privathospitaler er blevet overbetalt siden 2002 i det udvidede fri sygehusvalg, statsminister Lars Løkke Rasmussen (V) indførte som sundhedsminister.Det kræver SF i et beslutningsforslag, oplyser SF's sundhedsordfører Jonas Dahl.Den uvildige undersøgelse skal være færdig på et halvt år. Eksperterne skal dels granske, om offentlige hospitaler har særlige og højere udgifter end privathospitaler, dels vurdere, om privathospitaler får for høje takster.Kravet kommer, mens Danske Regionernes formand, Bent Hansen (S) i Politiken erkender sit medansvar for, at privathospitaler i et år fik 40 millioner kroner mere for fedmeoperationer på overvægtige patienter end prisen på offentlige sygehuse.I 2008 fik privathospitaler 77.000 kroner for hver fedmeoperation, som kostede 50.000 kroner i det offentlige.De overvægtige patienter kan ved det udvidede frie sygehusvalg gå til et privathospital, når ventetiden i det offentlige varer over en måned.- Vi skal have ændret disse takster. De er stadig for høje, siger Jonas Dahl.I sagen har oppositionen kraftigt kritiseret regeringen. Udenrigsminister Lene Espersen (K) fik en næse for at vildlede Folketinget, mens statsministeren har været i flere åbne samråd. Jonas Dahl mener ikke, at  Bent Hansen bør påtage sig ansvaret.- Bent Hansen har et medansvar. Der er meget stor forskel på det og på at placere ansvaret ene og alene hos ham, siger han.Problemet skyldes det udvidede fri sygehusvalg, mener Jonas Dahl, om ordningen, som 300.000 danskere har anvendt.
