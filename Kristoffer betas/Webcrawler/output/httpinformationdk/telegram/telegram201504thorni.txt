Thorning efter topmøde: Danmark skal også levere
EU's grænsekontrol skal styrkes, og Danmark kommer også til at bidrage, lyder det fra statsministeren.


 Situationen er uacceptabel. Vi skal gøre mere, og vi skal gøre mere nu, lyder det fra statsminister Helle Thorning-Schmidt (S) på et pressemøde, efter at topmødet mellem EU's stats- og regeringschefer er slut.
- EU's grænsekontrol skal styrkes. Vi er enige om, at tredoble budgettet og ud over det, skal medlemslandene komme med konkrete bidrag, siger hun og fortsætter:
- Danmark kommer selvfølgelig også til at levere. Det kan være mange forskellige ting, siger hun og nævner flere politifolk som eksempel.
- Vi er klar til at se på alle muligheder, siger statsministeren.
Det er problemet med migranter, der rejser tværs over Middelhavet mod Europas kyster, og hvor tusindvis dør i forsøget, som EU-lederne har diskuteret til eftermiddag og aften.
