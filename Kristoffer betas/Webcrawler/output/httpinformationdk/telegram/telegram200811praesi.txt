Præsidentperioden forlænges i Rusland



 Det russiske parlament, Statsdumaen, stemte i dag ja til et forslag til ændring af den russiske forfatning, der forlænger præsidentperioden fra de nuværende fire år til seks år ved førstebehandlingen af forslaget.
 Beslutningen ventes af iagttagere at kunne bane vej for, at premierminister Vladimir Putin kan vende tilbage til posten som præsident. Måske i løbet af få måneder.
 Forslaget er lagt frem af den nuværende præsident, Dmitrij Medvedev, og blev vedtaget med stort flertal. Putin og Medvedevs parti Det Forende Rusland kontrollerer parlamentet.
 Forslaget skal behandles tre gange og derefter godkendes af overhuset, Føderationsrådet. Desuden skal to tredjedele af de regionale parlamenter også stemme ja, før det kan træde i kraft. Det bliver i givet fald den første ændring af Ruslands forfatning, siden den blev vedtaget i 1993.

