Flugtbilist stak af i løb



 To biler kørte i nat sammen på Gadelandet i Brønshøj i København. Føreren af den ene bil overholdte ikke vigepligten og er således årsag til ulykken. Den samme bil er meldt stjålet, og føreren stak af sted til fods mod Tingbjerg umiddelbart efter ulykken. 
 Tre personer - en kvinde og to mænd - er kørt til undersøgelse på Rigshospitalet.  
 Det lykkedes ikke politiet at fange flugtbilisten, da man intet signalement har af manden. Politiet ved derfor heller ikke, om manden tilhører det lokale miljø i Tingbjerg, oplyser vagthavende på Station Bellahøj, Allan Wadsworth-Hansen. 
