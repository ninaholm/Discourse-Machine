FAKTA: Her er Gaza-konflikten i tal
1800 palæstinensere mistede livet på 29 dage. Ifølge Israel er halvdelen af de døde militante. Se tallene her.


 Tirsdag klokken 7 dansk tid begyndte den 72 timer lange våbenhvile i Gaza. Under 29 dages kampe døde flere end 1800 palæstinensere.
Her kan du se tallene for den seneste konflikt.
* 1814 palæstinensere er blevet dræbt, ifølge FN's humanitære organisation OCHA. Heraf er 1527 identificeret. OCHA hævder, at 1312 var civile. Dette tal er inklusiv 408 børn og 214 kvinder.
* Israel hævder at have dræbt 900 militante.
* 9500 palæstinensere er blevet såret, lyder det fra palæstinensiske sundhedsmyndigheder.
* 373.000 børn har brug for specialiseret psykisk assistance, anslår Unicef.
* 267.970 flygtninge opholder sig på 90 FN-skoler i Gaza. Derudover er der 200.000 flygtninge, der har søgt ly andre steder, anslår FN's organisation for Palæstinensiske flygtninge UNRWA.
* 64 israelske soldater er døde.
* Tre civile er dræbt på israelske side - to israelere og én thailandsk arbejder.
* 32 Hamas-tunneler er blevet ødelagt, siger den israelske hær ifølge BBC.
* 3360 raketter er ifølge israelske militærkilder blevet affyret fra Gaza. Heraf er 578 blevet opsnappet af det israelske antimissilsystem, Iron Dome.
* 4760 mål har det israelske militær angrebet i Gaza ifølge egne opgørelser.
* 89 FN-skoler blev ramt af israelske luftangreb eller artilleri, lyder det fra Unicef.
* Tre FN-skoler blev brugt af militante palæstinensere til at opbevare raketter, lyder det.
* To israelske skoler blev ramt af palæstinensiske raketter.
Kilde: AFP
