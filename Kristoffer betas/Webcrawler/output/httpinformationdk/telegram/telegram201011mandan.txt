Mand er anholdt for Utzon-overfald
En 27-årig mand er anholdt og sigtet for at have overfaldet Jan Utzon i Sydney.


 Politiet i Sydney i Australien har anholdt en 27-årig mand for weekendens overfald på den 66-årige dansker Jan Utzon, søn af den berømte arkitekt Jørn Utzon.
Det australske nyhedsbureau aap skriver ifølge Sydney Morning Heralds netavis, at manden henvendte sig på en lokal politistation, hvorpå han blev anholdt og sigtet for overfaldet.
Han er løsladt mod kaution og skal møde i retten i Manly i Sydney i december.
