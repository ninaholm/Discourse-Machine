Sne stopper Londons busser



 Et voldsomt snevejr tvang til morgen transportselskaberne i London til at lade alle busser blive i garagerne.
 - Alle London-busser er ude af tjeneste på grund af dårligt vejr og farlige forhold på vejene, lød det i en meddelelse fra Transport for London.
 Gatwick-lufthavnen meddelte, at snevejret vil skabe en del forsinkelser og aflysninger til morgen.
 Altimens en koldfront bredte sig over Storbritannien, meldte vejrtjenesterne i London og det sydøstlige England om, at man forventer fem til 10 centimeter sne og op til 15 centimeter enkelte andre steder.
 - Sidste gang så omfattende snevejr ramte Storbritannien var i februar 1991, siger meteorolog Chris Almond.
 I hele det vestlige Europa advarer meteorologer om udbredt sne, der vil skabe problemer for vej- og lufttrafikken i dag.
