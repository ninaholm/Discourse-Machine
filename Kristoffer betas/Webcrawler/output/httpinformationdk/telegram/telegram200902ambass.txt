Ambassadeansat fra USA udvist fra Ecuador



 Ecuadors præsident, Rafael Correa, gav lørdag en ansat på den amerikanske ambassade ordre til at forlade landet, efter at have beskyldt ham for blande sig i det lokale politis hjælpeprojekter. 
 - Vi vil ikke tillade, at nogen behandler os, som om vi var en koloni, sagde Correa, som gav den pågældende 48 timer til at forlade landet.
 Den venstreorienterede Correa har i det store og hele haft gode relationer til USA, siden han kom til magten i 2001. Men hans socialistiske allierede i Bolivia og Venezuela har haft et spændt forhold til Washington i opgør om den amerikanske politik i Sydamerika.
