Århusiansk musikteater konkurs



 Nyt Dansk Musikteater fra Århus kaster håndklædet i ringen og har indgivet konkursbegæring ved skifteretten i Århus. 
 Teatret har tidligere stået bag musicals som "Lyset over Skagen" om Skagens-malerne og "Egtvedpigen" med Stig Rossen. 
 Ny Dansk Musikteater skulle til februar have haft premiere i Musikhuset på en ny musical om astronomen Ole Rømer. Forestillingen skulle siden på turné til 23 andre danske kulturhuse. 
 - Med erfaringerne fra succesen "Lyset over Skagen" i 2007 troede vi os sikre på at kunne følge op på denne succes med endnu en spektakulær forestilling. Men i løbet af efteråret er de økonomiske betingelser for vores aktivitet gradvist blevet undergravet af finanskrise, recession og en generel afmatning af billetsalget. Så der kun er solgt 4500 stk. i alt, oplyser teaterchef Kim Sørensen i en pressemeddelelse.     
 Derfor ser teatrets ledelse med en aktuel gæld på over to mio. kr. ingen anden udvej end at indgive konkursbegæring. 

