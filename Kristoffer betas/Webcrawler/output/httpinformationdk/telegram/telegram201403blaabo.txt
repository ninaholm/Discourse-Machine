Blå bog: Thornings mand går efter politisk karriere
Stephen Kinnock håber lørdag at blive valgt som partiet Labours parlamentskandidat i Wales-valgkreds.


 Stephen Nathan Kinnock
 Født: 1. januar 1970 i byen Tredegar i South Wales
Uddannelse:
* Bacheloruddannelse i fransk og spansk fra Cambridge University
* Master i Europastudier fra Europakollegiet i Brügge i Belgien

Erhvervskarriere:
* 1993-1996: Politisk rådgiver i et privat konsulentfirma, Lancashire Enterprises
* 1996-2009: Ansat i British Council i Bruxelles, London, Sankt Petersborg og Sierra Leone
* 2007: Skuespiller i den russiske film "Haute Couture Dress"
* 2008-2012: Direktør i World Economic Forum i Schweiz
* Siden 2012: Direktør for GLTE Partnership, et erhvervssamarbejde under den London-baserede organisation Xyntéo, som arbejder for at skabe grøn vækst

Politisk karriere:
* Melder sig som 15-årig ind i arbejderpartiet Labour
* Forsøger lørdag at blive Labours parlamentskandidat i valgkredsen Aberavon i Wales øst for Swansea
* Er udnævnt som favorit blandt de i alt syv Labour-kandidater i kredsen

Privat:
* Søn af Neil Kinnock og Glenys Kinnock, baronesse Kinnock of Holyhead. Faren var i en årrække formand for Labour og siden britisk EU-kommissær, moren har været EU-parlamentsmedlem og britisk europaminister for Labour
* Siden 1996 gift med Helle Thorning-Schmidt. Parret mødte hinanden i studietiden i Brügge
* Sammen har de døtrene Johanne og Camilla
* Det danske skattevæsen undersøgte i 2009 Kinnocks skatteforhold på grund af hans arbejde i Schweiz
* Skat København godkendte i september 2010 Kinnocks skattebetalinger
* Thorning-parrets skattesag blev lækket til pressen. Lækagerne er blevet undersøgt af Skattesagskommissionen.
* Den har også set på, om ministre, særlige rådgivere eller andre embedsmænd har været involveret i behandlingen af skattesagen. Rapporten kommer til efteråret
Kilder: Xynteo.com, skattesagskommissionen.dk, jp.dk, pol.dk og The St. Petersburg Times
