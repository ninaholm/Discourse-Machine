Kritik: Vismænd glemmer gevinst ved grøn omstilling
Dansk Byggeri: Besynderligt at miljøøkonomiske vismænd ikke hæfter sig ved gevinsterne ved grøn omstilling.


 Der er masser af nye job at hente i den grønne omstilling, mener Dansk Byggeri, som undrer sig over, at Det Miljøøkonomiske Råd anbefaler at stoppe støtten til vedvarende energi.
- Rådets anbefalinger vil være en ren massakre for den grønne teknologibranche. Vi vil smide et lukrativt eksportpotentiale væk, hvis vi skrotter al støtte til vedvarende energi, siger Michael H. Nielsen, direktør Dansk Byggeri, i en pressemeddelelse.
- Det er altid sundt med en debat om, hvordan politiske mål bør fastsættes og nås, men desværre tager Det Miljøøkonomiske Råd i deres rapport ikke højde for alle de gevinster, der også er ved en grøn omstilling til vedvarende energi, siger han.
Vismændene når i rapporten frem til, at der kan hentes en samfundsgevinst på 3,5 milliarder kroner i 2020, hvis blandt andet støtten til vedvarende energi droppes.
- Det er besynderligt, at det Miljøøkonomiske Råd ikke hæfter sig ved den merbeskæftigelse, som der også følger af satsningen på vedvarende energi, siger Michael H. Nielsen.
- Danmark har en lang række styrkepositioner, netop fordi vi har før t en ambitiøs energi- og klimapolitik. Energiaftalen ventes for eksempel at skabe beskæftiges e til mellem 6000 og 8000 fuldtidspersoner frem mod 2020, siger Michael H. Nielsen.
Formanden undrer sig over, at Det Miljøøkonomiske Råd i modsætning til Det Internationale Energiagentur (IEA) ikke tager højde for gevinsterne ved at være helt fremme på markedet for teknologien bag vedvarende energi.
IEA skønner ifølge Dansk Byggeri at det globale marked på vindområdet vil vokse til cirka 828 milliarder kroner i 2015 og omtrent 1.225 milliarder kroner i 2020.
