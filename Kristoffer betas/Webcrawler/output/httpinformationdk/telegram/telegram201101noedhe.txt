Nødherberger åbner over hele landet
Nyoprettede natåbne herberger ventes især at blive en hjælp til udenlandske hjemløse.


Ingen skal ligge på gaden og fryse ihjel.Med den begrundelse har Vesterbro Bykirke i København, en række kirkelige varmestuer samt herberget "En varm seng" oprettet nye natherberger på Fyn, i Jylland og i hovedstadsområdet, skriver Kristeligt Dagblad.Det sker med støtte fra Socialministeriets akutpulje. De fleste herberger holder åbent indtil marts og tilbyder hver nat et sted at sove til frysende hjemløse.- Vores varmestue er kun åben til klokken 14, så hjemløse og nattevandrere har manglet et sted at gå hen, særligt nu hvor det er så koldt, siger Mads Christensen, der er leder af Kirkens Korshærs natherberg i Fredericia - det første af sin art i Trekantsområdet.Forventningen er, at herbergerne i de store byer vil være en hjælp for en del udenlandske hjemløse, som ikke må benytte de herberger og natcaféer, der får kommunalt tilskud.Det billede tegner sig også hos Vesterbro Bykirke, der åbnede dørene til nødherberget Nattely den 2. januar. Nattely er et samarbejde mellem kirkerne på Vesterbro,Natherberget har allerede haft en del udenlandske overnattende, fortæller sekretariatsleder Mia Sørup.- Der er mange ressourcesvage udenlandske hjemløse, og det er primært dem, vi har lavet tilbuddet til, siger hun til Kristeligt Dagblad.- Vi ved, at nogen har sovet under en bænk i Fælledparken i en periode, fortæller Mia Sørup.Teologen Katrine Winkel Holm synes, at Vesterbro Bykirke hæver sig over loven, hvis den lader udenlandske hjemløse uden opholdstilladelse overnatte i kirken:- Det er i orden at hjælpe folk, der fryser. Men hjælper man en næste i nød, der bryder loven, har man pligt til at fortælle det til politiet. Det er en sørgelig udvikling og en skandale, hvis man som kirke kan blæse på lov og ret. Hvis der er illegale indvandrere, skal de meldes til politiet, siger Katrine Winkel Holm til Kristeligt Dagblad.
