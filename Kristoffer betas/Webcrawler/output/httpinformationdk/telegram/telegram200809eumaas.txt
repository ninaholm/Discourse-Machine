EU må stille modforslag til konference



 Udenrigsminister Per Stig Møller (K) trækker en streg i sandet for Danmarks deltagelse i FN's omstridte racismekonference - Durban 2-konferencen. 
 - Hvis de arabiske lande vil majorisere vores ytringsfrihed væk, så giver det ingen mening at deltage, og så bliver vi væk. Det siger udenrigsministeren i et interview i Morgenavisen Jyllands-Posten.
 Men da konferencen først finder sted i april 2009, er det ifølge udenrigsministeren endnu for tidligt at beslutte sig.
 Danmark og EU-landene er fra flere sider blevet opfordret til at boykotte konferencen, efter at en gruppe lande anført af OIC, Organisationen af Islamiske Lande, vil sætte lighedstegn mellem religionskritik og racisme.
 I stedet for allerede nu at sige, at man blive væk, bør EU tage sig sammen og stille modforslag, siger Per Stig Møller.
