Gigantisk hjælpepakke til USA's økonomi



 En økonomisk hjælpepakke på 4800 milliarder kroner er ved at blive stykket sammen af demokratiske ledere i Kongressen og folk fra den kommende præsident, Barack Obamas, lejr.
 Det oplyser en regeringskilde til nyhedsbureauet Reuters.
 Pakken kan blive offentliggjort allerede i dag, og det forventes, at den indeholder en kombination af skattelettelser og statsfinansierede byggeprojekter. Samtidig bliver der også tale om direkte økonomisk hjælp til trængte stater.
 Målet er at skabe eller fastholde i alt tre millioner job og få sat en stopper for den økonomiske recession i USA.
