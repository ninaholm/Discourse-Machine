Storm koster flere livet i Bangladesh
Mindst 14 mennesker er omkommet, og flere end 1500 fiskere savnes efter en tropisk storm i Bangladesh.


 Flere end 100 fiskebåde med mindst 10 ombordværende savnes, efter at en tropisk storm natten til torsdag slog til mod det sydlige Bangladesh.
Det oplyser lokal politi.
Mindst 15 mennesker er fundet døde efter stormen, der især ramte regionerne Bhola, Hatiya og øen Sandwip. Men myndighederne frygter at mange flere er omkommet.
Værst ramt er Hatiya, hvor hundredvis af hytter og huse er jævnet med jorden eller mudder som følge af jordskred og oversvømmelser.
- Flere end 1000 huse er væk, og mange flere er ødelagt, siger politichef Moktar Hossain.
Det er myndighedernes håb, at mange af de savnede fiskere nåede at søge ly i små havne på øer tæt ved fastlandet, og at de endnu ikke har været i stand til at give lyd fra sig til pårørende eller myndighederne.
Ved tidligere tropiske storme, som jævnligt kommer ind over Den Bengalske Bugt og rammer Bangladesh om efteråret, er savnede fiskere dukket op i deres hjemhavne op til en uge efter stormen.
Mange fiskere har kritiserede myndighederne for ikke tidligt nok at have advaret om onsdagens storm.
Mange siger, at der blev advaret om stærk vind og meget regn. Derimod blev advarslen om en tropisk storm først udsendt kort før, den slog til.
