Banedanmark har valgt rådgiver



 Når signalerne på Danmarks jernbanenet skal udskiftes frem til 2021, bliver det med rådgivning fra et internationalt rådgiverkonsortium. Banedanmark har valgt, at danske Rambøll og Atkins sammen med schweiziske Emch+Berger og engelske Parsons Group sammen skal stå for rådgiverdelen, når de forældede danske signalsystemer bliver udskiftet.
 - Vi har med dette konsortium fået samlet de helt rigtige folk, og nu glæder vi os til at komme i gang med samarbejdet om at skabe en topmoderne jernbane med et nyt signalsystem, der vil give flere tog til tiden for de mange passagerer, der dagligt rejser med tog, siger Morten Søndergaard, direktør i Banedanmarks Signalprogram, i en pressemeddelelse.
 Fra politisk side er der afsat 24 milliarder kr. til udskiftningen af de slidte signalanlæg. 
