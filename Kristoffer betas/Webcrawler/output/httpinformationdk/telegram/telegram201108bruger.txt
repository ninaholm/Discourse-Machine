Brugerbetaling bremser uddannelse
Nye regler om brugerbetaling på VUC på op til 24.000 kroner tynder kraftigt ud i kursuskataloget.


 For tømreren, køkkenassistenten, lastbilchaufføren og den hjemmegående uden uddannelse bliver det fremover sværere at stykke en 9. klasse eller en studentereksamen sammen og tage en højere uddannelse.
Nye regler kræver nemlig brugerbetaling på op til 24.000 kroner for en sæson for folk med en højere uddannelse og pensionister, men det får folk til at blive væk fra kurserne, skriver Morgenavisen Jyllands-Posten.
Det går så samtidig går ud over mennesker med kort eller ingen uddannelse, da der udbydes færre kurser.
Generelt forventer VUC-centrene en nedgang på 15 procent og en række steder vil det betyde fyringer og aftrædelsesordninger for de ansatte - ikke mindst på VUC-centrene uden for de store byer.
Ifølge uddannelseschef på Københavns VUC, Anne Jelsøe, rammer de nye regler ikke kun de grupper, som de var tiltænkt, men de bremser også integrationen og unges ønske om at opkvalificere sig.
Undervisningsminister Troels Lund Poulsen (V) vil følge området tæt, men minder om, at de nye betalingsregler er indført af økonomisk nødvendighed for at konsolidere Danmarks økonomi, skriver Jyllands-Posten.
