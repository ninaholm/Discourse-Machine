USA's økonomi vokser med 3,6 procent
Det amerikanske handelsministerium opjusterer sit tidligere skøn for den økonomiske vækst i tredje kvartal.


 Der er god fart på den amerikanske økonomi. Væksten i tredje kvartal er målt til 3,6 procent.
Handelsministeriet i Washington opjusterer sit tidligere skøn, der sagde en vækst på 2,8 procent i tredje kvartal.
Det bekræfter på ny, at der er stor afstand i den økonomiske udvikling mellem USA og Europa.
EU lå i tredje kvartal tæt på nul.
De fleste eksperter havde ventet en noget lavere vækst i USA i tredje kvartal. De gættede på, at opjusteringen ville vise 3,0 procent.
Men samtidig med den generelle vækst er der en lille nedgang på boligmarkedet, og forbrugernes købelyst er næsten uændret.
De økonomiske væksttal kommer, dagen før arbejdsministeriet i Washington offentliggør tallene for beskæftigelse i november.
