S vil gøre naturfag attraktivt



 Naturfag er så stort et linjefag på læreruddannelsen, at det skræmmer de studerende væk. Socialdemokraterne vil derfor gøre faget mindre, så de studerende har mulighed for at tage flere andre linjefag samtidig.
 Tal tal fra Undervisningsministeriet viser ifølge Politiken, at kun 262 ud af årets over 3300 nye lærerstuderende har valgt naturfag som linjefag. De få studerende betyder, at seks af landets læreruddannelser opgiver at oprette naturfag som linjefag i år.
 Læreruddannelsen blev ændret for knap fire år siden, og ifølge Socialdemokraternes uddannelsesordfører, Christine Antorin, blev naturfag ændret til et større fag. Det skyldtes, at undervisningsminister Bertel Haarder (V) og De Konservative mente, faget var meget vigtigt.
 - Det var sikkert af god vilje, men det har ikke været så attraktivt for de lærerstuderende at søge. Vi foreslår at gøre det lidt mindre, så de udover naturfag kan vælge to andre linjefag, siger Antorini, der også mener, at det er vigtigt, at folkeskolen får lærere med naturfag som linjefag.
 - Vi har brug for, at børnene bliver undervist af lærere, som har deres fag som linjefag. 
