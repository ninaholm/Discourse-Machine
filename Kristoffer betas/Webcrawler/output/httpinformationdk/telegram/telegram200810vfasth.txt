V fastholder kommuners ret til aktiehandel



 Landets kommuner skal fortsat have mulighed for at investere skatteborgernes penge i aktier.
 Det mener Venstres kommunalordfører, Erling Bonnesen, der dermed afviser et forslag fra Dansk Folkeparti om at forbyde kommunerne at spekulere i danske og udenlandske aktier.
 - Overordnet set er jeg ikke med på et forbud, siger Erling Bonnesen.
 Han hæfter sig ved, at kommunerne kun må placere op mod 15 procent af deres likvide midler i aktier via investeringsforeninger. Det er ifølge Venstres kommunalordfører en garanti for, at kommunekasserne ikke bliver "spillekasser".
 Forleden kom det frem, at Københavns Kommune har sat 430 millioner kroner i danske og udenlandske aktier. Det svarer til syv procent af kommunens frie likvide midler. Også Frederiksberg og Horsens kommuner har sat millioner i aktier.
Det er uvist præcist, hvor mange penge kommunerne har ude at svømme i den nuværende finanskrise og har tabt på aktier
