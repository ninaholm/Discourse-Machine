Tre omkommet i snekaos i Frankrig



 Tre mennesker mistede livet og mange boliger er uden strøm efter et voldsomt uvejr over det mellemste og sydlige Frankrig i går.
 Samtidig blev flere tusinde indespærret i biler, tog og på skilifter, da strømmen blev afbrudt af store snemængder og voldsom regn.
 Uvejret varede i 24 timer og førte til trafikkaos i de berørte områder.
 En skiløber blev dræbt af en lavine, mens en blist omkom, da han mistede kontrollen over sin bil og skred i floden Loire. En kvinde blev dræbt af et tog, da hun krydsede et spor uden at se toget.
 Adskillige motorveje og togstrækninger blev lukket på grund af snefaldet. I de franske alper faldt der 60 centimeter sne i løbet af knap et døgn, mens hård vind og regn lammede lavere dele af det sydlige og østlige Frankrig.
 Myndighederne har opfordret folk til at blive hjemme mandag på grund af uvejret.

