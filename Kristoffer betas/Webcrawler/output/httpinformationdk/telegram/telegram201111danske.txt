Danske Bank sparer 2000 stillinger væk
Danske Bank skærer 2000 stillinger væk. Det sker for at spare to milliarder kroner de kommende tre år.


 Der bliver 2000 færre ansatte over de næste tre år i Danske Bank. Det oplyser banken i sit kvartalsregnskab.
De mange stillinger skal spares væk for at finde to milliarder kroner i perioden 2012-2014.
- Det betyder en løbende reduktion af antallet af medarbejdere på i alt ca. 2000 medarbejdere over de tre år, hedder det i en regnskabsmeddelelse fra banken.
Danske Bank forventer dog, at de fleste stillinger kan spares væk uden fyringer. Det er meldingen, hvis "den normale personaleomsætning og pensionsmønstret opretholdes."
