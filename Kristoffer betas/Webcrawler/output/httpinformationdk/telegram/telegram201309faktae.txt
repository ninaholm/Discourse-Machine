FAKTA: Her er ekspertudvalgets anbefalinger
Der er tusindvis af job i fremtidige byggerier. Jobcentre, fagforeninger og virksomheder skal arbejde sammen.


 Det er vigtigt at finde ud af, hvilke job de store bygge- og anlægsprojekter de kommende år får brug for. Så kan den danske arbejdsstyrke uddanne sig til det, der vil blive efterspurgt.
Et ekspertudvalg nedsat af beskæftigelsesminister Mette Frederiksen (S) har set på de store milliardbyggerier og er kommet med følgende anbefalinger:
1. Offensiv virksomhedsservice i jobcentre og beskæftigelsesregioner
2. Regional samordning og koordinering af indsatsen for ledige i beskæftigelsesregionerne.
3. Målretning af særskilte uddannelsesmidler i beskæftigelsesregionerne til ikke-faglærte ledige.
4. Opfølgning, vejledning og information overfor ledige.
5. Øget brug af realkompetencevurdering af ledige.
6. Bedre information om konkrete jobmuligheder inden for bygge- og anlægsområdet til ledige.
7. Målrettede CV-oplysninger fra ledige i forhold til bygge- og anlægsområdet.
8. Jobrotation rettet mod bygge- og anlægsområdet.
9. Systematisk, løbende overvågning af infrastrukturprojekter, arbejdskraftbehov og rekruttering.
10. Fokus på højtuddannede ledige til bygge- og anlægsområdet.
11. Flere lære- og praktikpladser i forbindelse med store udbud.
12. Særligt informationsmateriale om jobcentrene og a-kassernes mulighed for at bistå udenlandske entreprenører med rekruttering af ledige.
Kilde: Ekspertudvalget Leo Larsen.
