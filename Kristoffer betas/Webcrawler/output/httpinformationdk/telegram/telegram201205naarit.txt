Når den italienske mafia hævner sig
Den italienske mafia er kendt for voldelige gengældelsesangreb og terroriserende adfærd over for modstandere.


 Efter lørdagens bombeangreb i den italienske by Brindisi - som ingen endnu har taget skylden for - er mistanken hurtigt faldet på landets berygtede mafia.
Både fordi den angrebne skole er opkaldt efter Francesca Morvillo Falcone, som var hustru til en berømt dommer, der var kendt for at kæmpe mod organiseret kriminalitet.
Men også fordi Brindisis borgmester peger på, at angrebet faldt sammen med en anti-mafia-march i byen, og at det var et mistænkeligt sammentræf.
Tidligere har mafiaen også hævnet sig ved ekstremt voldelige aktioner.
* I 1980'erne lykkes det, efter et initiativ fra de to dommere Giovanni Falcone og Paolo Borsellino, at fængsle og anklage mere end 400 formodede medlemmer af mafiaen.
Mafiaen svarede igen ved at likvidere flere lokale dommere i 1988 og myrde Giovanni Falcone og Paolo Borsellino ved et bombeattentat i 1992.
* I 1993 fængslede regeringen den højtstående mafiaboss Salvatore Riina. Det førte til angreb på flere italienske byer, blandt andre Firenze, Milano og Rom. 10 mennesker blev dræbt og 93 såret under angrebene.
* Da den katolske kirke fordømte mafiaen åbent i 1993 blev to kirker efterfølgende bombet og en præst dræbt i Rom.
Kilde: The Telegraph, AFP, BBC
