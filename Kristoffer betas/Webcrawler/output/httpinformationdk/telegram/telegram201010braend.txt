Brændstof til Paris' lufthavne blokeret
Tilførslen af brændstof til de to største lufthavne i Paris er afbrudt af vrede transportarbejdere, der demonstrerer mod en pensionsreform.


 Rørledninger med brændstof til de to største lufthavne i Paris er blokeret af strejkende, der er rasende over en pensionsreform, der hæver pensionsalderen fra 60 til 62 år.
Tilførslen af brændstof til flere større oliedepoter i og omkring Paris er også blokeret, siger repræsentanter for fagforeningen CGT, der organiserer transportarbejdere og ansatte inden for olieindustrien. 
En talsmand for lufthavnsmyndighederne siger, at Charles de Gaulle-lufthavnen har lagre af brændstof til 17 dages forbrug, mens lufthavnen Ropissy har lagre nok til begyndelsen af næste uge.
Reaktionen fra regeringen og præsident Nicolas Sarkozy, der står bag pensionsreformen, kom omgående. Sarkozy har sendt politi og sikkerhedsstyrke af sted for at få genåbnet rørledningerne til lufthavnene og brændstofdepoterne.
Politiet brød blokader af depoterne, som de strejkende har oprettet.
Siden Sarkozy fremlagde sit forslag til pensionsreform og senere fået den vedtaget i parlamentet, har Frankrig været ramt af adskillige landsdækkende strejker i protest mod reformen.
