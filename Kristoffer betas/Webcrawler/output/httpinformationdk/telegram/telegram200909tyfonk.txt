Tyfon koster 240 liv i Filippinerne



 Antallet af døde efter sidste uges voldsomme tyfon i Filippinerne er steget til 240.
 Samtidig er antallet af personer, der er evakueret fra de oversvømmede områder og anbragt i lejre, mere end tredoblet til 374.890, oplyser landets regering.
 I alt er over 600.000 mennesker blevet tvunget til at forlade deres hjem, efter at tyfonen Ketsana ramte Filippinerne lørdag med vindstød på 100 kilometer i timen. Styrtregnen under tyfonen var den værste i hovedstaden Manila i over 40 år og har forårsaget voldsomme oversvømmelser.
