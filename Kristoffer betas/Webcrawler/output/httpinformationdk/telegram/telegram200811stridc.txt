Strid om Christianias brugsret



 Hvor længe gælder Christianias brugsret? 
 Christianitterne siger evigt og henviser til den første rammeaftale fra 1991. Staten siger indtil 2004 og henviser til et bilag fra rammeaftalen fra 1999.
På retssagen tredjedag fokuserede Christianias advokat, Knud Foldschack, på perioden fra 1992 og frem til i dag. Men han lagde især vægt på de forskellige rammeaftale, der kommer i stand mellem Christiania og staten mellem 1992 til 1999. 
 Ifølge Foldschack blev rammeaftalerne i starten forhandlet hvert år, men det var ikke selve brugsaftalen, som var til forhandling, men derimod i hvilket tidsrum Christiania kunne forvalte området uden større indblanding fra statens side.
 Statens advokater Kasper Mortensen og Stig Grønbæk Jensen erkender godt nok, at den første rammeaftale fra 1991 giver christianitterne kollektiv brugsret over området. Men de hæfter sig også ved, at brugsretten ifølge et bilag i rammeaftalerne fra henholdsvis 1996 og 1999, kun er gældende til henholdsvis 1999 og 2004. Og dermed kunne staten i 2004 opsige  brugsaftalen med christianitterne.
 I morgen afhøres det første vidne i sagen. Det er tidligere christianit Preben Dam Christensen. 
