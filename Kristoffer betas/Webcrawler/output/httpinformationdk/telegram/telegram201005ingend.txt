Der var ingen danskere på aktivistskibe
Udenrigsministeriet oplyser, at der ikke er fundet danske navne blandt de aktivister, Israel har tilbageholdt efter aktion mandag morgen.


 Der var ingen danskere om bord på de bordede aktivistfartøjer på vej til Gaza. Det oplyser Udenrigsministeriet ifølge politiken.dk.
I løbet af dagen har den danske ambassade i Israel undersøgt, om der var danske statsborgere blandt passagererne på skibene. Nu kan Udenrigsministeriet meddele, at det ikke var tilfældet, skriver politiken.dk.
Ifølge de foreløbige oplysninger var der 11 svenskere med på konvojen, deriblandt den kendte forfatter Henning Mankell.
Nyhedsbureauet AFP oplyser, at mindst 10 personer omkom, da israelske soldater borede skibe med aktivister på vej til Gaza. 
Aktivisterne påstår, at de var i færd med at sejle nødhjælp til befolkningen. Omvendt siger Israel, at der var våben på skibene, og at dele af passagererne havde terrorforbindelser.
