EL får plads i præsidium og kontroludvalg
Efter lodtrækning må SF afgive partiets plads i Folketingets Præsidium og kontroludvalg til Enhedslisten.


 Enhedslisten rykker nu ind i kernen af de fem partier i Folketinget, som har adgang til Folketingets Præsidium og Folketingets kontroludvalg for efterretningstjenesterne.
Det står klart, efter at Enhedslisten tirsdag vandt en lodtrækning i Folketinget mod SF om om de eftertragtede pladser.
Normalt besættes pladserne af de fem største partier i Folketinget. Men da SF har mistet hele fire folketingsmedlemmer i det voldsomme opgør om partiets deltagelse i regeringen, er Enhedslisten og SF nu lige store. Derfor skulle der meget utraditionelt trækkes lod ved Folketingets åbning.
