Uventet vækst i amerikansk detailsalg



 USA's detailsalg steg i november uventet med 1,3 procent. Det afspejler blandt andet et øget salg af biler og elektronik.
 Tallet fra det amerikanske handelsministerium lå væsentlig over de 0,6 procent, som analytikere havde spået.
 En vigtig faktor er det øgede benzinsalg, der steg 6,0 procent.
 En revideret opgørelse for oktober viser dog, at det ikke gik helt så strålende, som det første tal tydede på. Her blev væksten i detailsalget nedskrevet til 1,1 procent i stedet for 1,4 procent. Men 1,1 procent er stadig en markant vækst, efter den amerikanske økonomi har været helt i bund.
