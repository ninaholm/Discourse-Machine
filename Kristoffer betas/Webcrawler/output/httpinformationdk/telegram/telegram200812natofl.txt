Nato: Flere soldater til Afghanistan



 Andre lande bør følge USA's eksempel og sende flere soldater til Afghanistan for at sikre, at byrden ved at kæmpe mod militante grupper bliver delt ligeligt.
 - Vi ønsker at sikre, at vi i takt med USA's forøgelse opnår en passende balance mellem, hvad amerikanerne gør, og hvad andre allierede gør - både af militære og politiske grunde, siger Nato-talsmand James Appathurai.
 Talsmanden tilføjer, at Natos generalsekretær, Jaap de Hoop Scheffer, gerne ser et større bidrag af soldater fra især europæiske lande.
 Nato-appellen kommer, efter at USA's forsvarschef, admiral Mike Mullen, i går bebudede, at USA stiler efter næsten at fordoble antallet af amerikanske soldater i Afghanistan inden næste sommer.

