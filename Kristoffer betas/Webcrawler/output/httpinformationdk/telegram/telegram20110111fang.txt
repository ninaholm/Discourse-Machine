11 fanger dræbt i mexicansk fængselsoprør
Et oprør i et fængsel i det nordlige Mexico har kostet 11 fanger livet.


 11 fanger mistede livet, da der tirsdag udbrød uroligheder et fængsel i byen Gomez Palacio i det nordlige Mexico.
- Der var et optøjer inde i fængslet, og 11 mænd blev dræbt, siger viceanklager Alejandro Moreno i staten Durango, der ikke ved, hvorfor urolighederne brød ud, eller hvor mange fanger blev såret.
Mexicanske fængsler er berygtede for at være overfyldte, og der er ofte uroligheder med dødelig udgang og masseflugter. Således stak 151 fanger sidste måned af fra et fængsel i Nuevo Laredo.
Fængslet, hvor urolighederne brød ud tirsdag, var sidste juli centrum i en skandale, da vagterne blev beskyldt for at få fangerne til at begå hævnmord i den omfattende narkokrig i landet.
Snesevis af fanger protesterede, efter at myndighederne beskyldte dem for at have begået 35 drab med vagternes våben - herunder en massakre på 17 mennesker - for derefter at vende tilbage til deres celler. 
