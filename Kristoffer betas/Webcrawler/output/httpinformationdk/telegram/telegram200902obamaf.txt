Obama forsikrer Japan om betydning



 Barack Obama forsikrede om, at Japan er en vigtigere partner for USA end Kina, da han i dag tog imod den japanske premierminister, Taro Aso, i Det Hvide Hus
 Aso er den første udenlandske leder, som Obama er vært for som amerikansk præsident.
 Obama har lagt mærke til, at Japan føler sig presset som følge af det amerikanske ønske om at etablere en strategisk dialog med Kina, Japans traditionelle rival i Østasien.
 - Alliancen, som vi har, er en hjørnesten for sikkerhed i Østasien, og det er én, som min regering ønsker at styrke, sagde Obama.
 Besøget kommer på et tidspunkt, hvor både USA og Japan er tvunget i knæ af økonomisk krise.
 - Jeg tror, at vi er de eneste lande, som kan tilbyde nok til at løse de meget afgørende, vitale spørgsmål i verden, erklærede Aso.
 Barack Obama og Taro Aso ville drøfte atomtruslen fra Nordkorea, engagementet i Afghanistan og klimaændringerne.

