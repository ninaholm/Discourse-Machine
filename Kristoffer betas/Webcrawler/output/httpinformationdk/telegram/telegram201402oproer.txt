Oprørere dræber 41 i syrisk landsby
Oprørere fra den islamistiske brigade har dræbt mindst 21 civile og 20 syriske regeringssoldater i en landsby.


 Mindst 21 civile og 20 syriske regeringssoldater er dræbt i en Alawite landsby i Syriens Hama-provins mandag, oplyser Syriens Observatorium for Menneskerettigheder ifølge AFP.
Aktivistgruppen, der er en London-baseret overvågningsgruppe, siger, at det er oprørere fra den islamistiske brigade, der står bag drabene i landsbyen Maan, der ligger i den centrale del af Syrien.
Observatoriets direktør, Rami Abdel Rahman, siger, at der ikke var nogle informationer, om hvordan de civile blev dræbt, men tilføjede at mindst ti af dem angiveligt var fra den samme familie.
