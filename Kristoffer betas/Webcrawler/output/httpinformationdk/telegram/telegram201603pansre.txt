Pansret politibil er ramt af bombeangreb i Tyrkiet
Bombeangrebet sker, kun kort tid efter at bombeeksperter deaktiverede en bilbombe nær en regeringsbygning


 I det sydøstlige Tyrkiet er en pansret politibil fredag blevet ramt af et bombeangreb.
Det oplyser nyhedsbureauet Dogan. På nuværende tidspunkt er der ikke flere oplysninger.
Angrebet sker, kun kort tid efter at tyrkiske bombeeksperter har deaktiveret en bombe, som natten til fredag blev fundet i en bil foran en regeringsbygning, også i det sydøstlige Tyrkiet.
Ifølge sikkerhedskilder var der 150 kilo sprængstof i køretøjet, som blev fundet i byen Hani i Diyarbakir-provinsen.
13. marts mistede 37 mennesker livet efter et bombeangreb i Ankara. Radikale kurdere har taget skylden for selvmordsangrebet.
Det har blandt andet fået den amerikanske ambassade i Ankara til at udsende en erklæring til borgerne om, at de "bør være opmærksomme på deres sikkerhed".
