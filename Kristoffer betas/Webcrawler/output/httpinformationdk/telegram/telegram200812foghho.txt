Fogh holder på pengene



 Regeringen lemper ikke finanspolitikken næste år mere end 15 milliarder kroner som planlagt. Det kan hæve den danske rente endnu mere over eurozonen. 
 Det siger statsminister Anders Fogh Rasmussen (V) på sit ugentlige pressemøde.
 Samtidig lover han, at regeringen nøje følger den økonomiske situationen "dag for dag" og er klar til et økonomisk indgreb.
 Ifølge statsministeren står Danmark bedre rustet end andre lande til at modstå den økonomiske krise. Han fremhæver en ansvarlig økonomisk politik, hvor statsgælden er nedbragt, den lave ledighed, og de velkonsoliderede offentlige finanser, som sundhedstegn.
 Næste år sænkes skatterne med otte milliarder kroner, mens de offentlige udgifter vokser med syv milliarder kroner, påpeger statsministeren.

