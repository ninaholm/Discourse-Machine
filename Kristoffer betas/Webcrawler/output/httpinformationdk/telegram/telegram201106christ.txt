Christine Legarde valgt til ny IMF-chef
Franske Christine Legarde er blevet valgt til ny chef for Den Internationale Valutafond (IMF).


 Den Internationale Valutafond (IMF) har valgt den franske finansminister, Christine Lagarde, som ny chef. Hun afløser den skandaleramte Dominique Strauss-Kahn.
- Bestyrelsen for Den Internationale Valutafond har i dag udpeget Christine Lagarde til posten som administrerende direktør og bestyrelsesformand for en femårsperiode fra og med 5. juli 2011, hedder det i en erklæring fra IMF.
Valget af hende var sikret efter at Kina, Rusland og Brasilien erklærede deres støtte til hende, og USA derefter fulgte op med dets samtykke forud for mødet tirsdag i IMF's 24-medlemmer store bestyrelse.
Valget som chef for IMF blev ledigt efter at Strauss-Kahn tidligere på året blev anholdt i New York og anklaget for seksuelle overgreb mod en stuepige på et af byens hoteller.
