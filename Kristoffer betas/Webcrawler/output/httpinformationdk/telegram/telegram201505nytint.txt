Nyt internationalt møde om Syrien og Irak i juni
Hele situationen i de to lande vil blive drøftet ved møde i Paris, hvor USA er blandt deltagerne.


 I begyndelsen af juni vil der blive holdt et internationalt møde om Irak og Syrien i Paris, siger Frankrigs udenrigsminister, Laurent Fabius, siger ifølge AFP.
- Et møde den 2. juni i Paris er ved at blive planlagt, siger Fabius, som onsdag deltog i et regeringsmøde i den franske hovedstad.
Han tilføjer, at hele situationen i de to lande vil blive drøftet ved mødet, hvor USA's udenrigsminister, John Kerry, bliver en af deltagerne.
Det seneste internationale møde om Syrien og Irak fandt sted i september med deltagere fra omkring 30 lande og internationale organisationer, som drøftede en international bekæmpelse af Islamisk Stat.
Deltagerlandene drøftede deres egene roller i en amerikansk-ledet koalition, som bestræber sig på at stoppe jihadisternes fremmarch.
Det ventes, at USA vil optrappe leverancer af våben til Irak og styrke oplæring og træning af klankrigere, efter at IS har indtaget storbyen Ramadi.
