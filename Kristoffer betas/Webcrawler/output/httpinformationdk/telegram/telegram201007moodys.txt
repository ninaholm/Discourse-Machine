Moody's: Island er en skraldespandsøkonomi
Island risikerer at få status som skraldespandsøkonomi af det amerikanske Moody's Investors Service, efter at Moody's nedgraderer Islands økonomi til negativ.


 Det amerikanske vurderingsfirma Moody's Investors Service nedgraderede torsdag Islands økonomi fra stabil til negativ. Nedgraderingen øger muligheden for, at Island inden for de kommende måneder nedgraders yderligere til en status som "junk" eller på dansk skraldespandsøkonomi.
På økonomisprog har Island nu status som Baa3, der er den laveste status, før bunden er nået, ifølge Moody's.
Moody's siger, at nedgraderingen kommer efter en afgørelse i den islandske højesteret, der kan skabe endnu større vanskeligheder for islændinge, som har taget lån hjem i udenlandsk valuta.
Moody's siger også, at sagen om Icesave-banklånene, som endnu ikke er løst, trækker ned i vurderingen. Den britiske og den hollandske regering vil, at den islandske regering tilbagebetaler milliarder af euro, som sparere i de to lande havde deponeret i Icesave, der gik konkurs i 2008.
Nedgraderingen til Baa3 betyder, at der er risiko for, at Moody's inden for de kommende 12 til 18 måneder nedgraderer den islandske økonomi yderligere.

