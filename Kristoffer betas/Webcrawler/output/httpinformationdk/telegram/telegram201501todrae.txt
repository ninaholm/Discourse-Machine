To dræbt og 66 kvæstet i eksplosion på hospital i Mexico
Gaseksplosion ødelagde 70 procent af børnehospital i den mexicanske hovedstad, Mexico City.


 En gaseksplosion rystede torsdag et børnehospital i Mexico City, hvor mindst to blev dræbt og over 60 blev kvæstet.
Redningsmandskab søger i murbrokkerne efter savnede. Flere babyer er blevet fundet i live under murbrokker og nedstyrtede bygningsdele.
 En hospitalsafdeling med spædbørn er ødelagt ved eksplosionen, som skete i en gascontainer på en lastbil.
- Vi er ved at foretage en sikkerhedsevakuering, fordi der er mange små børn i den ramte afdeling af hospitalet, siger borgmester Miguel Angel Mancera til radiostationen MVS.
22 af 66 kvæstede var hårdt såret.
De kvæstede blev overført til andre hospitaler.
Mancera siger, at omkring 70 procent af hospitalet er ødelagt.
Der blev først meldt mindst syv dræbt, men tallet blevet senere reduceret.
Ambulancer med læger blev kørt til skolen, så ofrene kunne behandles på stedet.
Omkring 100 mennesker var på hospitalet, da eksplosionen skete.
Præsident Enrique Pena Nieto udtrykte sorg og solidaritet med de ramte familier på Twitter.
Mange områder i Mexico City har ikke nogen almindelig gasforsyning og betjener sig af gasleverancer fra lastbiler.
