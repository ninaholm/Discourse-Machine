Estland er med i euroklubben
Fra midnat er euro betalingsmiddel i Estland, der bliver det 17. land med den europæiske valuta.


 Når det bliver midnat, og det nye år begynder, vil Estlands premierminister, Andrus Asip, symbolsk markere, at Estland bytter kronen ud med euroen.
Det sker, når han trækker en euroseddel i en pengeautomat i de første sekunder af det nye år.
Estland bliver det 17. EU-land, der indfører euro som sin valuta, men det kan muligvis blive det sidste land i en længere periode. 
For den dybe økonomiske krise i EU, og den vaklende tillid til euroen, kan få andre lande til at holde sig væk fra euroen - enten fordi landene ikke vil, eller fordi landenes økonomi ikke er god nok.
Ved at indføre euroen tager den baltiske stat endnu et skridt i den europæiske integration og væk fra den russiske indflydelse, der tog fart med Sovjetunionens sammenbrud.
Estland blev uafhængig i 1991, og året efter byttede landet de russiske rubler ud med estiske kroner.
