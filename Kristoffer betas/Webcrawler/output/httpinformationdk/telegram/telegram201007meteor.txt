Meteorologer varsler skybrud over Jylland
Stilheden over det hede sommerland kan natten til lørdag blive brudt af "Thors hammer". DMI varsler risiko for skybrud i Nord- og Østjylland.


 Oversvømmede kældre og kloakker der skylder over. Det er normalt et par af konsekvenserne, når Danmarks Meteorologiske Institut (DMI) varsler Skybrud.
Og det er netop, hvad meteorologerne gør.
Et kraftigt tordenvejr forventes at stryge indover den jyske højderyg, og her er det især den nordlige del af Jylland, der vil blive ramt, hvor det lokalt kan antage skybrudslignende tilstande. 
DMI oplyser på hjemmesiden, at der lørdag aften og natten til søndag i den nordlige og østlige del af Jylland er stedvis risiko for skybrud i forbindelse med kraftige regn- og tordenbyger.
Skybrud bliver defineret som over 15 mm regn på en halv time.
