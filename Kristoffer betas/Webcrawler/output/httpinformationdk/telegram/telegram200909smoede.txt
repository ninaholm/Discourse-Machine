S mod mødeforbud til bander



 Forslaget om at lave et særligt udvidet tilhold, der vil gøre det ulovligt for bandemedlemmer at mødes med hinanden, møder kritik hos Socialdemokraternes. Partiets retsordfører tvivler på, om det vil fungere i praksis. 
- Når man sætter hårdt mod hårdt, bliver problemerne kun værre. Jeg tvivler på, at man overhovedet kan indføre sådan et tilhold herhjemme, og om det vil have nogen gavnlig effekt, siger Karen Hækkerup.
 Det er Dansk Folkeparti, som står bag forslaget om tilhold til bandemedlemmer.
 Professor i strafferet og formand for det kriminalpræventive råd Eva Smith ser ifølge Berlingske Tidende ikke noget problem juridisk set med at gennemføre den form for lov, men hun er skeptisk.
 At to personer ikke må møde hinanden er et voldsomt indgreb, lyder det.
 Venstre er positiv overfor idéen.
 - I det omfang det kan lade sig gøre praktisk og retssikkerhedsmæssigt, er det en god mulighed, siger Kim Andersen, der er retsordfører i Venstre.
