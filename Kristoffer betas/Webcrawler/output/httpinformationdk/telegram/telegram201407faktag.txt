FAKTA: Gaza-konflikt går ind i fjerde uge
Israel fortsætter på 22. dag sine angreb i Gazastriben som reaktion på Hamas' raketangreb ind i Israel.


 Tirsdag er konflikten mellem Israel og Hamas i Gazastriben gået ind i sin fjerde uge. Her følger et overblik over de vigtigste udviklinger, siden Israel begyndte sin offensiv i Gaza den 8. juli.
* 8. juli: Israel lancerer "Operation Protection Edge" med snesevis af luftangreb på Gaza som reaktion på et stigende antal raketangreb fra militante palæstinensere.
* 9. juli: Israel svarer igen med luftangreb, efter raketter er skudt mod Tel Aviv og Jerusalem.
* 12. juli: FN's Sikkerhedsråd opfordrer parterne til at indstille fjendtlighederne.
* 13. juli: Præsidenten for det palæstinensiske selvstyre, Mahmoud Abbas, opfordrer FN til at sætte Palæstina under "international beskyttelse".
* 15. juli: Hamas afviser et forslag om våbenhvile fra Egypten, som Israels sikkerhedskabinet har godkendt.
* 17. juli: En humanitær våbenhvile afbrydes i utide. Israel iværksætter den første landoffensiv i mere end fem år.
* 20. juli: Endnu en humanitær våbenhvile afbrydes i utide. Samtidig konfliktens blodigste dag med mindst 140 dræbte palæstinensere og 13 dræbte israelske soldater.
* 21. juli: John Kerry mødes med FN's generalsekretær, Ban Ki-moon, for at diskutere konflikten i det uroplagede område.
* 22. juli: En raket affyret fra Gaza lander ved Ben Gurion-lufthavnen nær Tel Aviv, hvilket får flere flyselskaber til at aflyse deres flyvninger til Israel i to dage.
* 23. juli: FN iværksætter en undersøgelse af mulige israelske krigsforbrydelser i Gaza og fordømmer Hamas' raketangreb i Israel.
* 24. juli: 15 palæstinensere dør i forbindelse med et israelsk artilleriangreb, der rammer en FN-drevet skole.
* 25. juli: John Kerry og Ban Ki-moon forsøger at få parterne til at indgå en syvdages våbenhvile, men Hamas og Israel går kun med til en 12 timer lang våbenhvile.
* 26. juli: Den første rolige dag i Gaza efter Israel påbegyndte sin offensiv.
* 27. juli: Kampene genoptages. Det samlede dødstal på palæstinensisk side runder 1000.
* 28. juli: Førstedagen af den muslimske højtid eid. FN anmoder om en humanitær våbenhvile. 10 israelske soldater bliver dræbt.
* 29. juli: Israel gennemfører 60 luftangreb i Gaza og rammer blandt andet det eneste elproducerende kraftværk i Gaza.
Kilde: AFP

