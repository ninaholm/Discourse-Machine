BP lukker måske britisk-iransk oliefelt
Energiselskabet BP kan blive nødt til at lukke et fælles britisk-iransk oliefelt, da Iran er mål for europæiske sanktioner.


 Energigiganten BP, der var skyld i det enorme olieudslip i Den Mexicanske Golf, er tæt på at lukke et oliefelt ud for Skotland, som selskabet ejer sammen med Iran.
Selskabet står angiveligt til at blive ramt af en række sanktioner, som EU-lande er enige om over for det iranske atomprogram. Tiltaget betyder, selskaber ikke kan lave fælles investeringer med det iranske præstestyre.
Sanktionerne vil formodentlig tvinge BP til at lukke Rhum-oliefeltet, der ligger godt 400 kilometer ud for Skotlands nordøstlige kyst.
BP's øverste ledere holdt møde mandag om oliefeltets fremtid, da EU's udenrigsministre samme dag blev enige om en hårdere linje over for den iranske energisektor.
- Det ville have nogen finansiel indflydelse på BP og regeringen ville tabe skatteindtægter, siger en unavngiven BP-kilde til en britiske avis The Times.
Vestlige lande beskylder Iran for at forsøge at udvikle en atombombe. Derfor er der i 2010 indført yderligere sanktioner mod landet. Selskaber og banker kan blive ramt af disse, hvis de samarbejder med iranerne. 
