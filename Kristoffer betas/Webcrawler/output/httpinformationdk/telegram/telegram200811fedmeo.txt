Fedmeoperation helbreder sukkersyge



 Du kan trygt lægge medicinen fra dig og leve et liv uden sukkersyge, hvis du får foretaget en fedmeoperation. Omkring 85 procent af patienter med type 2-diabetes, der får opereret maven mindre, bliver fri for sukkersygesymptomer en uge efter operationen. 
 - Hvis man har type 2-diabetes, så er der ikke nogen tvivl. Så er operationen en vældig god behandling, som i øjeblikket ikke kan gøres bedre, siger professor ved Panum Instituttet Jens Juul Holst. 
 På Privathospitalet Hamlet har man oplevet en stigning i antallet af diabetikere, der er blevet opereret for overvægt. 
 - Der er ingen tvivl om, at der er kommet flere overvægtskirugiske patienter med sukkersyge, fordi man er blevet opmærksom på, at man kan helbrede deres sukkersyge med en fedmeoperation, siger overlæge Mikael Støckel, Privathospitalet Hamlet. 
 Det er alment kendt, at diabetes 2-patienter får det bedre, hvis de taber sig. Men med en fedmeoperation forsvinder symptomerne for sukkersygen inden for meget få dage, og vælger patienten operationen frem for medicinering, lever han eller hun længere. 
