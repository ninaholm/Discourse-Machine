Handicappet Lego-figur i kørestol kommer på markedet til juni
Til sommer bliver det for første gang muligt at få en handicappet Lego-figur, der sidder i kørestol.


 Lego og andre legetøjskæder bør lave positive fortællinger om personer med handicap.
Det mener britiske Rebecca Atkinson, som har lavet en underskriftindsamling for at lægge pres på legetøjskæderne. Flere end 20.000 har skrevet under på indsamlingen på #ToyLikeMe.
Og det er ser ud til, at en af legetøjskæderne har lyttet efter. For nu lancerer Lego en figur med handicap. En Lego-figur i kørestol.
Det skriver den amerikanske avis, The Washington Post.
- Vi har fået ægte glædestårer lige nu, skrev Rebecca Atkinson som reaktion.
Den nye Lego-figur bliver solgt fra juni i et såkaldt Lego City sæt, siger en talsmand fra Lego Michael McNally.
- Vi har tidligere udbudt byg-selv-kørestole og også en Lego Duplo kørestol, men dette er den første kørestol, som er støbt på en Lego-figur, siger han til avisen.
I december skrev Rebecca Atkinson i avisen i The Guardian, at Lego-dele kan bruges til at lave kørestole, og at uafhængige virksomheder sælger minifigurer i kørestole.
Men, skrev hun: Er det samme som, at verdens største legetøjsmærke gør noget ved det og sælger førerhunde i deres Lego City-sæt eller laver en flyvemaskine, hvor der er adgang til kørestole? Det er deres varemærkes magt, der er afgørende.
Og nu lader det altså til, at Lego har været deres magt bevidst.
