Planetjægere finder 26 jordkloder i rummet
Vores galakse er propfyldt med planeter, lyder det fra Nasa, som har opdaget en stribe nye kloder i rummet.


Det amerikanske rumagentur, Nasa, har fundet 26 nye planeter i verdensrummet ved hjælp af rumfartøjet Kepler.Nyopdagelserne er fordelt over 11 planetsystemer, men overfladetemperaturerne er alle steder langt for høje til, at der kan opretholdes nogen former for liv.Ikke desto mindre er planetjægerne hos Nasa begejstrede over fundene af de fjerne kloder:- Før Kepler-missionen kendte vi til måske 500 exoplaneter (planeter uden for solsystemet, red.) over hele himlen, forklarer videnskabsmanden Doug Hudgins fra Nasa-hovedkvarteret.- Nu blot to år senere har vi ved at kigge på en del af himlen, som ikke er større end en knytnæve, opdaget mere end 60 planeter og mere end 2300 planetkandidater, tilføjer han.De mange fund af planeter sender et klart budskab til astronomer og andre interesserede, lyder det.- Det fortæller os, at vores galakse med sikkerhed er fyldt med planeter i alle størrelser og i alle kredsløb, siger Doug Hudgins.Nasa startede deres Kepler-program i 2009 for at lede efter jordlignende planeter, der kredser om andre stjerner end solen.Med i Kepler-programmet er også et team af forskere fra Aarhus Universitet.I december sidste år annoncerede Nasa, at de havde fundet den første planet i en "beboelig zone" i kredsløb om en stjerne uden for vores solsystem.Det vil sige med den rette temperatur, atmosfære og muligheder for vand.ritzau/AFP
