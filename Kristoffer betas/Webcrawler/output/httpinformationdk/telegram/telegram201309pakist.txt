Pakistansk pilot anholdt for at være fuld
Britisk politi har varetægtsfængslet 54-årige pakistansk pilot for at være fuld under arbejde i en lufthavn.


 En pilot, der menes at arbejde for det pakistanske nationale flyselskab (PIA), er blevet anholdt for mistanke om, at han var fuld under tjeneste i en britisk lufthavn.
Politiet blev onsdag aften kaldt til lufthavnen, der fungerer som lufthavn for både Leeds og Bradford. Her blev den 54-årige pakistanske pilot anholdt, fortæller West Yorkshire politi.
 De præcise omstændigheder omkring anholdelsen står ikke fuldstændig klart, men piloten var angiveligt ikke i færd med at flyve, da politiet blev tilkaldt.
- Klokken cirka 22 onsdag aften blev politiet kaldt til Leeds Bradford internationale lufthavn, hvor de anholdt en pilot, der er mistænkt for at have udført arbejde - dog ikke flyvning - mens han var påvirket af alkohol, hedder det i en udtalelse fra politiet.
- Den 54-årige mand, som er fra Pakistan, er i øjeblikket varetægtsfængslet.
Det pakistanske luftfartsselskab har ikke givet en officielt udtalelse om sagen. En talskvinde for lufthavnen fortæller, at "vi er bekendt med episoden, men det er en sag, der ordnes med politiet."
Tidligere på måneden har Pakistans premierminister, Nawaz Sharif, annonceret planer om at sælge 26 procent af selskabet, som er et af de dårligst kørende statsselskaber i landet.
