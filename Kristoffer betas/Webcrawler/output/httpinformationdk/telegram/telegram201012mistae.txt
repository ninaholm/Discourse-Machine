Mistænkt krigsforbryder anholdt i Sverige
Svensk politi anholder en mistænkt krigsforbryder fra det tidligere Jugoslavien.


 En mistænkt krigsforbryder fra det tidligere Jugoslavien er anholdt i Sverige. Det oplyser politiet.
Manden blev uden dramatisk anholdt i sit hjem i en by i regionen Jämtland i Mellemsverige.
Manden, der er i 40-års-alderen, har været internationalt efterlyst siden 2009 og er ifølge politiet fra Bosnien. 
Politiet har ikke oplyst, hvilke former for krigsforbrydelser han er mistænkt for. Anklageren vil kun sige, at der blandt andet er tale om drab.
Manden har kun opholdt sig i Sverige i kortere tid, men han har besøgt landet flere gange.
