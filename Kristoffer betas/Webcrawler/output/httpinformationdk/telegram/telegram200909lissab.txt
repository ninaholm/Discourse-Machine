Lissabontraktat klar i Berlin



 Tysklands forbundspræsident, Horst Köhler, underskrev onsdag den lovgivning, der gør det muligt at ratificere Lissabontraktaten, oplyser en talsmand for hans kontor.
 Ratificeringen af Lissabontraktaten i Tyskland er nu kun en teknikalitet, understreger talsmanden.
 Dokumenterne vil blive offentliggjort i Tysklands lovtidende i denne uge.
Lissabontraktaten skal underskrives af samtlige 27 EU-lande, inden den kan træde i kraft. Ud over Tyskland mangler traktaten stadig at blive ratificeret af Tjekkiet, Polen og Irland.
  
