Narkokrig koster 15.273 livet i Mexico
2010 blev det hidtil blodigste år i den brutale narkokrig i Mexico. 15.273 blev dræbt.


 I alt 15.273 mennesker er i 2010 blevet dræbt i voldshandlinger, der har forbindelse til landets brutale narkokrig.
Dermed er 2010 det hidtil blodigste år, siden Mexicos præsident, Felipe Calderon lancerede en omfattende offensiv mod landets narkobander, siger en talsmand  for regeringen.
Ifølge politiet har cirka halvdelen af drabene fundet sted i de tre nordlige stater Chihuahua, Tamaulipas og Sinaloa.
73 af i alt 2430 kommuner i Mexico er berørt af volden, hvor kriminelle bander bekæmper hinanden og sikkerhedsstyrkerne.
Calderon indledte sin offensiv med 50.000 soldater i 2006.
