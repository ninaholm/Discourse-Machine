Falck har skrevet under i Midtjylland



 Region Midtjylland underskrev i dag aftalerne for ambulancekørslen i dele af regionen og for den øvrige såkaldt "liggende patienttransport" i hele regionen.
 Ambulancekørslen er delt op i otte områder i regionen, og her satte Falck A/S sig på de fire områder Herning, Holstebro, Randers og Djursland. 
 Det femte delområde - Horsens - har firmaet Response allerede sikret sig. De resterende tre delområder - Århus, Viborg og Samsø - skulle Samariten have overtaget, men det svenske firma måtte i sidste uge melde pas.
 I stedet skal Forretningsudvalget i Region Midtjylland tage stilling til de tre områder på et møde den 13. januar. 
 Enten skal områderne udbydes igen, eller områderne går til nummer to i den oprindelige udbudsrunde. 
 Nummer to var for Århus' og Viborgs vedkommende Falck og for Samsøs vedkommende Samsø Redningskorps A/S.
