Stormene påvirkede ikke Trygs bundlinje
Tryg kom ud af 2013 med et overskud før skat på 2,9 milliarder før skat mod tre milliarder året før.


 Forsikringskoncernen Tryg kom ud af 2013 med et resultat på før skat på 2,9 milliarder kroner mod tre milliarder kroner året før.
I årets sidste kvartal var overskuddet før skat på 639 millioner kroner mod 638 millioner kroner i amme periode året før.
De to store storme i i oktober og december resulterede i hjælp til mere end 45.000 kunder, og udgifter til vejrskader blev derfor omkring 260 millioner kroner højere end året før.
Alligevel præsterer Tryg et uændret forsikringsteknisk resultat på næsten 2,5 milliarder kroner og viser en markant fremgang i omkostningsniveau.
- Vi skal levere gode resultater, også i dårligt vejr.
- Vores kvartals- og årsresultat i Tryg viser, at vi er økonomisk robuste og kan stå imod, når storm og regn rammer Skandinavien, og det kommer i sidste ende kunderne til gode, siger koncernchef Morten Hübbe i en kommentar til regnskabet.
