Ny uro i Madagaskar



 Lederen for Madagaskars opposition, Andry Rajoelina, afbrød i dag de politiske forhandlinger med præsident Marc Ravalomanana, efter at denne har nægtet at træde tilbage.
 Kort efter udbrød der nye sammenstød mellem tilhængere af oppositionen og landets sikkerhedspoliti i hovedstaden Antananarivo. Politi skød med gummikugler og tåregas mod over 10.000 demonstranter, som gik gennem byen i retning af præsidentpaladset.
 Forhandlingerne mellem de to politiske modstandere begyndte i sidste uge efter længere tids uro og protester mod præsidenten, der anklages for korruption og for ikke at gøre nok for at afbøde den økonomiske krise.
 Oppositionen kræver, at præsidenten træder tilbage og overlader posten til Andry Rajoelina, der er tidligere borgmester i hovedstaden.
 Den politiske krise og de efterfølgende uroligheder har kostet cirka 100 mennesker livet og såret endnu flere.  

