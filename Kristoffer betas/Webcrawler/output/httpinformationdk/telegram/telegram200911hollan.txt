Holland vil indføre grøn vejskat fra 2012



 Holland planlægger at indføre en vejskat fra 2012, som skal nedskære landets udledning af drivhusgasser med 10 procent og halvere antallet af trafikpropper.
 Forslaget blev godkendt på et regeringsmøde fredag.
 - Hvert køretøj vil blive udstyrer med en GPS-anordning, som sporer, hvor mange kilometer der er kørt, hvor og hvornår. Disse data vil blive sendt til et registreringskontor, som vil sende en regning ud, hedder det i en pressemeddelelse fra transportministeriet.
 Skatter og afgifter i Holland udgør cirka en fjerdedel af prisen på en ny bil. De vil blive fjernet og erstattet af et system, der baserer sig på "pris per kilometer". Hensigten er at nedskære udledningen af CO2 med 10 procent og dermed sikre et sundere miljø.
 Forslaget betyder, at det skal koste en mellemklassebil tre cent (godt 22 øre) per kilometer i 2012. Det beløb vil stige til 6,7 cent (50 øre) i 2018.
 Planen vil først blive en realitet, når parlamentet har stemt om den.

