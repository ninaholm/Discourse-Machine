Jacksons ejendele til salg
Der er også planer om en vandreudstilling med Jackson-genstande, men det afventer en domstolsafgørelse.


 En dommer i Los Angeles godkendte mandag en aftale om at sælge genstande, der har tilhørt den afdøde popstjerne Michael Jackson.
 Dermed kan Jacksons tøj og andre ejendele sælges. Overskuddet vil tilfalde Jacksons hjem.
 Men til gengæld er der ikke givet grønt lys til en vandreudstilling om Michael Jackson, som også skal indeholde nogle af de genstande og rekvisitter, som han omgav sig med.
 Advokater, der repræsenterer Jacksons tre faderløse børn, er uenige med koncertarrangøren AEG Live om at etablere udstillingen. AEG Live mener, at udstillingen kan kaste mindst fem til seks millioner dollar af sig.
 Det er Jacksons mor Katherine, der har bedt dommeren om at udsætte en afgørelse om sagen. En afgørelse ventes fredag.
 Sideløbende oplyste Michael Jacksons far, Joe, mandag, at hans søn skal begraves på en kirkegård i Los Angeles den 29. august på popikonets 51-års fødselsdag.
 Jackson døde af hjertestop den 25. juni, og en række medier har fejlagtigt rapporteret, at han blev begravet ved en privat ceremoni i begyndelsen af denne måned.

