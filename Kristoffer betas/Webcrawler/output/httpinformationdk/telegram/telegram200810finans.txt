Finanstopmøde i Paris



 Det franske formandskab for EU indkalder lederne fra EU's fire største økonomier til topmøde om finanskrisen. Det finder sted på lørdag i Paris.
 De fire lande er Storbritannien, Frankrig, Tyskland og Italien.
 - Formålet er at forberede EU's G8-medlemmers bidrag til det næste G8-møde om den internationale finanskrise, hedder det i en meddelelse fra præsidentskabet i Frankrig.
 Også EU's kommissionsformand, José Manuel Barroso, deltager, og det samme gør chefen for Den Europæiske Centralbank, Jean-Claude Trichet.
