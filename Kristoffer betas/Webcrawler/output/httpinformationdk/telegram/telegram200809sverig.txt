Sverige vil vente med forsvarsreform



 Sverige stod foran at omlægge landets forsvar, men under indtryk af krisen i Georgien er reformen blevet udsat.
 Det siger forsvarsminister Sten Tolgfors til avisen Svenska Dagbladet i dag.
 - Jeg ønsker at gennemføre en ny og opdateret sikkerhedsvurdering baseret på, hvad der er sket i Georgien, siger Tolgfors i et interview.
 Den borgerlige svenske regering havde planlagt inden årets udgang at fremlægge en plan for den militære udvikling i årene 2010-2014, som ville indeholde en betydelig nedskæring.
 - Operationsdygtigheden skal forbedres, siger Tolgfors til Svenska Dagbladet.
 Den svenske forsvarsminister ønsker ikke at udtale sig om, hvorvidt den reviderede forsvarsplan vil indebære et øget budget.

