To dræbt og ni såret af skud på Manhattan
I alt 10 personer blev ramt af skud ved Empire State Building. To meldes dræbt, deriblandt gerningsmand.


 En mand, der øjensynligt var fortvivlet over at være blevet fyre fra sit arbejde, åbnede fredag ild ved Empire State Building i New York og dræbte en bygningsarbejder og ramte en halv snes andre personer med skud, inden han selv blev dræbt af politiet.
- Ud over den bevæbnede mand blev en person dræbt - en ung kvinde, som øjensynligt var en tilfældigt forbipasserende. To kvinder og syv mænd blev såret af skud ved episoden, siger New Yorks borgmester, Michael Bloomberg.
Et stort område omkring en af de største turistattraktioner på Manhattan blev lukket efter skyderiet, som fik en intens mediedækning i store dele af landet.
- Skyderiet synes ikke at have forbindelse til terrorisme, hed det i de første meldinger fra myndighederne.
Myndighederne i New York siger, at baggrunden for skyderiet synes at være en strid på en byggeplads.
Tv-stationen NY1 siger, at mindst otte personer blev ramt af skud ved den berømte skyskraber. Fire personer meldes såret af skud i maven.
Det er uklart om gerningsmanden kun ville ramme en enkelt person.
