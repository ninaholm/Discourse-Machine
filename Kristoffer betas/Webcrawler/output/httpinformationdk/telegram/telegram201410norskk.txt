Norsk kvinde med ebola er ikke længere i isolation
Kvinden, der havde arbejdet i Sierra Leone for Læger uden Grænser, er udskrevet fra højsmitteisolation.


 Den norske kvinde, der blev smittet med ebola på et sundhedsprojekt i Vestafrika, er ikke længere i højisolation på Ullevål hospital.
- Det er gode nyheder. Vi er meget glade for, at vores kollega nu er frisk, siger den kommunikationsansvarlige i Læger uden Grænse., Jonas Hågensen.
Han vil ikke sige mere om kvindens tilstand, og han vil heller ikke bekræfte, at Læger uden Grænser har været i kontakt med hende mandag.
Kvinden har siden 7. oktober været under behandling for ebola på hospitalet i Oslo. Mandag eftermiddag blev hun udskrevet fra såkaldt højsmitteisolation, siger en talsmand for sygehuset.
Kvinden blev smittet under sit arbejde på et behandlingscenter i byen Bo i Sierra Leone.
Dagen efter at smitten blev bekræftet, blev hun fløjet tilbage til Norge.
Sidste mandag kunne Ullevål hospital fortæller, at kvindens tilstand var stabil, og at der var tegn på bedring.
Dag Kvale, der leder den afdeling, hvor kvinden er indlagt, siger, at der kun yderst sjældent optræder tilbagefald, når en syg først én gang er kommet sig.
Hospitalet har ikke oplyst, hvordan man har behandlet den syge kvinde.
Over 4000 mennesker i Sierra Leone, Liberia og Guinea har mistet livet uden den seneste ebola-epidemi.
