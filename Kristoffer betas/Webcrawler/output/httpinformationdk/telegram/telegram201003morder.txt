Morder købte øl på kasino efter drab
Den drabssigtede rumænske mand skyder skylden på hotellet, fordi døren stod åben, så han kunne komme ind til stewardessen.


 Det var ikke med vilje, at den rumænske mand Marian Clita slog den norske stewardesse ihjel.
Det fortalte han fredag, da han blev fremstillet i grundlovsforhør på Politigården i København.
Derfor vil han heller ikke erkende drab, men kun vold med døden til følge.
I retsmødet skød rumæneren skylden på hotellet, fordi døren stod åben, så han kunne kom ind til stewardessen Vera Vildmyren. 
Under retsmødet virkede manden både utålmodig og trodsig. Han slog aggressivt i bordet og fægtede med armene, når han blev udspurgt.
- Hvorfor skal jeg svare på det, lød det mere end en gang.
Clita er sigtet for at have dræbt den norske kvinde ved hjælp af et koben, et jernrør og en kniv. Han fortæller selv, at stewardessen slog ham med en lampe i selvforsvar. 
Efter drabet gik han ned i hotellets kasino og købte sig en øl, før han gik ud i garderoben for at hente sit tørklæde og sin jakke. Han tog en taxi væk fra stedet, kom det frem i retsmødet. 
