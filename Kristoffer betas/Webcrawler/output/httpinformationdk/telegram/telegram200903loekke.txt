Løkke: Svært at sænke topskatten



 Regeringen har mistet en stemme ved forhandlingsbordet, der har de samme argumenter i forhandlingerne som regeringen, da Liberal Alliance meldte sig ud af skatteforhandlingerne. Regeringen sidder nu alene ved bordet sammen med Dansk Folkeparti, og derfor bliver det "rigtig svært" at komme igennem med at få sænket topskatten, siger finansminister Lars Løkke Rasmussen (V).
 - Man skal ikke være en stor iagttager for at kunne regne ud, at der skal 90 til et flertal, og det helt afgørende for regeringen er, at når vi har lavet en aftale - og det håber vi at få lavet i løbet af i dag - skal vi have nogle markante marginalskattelettelser. Dem havde vi gerne set kom også ved at sætte topskattesatsen ned, men det bliver rigtig svært, sagde finansministeren, inden han søndag eftermiddag tog hul på en ny forhandlingsrunde med Dansk Folkeparti. 
