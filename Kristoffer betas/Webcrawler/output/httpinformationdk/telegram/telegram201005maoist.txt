Maoister afviser togterror
En maoistisk gruppe, der beskyldes for at stå bag det blodige togsammenstød i Indien, afviser at have noget med sagen at gøre.


 En talsmand for den maoistiske oprørsgruppe PCPA i Indien afviser, at gruppen har begået terror og saboteret det passagertog, der natten til fredag blev afsporet og torpederede et godstog i Vestbengalen i Indien.
Tidligere har det indiske nyhedsbureau PTI skrevet, at en person, der identificerede sig som PCPA-medlem, ringede til nyhedsbureauet og erklærede, at PCPA stod bag.
Nu skriver PTI, at PCPA-talsmand Asit Mahato har ringet og sagt, at gruppen ikke har noget med sagen at gøre.
Ifølge PTI er mindst 71 mennesker dræbt ved sammenstøddet.
