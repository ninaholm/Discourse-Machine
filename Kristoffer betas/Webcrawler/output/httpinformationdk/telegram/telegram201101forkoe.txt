Forkølet Christian må blive hjemme
Prins Christian er forkølet og kommer han ikke på besøg hos sine nye søskende. Også Isabella bliver hjemme.


 Det er stort at blive storebror, men for prins Christian, fem år, bliver der ikke noget barselsbesøg lørdag.
Han er forkølet, og derfor er det besluttet, at han skal blive hjemme på Amalienborg.
- Han er småsyg, så der er ingen grund til, at han skal herind, siger Lene Balleby, kommunikationschef i hoffet.
- Det er både et hensyn til ham selv og selvfølgelig også et hensyn til de nyfødte, siger hun.
Heller ikke prinsesse Isabella får de nyfødte at se lige med det samme, for ligesom sin bror bliver hun på Amalienborg.
Det var Marys far, John Donaldson, som under et besøg på hospitalet, fortalte om Christians forkølelse. Dagen igennem er han og Isabella blevet passet af deres morfar på Amalienborg i det nyrestaurerede Frederik VIII's palæ. 
Her flyttede familien ind kort før jul.
