16 års fængsel for bandedrab



 Den 22-årige Como Cawres Ozcan blev i dag i Københavns Byret idømt 16 års fængsel for at have skudt og dræbt den et år yngre Osman Arif Hussein i december sidste år.
 Anklager Per Corneliussen havde på forhånd krævet fængsel på op mod 16 år med henvisning til, at drabet skete som led i kampen om Københavns lukrative hashmarked.
 Derudover blev en anden 22-årig mand idømt otte års fængsel for at forsøge at dræbe Ozcan under en forudgående skudepisode i på Carl Jacobsens Vej i Valby. Han ankede dommen på stedet.
