EU-folk uden adgang til sikkerhedszone



 I morgen indleder EU-observatører efter planen deres arbejde i Georgien. Det bliver imidlertid uden muligheden for at operere i sikkerhedszonen ved udbryderrepublikken Sydossetien, meddeler Vitalij Manusjko, talsmand for det russiske militær. 
 Under forhandlinger i den georgiske by Karaleti er det ikke lykkedes embedsmænd fra Rusland og EU at blive enige om de nærmere tekniske og logiske bestemmelser for observatørernes arbejde, siger talsmanden videre.  
 EU's udsendte skal sikre, at russiske soldater trækker sig ud af georgisk territorium inden den 10. oktober i forlængelse af aftalen, der blev indgået mellem Rusland og EU oven på konflikten i Georgien i august. 
 En højtstående embedsmand fra EU sagde mandag, at de flere end 300 civile observatører allerede er ankommet i Georgien og vil begynde deres arbejde tidligt om morgenen den 1. oktober.         
