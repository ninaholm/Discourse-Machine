Produktion i USA dykker



 Produktionen i amerikanske industrivirksomheder, som fremstiller varer, er ude i en hård opbremsning. Et anerkendt indeks viste sent i aftes, at aktiviteten i oktober var den laveste i 26 år.
 Instituttet for Forsyningsstyring oplyste, at dets indeks faldt fra 43,5 i september til 38,9 i oktober. Det er et betydeligt stykke under en score på 50, som skiller vækst og nedgang.
 Samtidig bekendtgjorde bilgiganter, at deres salg af biler styrtdykker og nåede det laveste niveau i 25 år. General Motors' bilsalg faldt med 45 procent i oktober, Chrysler var nede på 35 procent, og Ford oplevede en nedtur på 29 procent.
 De triste meldinger kom dagen før det amerikanske præsidentvalg.

