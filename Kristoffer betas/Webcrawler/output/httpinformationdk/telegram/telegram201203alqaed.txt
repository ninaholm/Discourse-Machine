Al-Qaeda dræber 180 ved angreb i Yemen
Al-Qaeda massakre på soldater i det sydlige Yemen har kostet op mod 200 soldater livet.


 Al-Qaeda i Yemen dræbte ved et omfattende angreb i weekenden mindst 185 soldater på en base i den urolige Abyan provins, siger en militær talsmand.
 - Antallet af dræbte er nu steget til 185 ved søndagens angreb på militærbasen i Kud ved Zinjibar, siger talsmanden som tilføjer, at flere dræbte soldater er fundet i det omliggende ørkenområde.
 Et stort antal soldater blev såret under angrebet, der er blevet betegnet som en massakre af hæren. Omkring 25 medlemmer af al-Qaeda meldes dræbt.
 Det blodige angreb er det seneste i en række angreb mod sikkerhedsstyrkerne.
Det blev indledt, efter at præsident Abdrabuh Mansur Hadi svor, at han ville tilintetgøre al-Qaeda, da han i sidste måned blev indsat som landets nye leder.
- Mange soldater er døde af sår, som de fik under angreb søndag på militære baser i udkanten af Zinjibar, Abyans provinshovedstad, siger en militær talsmand.
På hospitaler i området er læger og sygeplejersker overrasket over det store antal dræbte og sårede.
Almindelige kontorer og venteværelser er blevet inddraget som behandlingsrum, da sygehuse er fyldt op med døde og sårede soldater.
