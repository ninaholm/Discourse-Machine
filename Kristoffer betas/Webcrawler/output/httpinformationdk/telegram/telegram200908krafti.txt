Kraftigt jordskælv ud for Indonesien



 Et meget kraftigt jordskælv med en styrke, der ifølge de indonesiske målinger målte 6,9 på richer-skalaen, ramte fredag morgen ud for den indonesiske ø Sulawesis kyst. Ifølge De Amerikanske Geologiske Undersøgelser var styrken 6,8.
 Der er ingen umiddelbare meldinger om tilskadekomne efter skælvet, og eftersom det ramte mere end 600 kilometer under havets overflade i Det Indiske Ocean, er der ikke udstedt tsunamivarsel. Det er simpelthen for dybt til at skabe en tsunamibølge.
 Indonesien ligger på den såkaldte "ildring", hvor kontinentalpladerne mødes og giver stor risiko for jordskælv.
 Også i Kinas Qinghai-region blev der fredag konstateret et jordskælv. Det målte 6,2 på richter-skalaen.
