Chavez beskylder USA for at sprede kræft
Den stærke mand i Venezuelas lufter teori om, at USA på en eller anden måde giver sydamerikanske ledere kræft.


 Hugo Chavez, Venezuelas præsident og stærke mand, har en mistanke om, at USA har en metode til at give sydamerikanske ledere kræft.
- Ville det være mærkeligt, hvis de havde udviklet en teori, der kan fremkalde kræft, uden at nogen ved det? spurgte Chavez i en tale ved en militærceremoni onsdag.
I talen, der blev transmitteret af nationale medier, gav han ingen beviser for sin mistanke.
Præsidenten udtrykte sin solidaritet med Argentinas præsident, Cristina Kirchner, der har fået konstateret kræft.
Hendes talsmand sagde tirsdag, at præsidenten har kræft i skjoldbruskkirtlen, og at hun i næste uge skal opereres.
- Det er meget svært at forklare på nuværende tidspunkt, sagde Chavez.
Chavez har også selv haft kræft og er blevet behandlet for sin sygdom i Cuba.
Brasiliens præsident, Dilma Rousseff, hendes forgænger Luiz Inacio Lula da Silva og Paraguays præsident, Fernando Lugo, har alle fået konstateret kræft i de senere år.
Rousseff og Lugo er raske igen, mens Lula fortsat er under behandling.
