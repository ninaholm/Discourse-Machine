Iran vil berige uran igen trods protester



 Iran begynder tirsdag igen at berige uran. Det meddeler landets atomchef, Ali Akbar Salehi, i en tv-tale.
FN's internationale atomenergiagentur, IAEA, bliver informeret om beslutningen mandag, siger han.
Der er tale om en såkaldt 20 procents berigelse af uran, og processen kommer til at foregå på Natanz-anlægget i provinsen Isfahan.
Ali Akbar Salehis oplysninger kommer kun en dag efter, at Irans præsident, Mahmoud Ahmadinejad, gav han ordre til igen at berige uran.
Den britiske regering fordømmer beslutningen. En talsmand kalder afgørelsen for "alvorlig", mens den amerikanske forsvarsminister Robert Gates siger, at Iran vil blive mødt af forstærket international pres.
Iran siger, at dets atomprogrammer kun har fredelige mål, og sigtet er at udvikle atomkraft. Lande i vesten med USA i spidsen tror, at den iranske ledelse er i gang med at udvikle atomvåben.
Desuden mener de vestlige lande, at Iran løber om hjørner med IAEA, som skal kontrollerede landets atomanlæg.
