Blodet flyder i Gaza: 38 dræbte på to dage
De seneste dage er mindst 38 mennesker blev dræbt i Gaza efter israelske bombardementer. Mindst 300 såret
Al-Shifa hospitalet, Gaza By. En mand besigtiger ligene efter to unge palæstinensere, som blev dræbt ved et israelsk luftangreb onsdag.

17 palæstinensere er blevet dræbt i den seneste serie af israelske luftangreb mod Gazastriben, hvor kampfly ifølge det israelske militær har ramt 160 mål i løbet af natten til onsdag. Det bringer dødstallet de seneste to dage op på 38. Flere end 300 er sårede, beretter lægekilder.To kvinder og fire børn i den nordlige og østlige del af Gaza City er blandt de dræbte.- Fire palæstinensere blev dræbt i luftangreb i Shejaiya, heriblandt to brødre på 12 og 13 år. En dreng på fire år og en kvinde blev dræbt ved et angreb på Zeitun, siger talsmand for nødberedskabet i Gaza Ashraf al-Qudra til nyhedsbureauet AFP.Såvel Shejaiya som Zeitun ligger i den østlige del af Gaza City tæt på grænsen mod Israel.Røg efter et israelsk luftangreb i Rafah i den sydlige del af Gaza.ScanpixKonflikten i Mellemøsten er blusset op efter 12. juni, hvor tre israelske teenagere blev bortført på Vestbredden. De blev senere fundet dræbt.Efterfølgende blev liget af en ung palæstinenser fundet, hvilket betegnes som hævn for drabene på de tre israelere.Den israelske regering har indkaldt 40.000 soldater af reserven, og det tolkes som en mulig optakt til en invasion af Gazastriben.Hamas, der kontrollerer Gazastriben, har som modsvar på de israelske luftangreb affyret adskillige raketter mod Israel, men de raketter, som var på vej mod boligbebyggelse, er tilsyneladende blevet opsnappet af det israelske antimissil-system - &quot;Iron Dome&quot;.Hamas meddelte tirsdag, at alle israelere vil være mål for den islamiske organisation, efter at et israelsk bombeangreb på et hus i Khan Yunis i det sydlige Gaza tirsdag kostede otte mennesker livet og sårede 25 andre.Al-Shifa hospitalet, Gaza By. En mand besigtiger ligene efter to unge palæstinensere, som blev dræbt ved et israelsk luftangreb onsdag.Mahmud Hams
