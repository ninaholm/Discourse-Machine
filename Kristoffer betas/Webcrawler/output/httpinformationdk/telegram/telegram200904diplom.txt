Diplomater: Ingen Fogh-udnævnelse i dag



 Tyrkiets fortsatte modstand mod Anders Fogh Rasmussen som Natos nye generalsekretær resulterer nu i, at Nato-landene må opgive at nå til enighed om emnet på topmødet i Strasbourg i dag. Det siger flere diplomater ifølge det tyske nyhedsbureau dpa.
 På trods af massivt pres fra de 27 resterende medlemslande, som alle er enige om at pege på Fogh, så bekræfter tyrkiske embedsmænd, at der ikke er udsigt til nogen aftale om en ny Nato-chef.
 Tyrkerne forudser dog, at forhandlingerne vil fortsætte efter topmødets afslutning.
