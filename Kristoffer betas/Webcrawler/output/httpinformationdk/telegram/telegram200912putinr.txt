Putin roser macho-Berlusconi



 Silvio Berlusconi har fået et telefonopkald fra Moskva på sygesengen i Milano, hvor den italienske premierminister er indlagt efter overfaldet i søndags.
 Det var Vladimir Putin, Ruslands premierminister, der ringede til sin kollega i Italien for at hylde Berlusconis håndtering af situationen.
 - Han sagde, at Berlusconi havde optrådt meget mandigt i en ekstrem svær situationen, siger Putins talsmand om telefonsamtalen.
 Berlusconis næse brækkede, og to tænder knækkede, da en mand smed en souvenirmodel af Milanos katedral i hovedet på ham, mens premierministeren trykkede hænder.
 - Putin kender Berlusconis stærke karakter og udtrykte sin tillid til, at han snart kommer sig og vender tilbage til arbejdet, siger talsmanden.
 Læger på hospitalet siger, at Berlusconi måske udskrives senere onsdag, men at premierministeren skal holde sig i ro i to uger. 
