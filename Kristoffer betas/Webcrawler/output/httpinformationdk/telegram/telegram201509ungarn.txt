Ungarn er begyndt at bygge hegn på grænsen til Kroatien
Premierminister Viktor Orbán siger, at hegn på grænsen til Kroatien skal stoppe migranter og flygtninge.


 Den ungarske premierminister, Viktor Orbán, siger til den statslige radio i Budapest, at Ungarn er begyndt at bygge et hegn på grænsen til Kroatien for at stoppe tilstrømningen af migranter og flygtninge.
Orbán siger, at Ungarn fuldt og helt overholder Genèvekonventionen og alle andre internationale regler i behandlingen af flygtninge.
 Orbán har tidligere gjort det klart, at hans land ville bygge et hegn på særlige steder på den kroatiske grænse. Hans regering har også har planer om at bygge hegn ved grænsen til Rumænien.
Krisen med de mange tusinder af migranter og flygtninge, der kommer fra Tyrkiet til Grækenland, hvorefter de sætter kursen videre mod Nordeuropa, har allerede fået Ungarn til at bygge hegn langs den 175 kilometer lange grænse til Serbien.
Over en halv million flygtninge og migranter er kommet til Europa i 2015.
ritzau/Reuters

