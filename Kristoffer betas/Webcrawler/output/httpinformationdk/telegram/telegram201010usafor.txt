USA fordømmer tjetjensk terrorangreb
USA understreger dets vilje til at arbejde sammen med Rusland i kampen mod terrorisme efter angreb på det tjetjenske parlament.


 USA fordømmer, hvad det kalder et "terroristangreb" på parlamentet i Ruslands konflikthærgede Tjetjenien, hvor militante stormede bygningen og dræbte tre mennesker.
- USA fordømmer på det stærkeste terroristangrebet i Tjetjeniens parlament, siger talsmanden for det nationale sikkerhedsråd i Washington, Mike Hammer.
- Terrorisme er uacceptabelt i enhver form. USA understreger dets vilje til at arbejde sammen med Rusland i kampen mod terrorisme og for beskyttelsen af uskyldige, som altid kommer til at under terrorismens brutale taktik, hedder det videre. 
Tjetjeniens leder, Ramsan Kadirov, har sagt til det russiske nyhedsbureau Interfax, at tjetjenske sikkerhedsstyrker gennemførte en 20 minutter lang aktion, hvor de dræbte de militante og evakuerede parlamentets repræsentanter og medarbejdere fra bygningen.
Tre af indenrigsministeriets sikkerhedsvagter og en civil medarbejder i parlamentet blev dræbt, da de bevæbnede oprørere stormede parlamentsbygningen, siger en talsmand for det lokale indenrigsministerium.
