Irans præsident aflyser besøg i Europa efter Paris-massakre
Hassan Rouhani skulle lørdag være ankommet til Rom og derefter fortsætte til Paris, men turen er nu aflyst.


 Irans præsident, Hassan Rouhani, har aflyst sit historiske besøg i Europa de kommende dage på grund af de tragiske hændelser i Paris.
Det oplyser udenrigsministeriet i Teheran lørdag ifølge nyhedsbureauet AFP.
Mindst 120 mennesker antaget at være blevet dræbt i forbindelse med angreb flere steder i Paris fredag aften.
Rouhani skulle efter planen været ankommet til Rom senere lørdag. Her var der planlagt et møde med Italiens premierminister, Matteo Renzi, og pave Frans blandt andre.
Herefter skulle Rouhani have fortsat til Paris til møder med blandt andre Frankrigs præsident, François Hollande.
Statsbesøgene ville have været de første i Europa for en præsident fra Iran i over 20 år.
