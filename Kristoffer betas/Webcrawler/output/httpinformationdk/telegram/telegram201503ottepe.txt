Otte personer såret i masseskyderi i Göteborg
Politiet har afspærret torv i Göteborg efter skyderier onsdag aften. Motivet til hændelsen kendes endnu ikke.


Otte personer er såret og overført til et hospital efter skyderier sent onsdag aften på et torv i Göteborg. Det oplyser svensk politi ifølge nyhedsbureauet TT.10 ambulancer og et stort antal politifolk er sendt til stedet. Torvet, der ligger i bydelen Hisingen, er afspærret.- Der er adskillige sårede. Vi er på stedet og forsøger at skabe os et billede af, hvad der er sket, siger Jenny Widén, talsperson for politiet i Västra Götaland, til TT.
