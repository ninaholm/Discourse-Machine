Skovejere får erstatning efter voldsomme storme
Danske skovejere er berettiget til erstatning for væltede træer under to storme sidste år.


 Stormrådet har besluttet, at stormfaldsordningen skal træde i kraft, så skovejere landet over kan få erstatning fra deres forsikringsselskaber for væltede træer under de to storme 28. oktober og 5. december sidste år.
2013 blev det femteværste stormår for skovejerne.

Over en million kubikmeter træ i private og kommunale skove væltede omkuld i de to storme. Det svarer til et tab på knap 300 millioner kroner, har Dansk Skovforening beregnet.
Det er dele af det tab, skovejerne nu får mulighed for at få dækket.
