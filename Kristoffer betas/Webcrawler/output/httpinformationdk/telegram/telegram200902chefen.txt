Chefen skal ikke underskrive feriebeviset



 800.000 danskere kan fremover selv bestemme, hvornår de vil have deres feriepenge udbetalt.
 Beskæftigelsesminister Claus Hjort Frederiksen (V) gør det nu lettere for både arbejdsgivere og lønmodtagere, fordi feriekontobeviserne ikke længere skal underskrives af arbejdsgiveren. Det skriver MetroXpress.
Lønmodtagere i arbejde og selvstændigt erhvervsdrivende kan fremover selv underskrive beviset og sende det til FerieKonto, når ferien skal holdes. 
 Dermed afskaffer beskæftigelsesministeren mere end et halvt århundredes praksis, hvor man skal have arbejdsgiverens underskrift på feriekontobeviset, hver gang man for eksempel skal holde en forlænget weekend. 
 Lønmodtagerne under LO er dog ikke helt trygge ved idéen. LO-sekretær Marie-Louise Knuppert mener, at pengene kan blive for stor en fristelse for lønmodtagerne.
 Hos arbejdsgiverne er der til gengæld begejstring for de nye regler. Dansk Arbejdsgiverforening (DA) mener, at det er en god idé.
