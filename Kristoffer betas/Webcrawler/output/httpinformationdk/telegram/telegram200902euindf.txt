EU indfører straftold på kinesisk stål



 EU har med øjeblikkelig virkning indført en antidumpingtold på op mod 25 procent på kinesisk produceret valsetråd fra stålstænger.
 Antidumpingtolden bliver i første omgang indført i seks måneder, hvorefter EU-Kommissionen vil vurdere, om der skal indføres en mere permanent straftold.
 Også Moldova bliver ramt af EU's toldhammer.
 Straftolden kommer, efter at sammenslutningen af europæiske jern- og stålproducenter i marts sidste år klagede over urimelige konkurrencevilkår. EU-Kommissionens analyser har efterfølgende vist, at der siden 2004 har været en stor stigning i markedsandele og dumpingimport til lave priser for valsetråd fra Kina og Moldova.
 Valsetråd anvendes til armering af beton, ligesom det bruges ved fremstilling af blandt andet møtrikker, kabler indkøbsvogne og sengefjedre.

