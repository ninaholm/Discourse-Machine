Mindst 18 dræbte ved skyderi og eksplosion Paris
Ifølge fransk politi er der taget gidsler i byens koncertsal. Der synes at være tale om flere skyderier.


 Mindst 18 er dræbt ved et eller flere skyderier i Paris fredag aften, skriver nyhedsbureauet AFP med politiet som kilde.
Samtidig oplyser fransk politi, at der er taget gidsler i koncertsalen Bataclan i Paris.
Der meldes om at have været flere skudepisoder, blandt andet ved en restaurant i det 11. arrondissement. Samtidig er der rapporter om en eksplosion nogenlunde samtidig ved det franske nationalstadion.
Eksplosionen ramte en bar i nærheden af Stade de France, hvor Frankrig og Tyskland fredag aften spiller venskabskamp i fodbold. Præsident François Hollande og indenrigsminister Bernard Cazeneuve var til stede under kampen, men har ifølge flere medier forladt stadion med kurs mod Indenrigsministeriet.
En journalist fra BBC, der var til stede på stadion, melder, at han kunne se ti personer der lå på gaden og var enten døde eller alvorligt såret.
