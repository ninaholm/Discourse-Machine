Kursfald på de europæiske børser



 De europæiske børser lukkede i dag efter betydelige fald delvist foranlediget af nye dårlige finansielle nyheder. Japan, verdens næststørste økonomi, befinder sig nu i en recession, og den amerikanske bankgigant Citigroup afskediger 50.000 ansatte.
 I London faldt det toneangivende FTSE 100-indeks med 2,38 procent til 4132,16 point. I Paris faldt CAC 40-indekset med 3,32 procent til 3182,03 point. Meget bedre var det ikke i Frankfurt, hvor den toneangivende DAX-indeks faldt 3,25 procent og sluttede på 4557,27 point.
