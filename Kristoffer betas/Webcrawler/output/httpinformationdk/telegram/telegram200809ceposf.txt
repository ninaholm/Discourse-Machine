Cepos: Vi har flere penge end Cevea



 En ny tænketank skal udfordre den liberalistiske tænketank, Cepos. 
 Men Centrum-Venstre Akademiet (Cevea), som den nye tænketank hedder, er fra begyndelsen bagud på point. Cevea har et årsbudget på cirka tre millioner kroner, mens Cepos råder over mindst det dobbelte.
 - Jeg kender ikke deres faktiske økonomi, men hvis de tre millioner kroner, jeg har fået oplyst, er, hvad de har, så har vi væsentligt mere, end de har, siger Cepos-direktør Martin Ågerup til Ritzau.
 Cevea-direktør Jens Jonatan Steen har indtil nu fået rejst omkring en halv million kroner til projektet. Pengene kommer især fra fagbevægelsen. Eksempelvis har HK, 3F, Dansk Metal, Nærings- og Nydelsesmiddelarbejder Forbundet (NNF) og LO Odense spyttet i kassen.
