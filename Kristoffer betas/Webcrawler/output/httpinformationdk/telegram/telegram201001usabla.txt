USA blåstempler Københavnaftalen



 USA har formelt meddelt FN, at man accepterer den klimaaftale, der blev indgået i København i december, og som udstikker ikkebindende mål for en nedbringelse af CO2.
Todd Stern, USA's ledende klimaforhandler, meddeler samtidig, at Obama-regeringen, som ventet, vil sigte imod en nedbringelse af CO2-udslippet med 17 procent i 2020 i forhold til 2005.
Et endeligt mål for USA's reduktion af drivhusgasser vil blive præsenteret, når først Kongressen har vedtaget en klimapakke. Men denne lovgivning har vanskeligheder ved at komme igennem Senatet.
