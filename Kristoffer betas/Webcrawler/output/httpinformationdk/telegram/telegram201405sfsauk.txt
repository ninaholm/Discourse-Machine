SF’s Auken er klar til at betale annoncepenge tilbage
SF mistænkes for at misbruge danske skatteyderes penge til at føre valgkamp til EU-parlamentsvalget


SF's spidskandidat til EU-parlamentsvalget, Margrete Auken, er kommet i modvind, efter at partiet har brugt penge fra Europa-Nævnet på annoncer, hvori hendes navn og SF's logo optræder sammen med teksten "Der er brug for Margrete Auken i EU".Nævnets bevillinger stammer fra finansloven, og dermed er skatteyderes penge brugt på at indrykke SF-annoncer i flere danske dagblade, hvor også Europa-Nævnets logo optræder.»Der kommer vel penge fra Europa-Nævnet, hvis det står på vores annonce, og det er helt efter reglerne. Det med, at man ikke må bruge penge på valgkampen, er en regel, vi har lavet selv,« siger hun og henviser til Europa-Nævnets regler for bevilling af støtte.»Vi skriver ikke nævnets logo, hvis vi ikke har styr på pengene, vi er ikke underbegavede,« siger hun til Ritzau og fortæller, at partiet er klar til at betale pengene tilbage, hvis det viser sig, at reglerne ikke er blevet fulgt.SF fik i perioden 2012-2014 2,9 millioner kroner af Europa-Nævnet. Nogle af de penge er angiveligt gået til at købe avisannoncer i blandt andet Information, metroxpress og Politiken. Det skriver metroxpress fredag.Midlerne fra partibevillingen kan dog ikke bruges til rene "stem-på-mig"-kampagner, lyder det ifølge reglerne.Margrete Auken mener dog, at det er helt efter reglerne, at penge fra Europa-Nævnet bruges på annoncer, som hun kalder "oplysende" og "debatskabende" og nævner eksempler fra annoncerne.»Vi skal kigge på bankernes behandling af vores penge og på det med en bankunion.« Det kalder jeg debatskabende og oplysende, siger hun.- Men det er jo også konkrete SF-sager og fremmer dermed dit kandidatur?»Jamen, det er ikke forbudt. Der står intet i reglerne om, at det ikke må bruges i direkte valgkamp. Det er en regel, vi pålægger os selv,« siger hun.- Hvad tror du denne sag får af betydning for dit valg?»Det sker der da ikke noget ved, det kan folk godt se. Der er ikke noget at komme efter, og den kan vi godt snakke os ud af,« siger hun.
