Buskaprer i Bulgarien overgiver sig



 En bevæbnet mand, som i dag kaprede en bus i Bulgarien, overgav sig tre timer senere til myndighederne. Der var omkring 39 personer i køretøjet.
 Det oplyser bulgarsk politi.
 Politiet tilføjer, at ingen er kommet til skade.
 Episoden foregik nær byen Lovech, som ligger cirka 125 kilometer øst for hovedstaden, Sofia.
 Manden, som er i trediverne, tvang med en pistol buschaufføren til at stoppe ved en benzintank og forlangte et møde med journalister og politibetjente.
 Manden sagde, at han havde anbragt en bombe i bussens bagagerum.
 Bussen var på vej fra Sofia til Varna ved Sortehavet, da den blev kapret.

