Vestas sælger 81 vindmøller til projekt i USA
Vindmølleselskabet har skaffet en stor ordre i det amerikanske på samlet 201 megawatt.


 Den danske vindmølleproducent Vestas har hentet en af de større ordrer i USA, hvor selskabet skal levere i alt 81 møller med en samlet kapacitet på 201 megawatt.
Det oplyser Vestas i en pressemeddelelse sent mandag aften.
Kunden er EDF Renewable Energy, men efter gensidig aftale holdes det hemmeligt, hvilket projekt vindmøllerne skal være en del af.
Ordren drejer sig om to forskellige typer møller.
Vestas skal levere 51 V100-2,0 megawatt-møller og 30 V117-3,3 megawatt-møller.
Foruden leveringen af selve vindmøllerne skal Vestas sætte dem i drift, og man har også sikret sig en treårig serviceaftale.
- Leveringen af vindmøllerne er planlagt til at starte i tredje kvartal af 2016 med idriftsættelse forventet i fjerde kvartal 2016, skriver Vestas.
Der er tale om en såkaldt fast og ubetinget ordre.
I alt har Vestas indtil videre i år haft en ordreindgang på 7282 megawatt.
