ECB fastholder renten på en kvart procent
Den europæiske centralbank fastholder renten på en kvart procent.


 Den europæiske centralbank ECB fastholder renten på rekordlave 0,25 procent. Det står klart efter torsdagens rentemøde.
Det var ventet af langt de fleste økonomer, at der ikke ville blive pillet ved renten i denne omgang.
Det skal ses i lyset af den overraskende rentesænkning i november, hvor ECB sænkede renten fra 0,5 til de nuværende 0,25 procent.
 ECB 's topchef, Mario Draghi, vil senere torsdag på et pressemøde uddybe bankens beslutning om at fastholde rente i december.
Novembers rentesænkning var den første siden maj, hvor ECB satte renten ned med et lidt større hak. Her blev renten sænket fra 0,75 procent.
