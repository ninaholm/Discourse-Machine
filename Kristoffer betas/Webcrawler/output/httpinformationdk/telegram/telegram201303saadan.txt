Sådan vil regeringen finde to milliarder på SU'en
Regeringen vil have de studerende hurtigere igennem uddannelsessystemet. Det skal frigive to milliarder kroner


 Uddannelsesminister Morten Østergaard (R) har fremlagt regeringens udspil til en SU-reform, som skal give to milliard kroner. Her kan du se, hvordan pengene hentes.
Der hentes 800 millioner kroner ved disse forslag:
* SU begrænset til normeret tid ved studiestart mere end to år efter adgangsgivende eksamen.
* Øgede krav til studerende om fremdrift på studierne på de videregående uddannelser.
* Nye rammer på de videregående uddannelser, der støtter en aktiv studiegennemførelse
* Øgede krav til universiteter om forbedringer i studietiden
Sådan hentes de sidste 1,2 milliarder kroner:
* Målretning af SU til gymnasiale suppleringskurser. Det skal give 100 millioner kroner.
* Højst fem ungdomsuddannelser med SU. Det skal give 200 millioner kroner.
* Ændret SU til hjemmeboende. Det skal give 400 millioner kroner.
* Samme regulering af SU som for overførselsindkomster - for eksempel dagpenge og kontanthjælp. Det skal give 500 millioner kroner.
Kilde: Regeringens udspil "Bedre igennem uddannelserne - Reform af SU-systemet"
