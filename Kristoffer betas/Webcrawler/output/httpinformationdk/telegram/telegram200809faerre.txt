Færre danskere dør af hjertesygdomme



 Flere hjertepatienter lader sig behandle, mens kvaliteten af behandlingen og efterbehandlingen stiger.
 Samtidig retter vi stadigt større fokus på livsstil og tager mere af den rigtige medicin.
 Derfor oplever vi for femte år i træk et fald i antallet af hjertepatienter, som dør af deres sygdomme.
 Det viser Sundhedsstyrelsens register over danskernes dødsårsager.
 I 2001 døde godt 13.900 danskere af hjertesygdomme, mens tallet i 2006 faldt til knap 10.600. Det svarer til en nedgang på over 20 procent. 
 Det hænger sammen med, at den brede indsats i såvel behandling som forebyggelse virker, oplyser   fra Sundhedsstyrelsen i en pressemeddelelse.
 Danskerne lever nu længere med deres hjertesygdomme, tænker i stigende grad på forebyggelse og tager mere medicin, der nedsætter indholdet af kolesterol og sænker blodtrykket.

