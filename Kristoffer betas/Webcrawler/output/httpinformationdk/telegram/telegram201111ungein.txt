Mange unge indvandrere styres hjemmefra
Unge indvandrere oplever, at familien ikke tillader, at de har en kæreste. Det vil DF have gjort noget ved.


Unge med indvandrerbaggrund er underkastet massiv social kontrol fra deres familier. Især når det gælder kærlighed og sex.Det viser den første store undersøgelse af omfanget af den sociale kontrol i indvandrerfamilier, skriver Morgenavisen Jyllands-Posten.Resultatet af undersøgelsen bekymrer social- og integrationsminister Karen Hækkerup (S):- Undersøgelsen er nedslående og ualmindelig deprimerende læsning, siger Karen Hækkerup, der er overrasket over omfanget af den sociale kontrol.- Jeg havde overhovedet ikke drømt om, at det var så slemt. Det er til at græde over, at social kontrol for så mange mennesker åbenbart er en integreret del af deres hverdag, siger ministeren til Jyllands-Posten.3000 unge mellem 15 og 20 år har deltaget i undersøgelsen "Ung i 2011".Den viser bl.a., at hver anden unge nydansker oplever, at de ikke må have en kæreste, og at hver fjerde frygter, at familien vil vælge en ægtefælle til dem mod deres vilje, skriver Morgenavisen Jyllands-Posten.På baggrund af undersøgelsen vil Dansk Folkepartis udlændingeordfører Martin Henriksen i forbindelse med de forestående satspuljeforhandlinger foreslå et projekt, der skal opdrage indvandrerfamilier til danske normer:- Regeringen ønsker at bruge nogle af satspuljens penge på integration. Så må det være oplagt at tage fat her, udtaler Martin Henriksen.Dansk folkeparti foreslår, at folkeskolerne og ungdomsuddannelserne får midler til at være opsøgende over for unge med indvandrerbaggrund.- Hvis det viser sig, at der en familie, hvor forældrene for eksempel dikterer den unge, hvordan han eller hun skal opføre sig, ud over hvad der er rimeligt, skal forældrene indkaldes til samtaler og kurser, siger Martin Henriksen.Han vil rejse forslaget over for socialminister Karen Hækkerup og forligskredsen for at søge bred politisk opbaklning til et fireårigt pilotprojekt.
