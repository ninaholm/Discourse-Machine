Køge består som arbejderby



 Køges Marie Stærke kan fortsætte som borgmester i byen ved bugten. 
 Ganske vist gik hendes parti, Socialdemokraterne, to pladser tilbage ved valget, men alliancen bag hende er intakt. 
 Stærke blev landets yngste borgmester, da hun i 2007 overtog posten fra den afdøde Torben Hansen. 
 Ved budgetforliget for nylig fik Socialdemokraterne støtte fra Dansk Folkeparti, der ved valget i Køge trods landsfremgangen smider et mandat.
 De lokale sejrherrer er i stedet SF, De Konservative og Demokratilisten, der ved det seneste valg var med til at anbringe S i borgmesterkontoret.
