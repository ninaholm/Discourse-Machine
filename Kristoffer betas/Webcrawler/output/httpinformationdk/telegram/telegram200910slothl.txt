Sloth lægger sin skæbne i Gades hænder



 Forsvarschef Tim Sloth Jørgensen erklærer, at han selv er i tvivl om, hvorvidt han er den rette til jobbet.
 Det sker, efter at det er kommet frem, at det er en medarbejder i Forsvarskommandoen, der har lavet den meget omtalte arabiske oversættelse af jægersoldaten Thomas Rathsacks bog, og at det er kommunikationschefen i Forsvarskommandoen, Lars Sønderskov, der har lækket den til avisen B.T.
 - Derfor må det være op til Søren Gade, om han fortsat har tillid til mig, siger Tim Sloth Jørgensen til TV 2 News.
 Forsvarschefen kalder sagen for en "mareridtssag" og erkender, at han har svært ved at se, hvordan den hænger sammen. Derfor har han bedt auditører se på sagen. Samtidig forklarer han, at han har svært ved at sove om natten. 
