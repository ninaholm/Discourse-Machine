Singh genvalgt som leder af Kongrespartiet



 Efter en uventet klar sejr ved parlamentsvalget, genvalgte Indiens Kongresparti i dag Manmohan Singh som leder, og han kan dermed fortsætte som premierminister. Det oplyser partikilder.
 Ved at møde i partiets ledelse foreslog præsident for Kongrespartiet, Sonia Ghandi, Manmohan Singh som leder, og han blev omgående valgt med begejstrede tilråb.
 Kongrespartiet fik uventet stor opbakning ved parlamentsvalget, der har fundet sted over de seneste fire uger, og fik 262 af parlamentets 543 mandater. Partiet mangler der med kun 10 mandater for at have flertal og står betydelig stærkere end før valget.
 Med sejren har den 76-årige Manmohan Singh mulighed for at fortsætte sit arbejde med at reformere indisk økonomi og erhvervsliv. 
 Indiske erhvervsfolk og børsen i Mumbai reagerede med begejstring over Kongrespartiet klare sejr, og der var store stigninger i går og i dag på aktiekurserne.
