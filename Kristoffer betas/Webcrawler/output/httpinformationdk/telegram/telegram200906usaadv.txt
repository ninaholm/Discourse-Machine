USA advaret mod stigende underskud



 Chefen for den amerikanske centralbank, Ben Bernanke, advarer om, at stigende amerikansk gæld bidrager til stigninger for de langsigtede rentesatser, og han understreger, at tiden nu er inde til at få rettet op på budgetunderskud.
 Bernanke virker overbevist om, at en afslutning på recessionen kan skimtes, og at økonomisk vækst måske vil kunne komme i år. Han henviser blandt andet til, at ejendomsmarkedet er i bund, og at økonomiske redningspakker vil styrke økonomien.
 - For at opretholde tilliden til de finansielle markeder kræves der, at vi som nation begynder at planlægge ud fra en genopretning af balancen på det nationale budget, siger Bernanke ved et møde i budgetudvalget i Repræsentanternes Hus.
 Trods relativt positive udtalelser om økonomien vurderer Bernanke, at vækstraten for den "økonomiske aktivitet" vil forblive under sit langsigtede potentiale i et stykke tid".
