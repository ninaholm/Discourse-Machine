FAKTA: Det skal præsident Obama nå under besøget i Cuba
Som den første siddende amerikanske præsident i 88 år besøger Barack Obama fra søndag til tirsdag Cuba.


 Med på det historiske besøg er førstedame Michelle Obama og præsidentparrets døtre, Sasha og Malia. Her følger programmet for tredagesbesøget:

Søndag 20. marts:
* Air Force One lander om eftermiddagen i Havana.
* Der er afsat tid til en spadseretur i Havanas gamle bydel.
* Obama skal i Havanas katedral møde kardinal Jaime Ortega, der spillede en vigtig rolle i sonderingerne mellem de to lande op til det diplomatiske gennembrud i december 2014.

Mandag 21. marts:
* Præsidenten starter dagen på Revolutionspladsen med at besøge mindesmærket for nationalikonet Jose Marti, der var forfatter og frihedshelt.
* Derefter er der forhandlinger med den cubanske præsident, Raul Castro. Det er ikke planlagt, at Obama skal møde den tidligere præsident Fidel Castro.

Tirsdag 22. marts:
* På besøgets sidste dag skal den amerikanske præsident tale til det cubanske folk på det legendariske Gran Teatro i Havana.
* Der er aftalt samtaler med flere systemkritiske aktivister.
Kilder: Reuters, AFP.
