Det vil det sige at gå statsbankerot
Statsbankerot er, når et land ikke overholder sine finansielle forpligtigelser.


 * Der findes ingen internationalt etablerede regler, og derfor kan et land, der er ramt af statsbankerot, i vid udstrækning gøre, hvad det vil.
* Det er med andre ord landet selv, der "vælger" at gå bankerot.
* Når landet ikke længere ser sig i stand til at betale sin gæld, vil det som regel forsøge at få en del af gælden eftergivet og derefter køre videre med en mindre gæld.
* Reelt er der dog to andre muligheder: Enten kan landet gå til Den Internationale Valutafond (IMF) og bede om et lån og derefter forsøge at arbejde sig ud af gælden. Eller også kan det nægte at betale sin gæld.
* Både Thailand, Korea og Indonesien er eksempler på lande, der har modtaget lån og arbejdet sig igennem dybe kriser, mens Rusland, Island og Argentina alle har nægtet at betale deres gæld.
* I Argentinas tilfælde slap landet efter mange og lange forhandlinger med sine kreditorer med at betale 45 procent af den samlede gæld.
* Også Danmark har oplevet en statsbankerot. Det skete i 1813, efter at staten havde trykt alt for mange pengesedler. Bankerotten medførte, at der blev oprettet en ny seddelbank: Rigsbanken.
