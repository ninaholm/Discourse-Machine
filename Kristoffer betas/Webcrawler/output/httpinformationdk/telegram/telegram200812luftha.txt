Lufthansa vil overtage Austrian



 Lufthansa vil overtage det østrigske Austrian Airlines. Bestyrelsen i det tyske luftfartsselskab går efter at sikre sig det fulde ejerskab over det østrigske flyselskab.
 Lufthansa er rede til at betale op mod 377 millioner euro (2,8 milliarder kroner) for at få fuld kontrol med Austrian Airlines.
 Men samtidig betinger det tyske luftfartsselskab sig, at den østrigske stat udreder cirka halvdelen af Austrian Airlines gæld, der er over en milliard euro.
 Lufthansa er tidligere nævnt som en mulig ny ejer for det kriseramte SAS.
