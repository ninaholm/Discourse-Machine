Våben fra USA gik til Taliban



 Tusindvis af amerikanske våben, som var beregnet for den afghanske hær, kan være faldet i hænderne på Taliban eller al-Qaeda i Afghanistan på grund af dårlig kontrol, siger et kontrolorgan i den amerikansk Kongres.   
 Pentagon har ikke kunnet spore omkring 87.000 våben, som er blevet overdraget til de afghanske sikkerhedsstyrker.
 I en 46 sider lang rapport fra GAO, som er et uafhængigt efterforskningspanel i Kongressen, hedder det, at der ikke har været overvågning af en del af våbenleverancerne, der er blevet givet af USA og Nato-allierede til dårligt betalte afghanske politifolk og soldater i et land, som er berygtet for udbredt korruption.
 Militære enheder i Afghanistan, som er kronisk underbemandede, har ikke nået at nedskrive serienumre eller har foretaget andre kontrolforanstaltninger. 
