John McCain bakker op om Mitt Romney
Republikaners tidligere præsidentkandidat John McCain støtter til Mitt Romney som USA'S næste præsident.


 Efter en kneben sejr ved republikanernes første opstillingsvalg i staten Iowa får Mitt Romney nu en kærkommen opbakning fra en af Det Republikanske Partis sværvægtere og partiets seneste præsidentkandidat, John McCain.
- Jeg går ind for, at Mitt Romney bliver USA's næste præsident. Det er derfor, jeg er her, siger John McCain ved ankomsten til byen Manchester i staten New Hampshire, hvor republikanerne holder deres næste primærvalg.
Den mere moderate Mitt Romney vandt tirsdagens såkaldte caucusvalg i Iowa med kun otte stemmer over den stærkt konservative Rick Santorum.
Både Romney og Santorum fik 25 procent af stemmerne, mens kongresmedlemmet Ron Paul fra Texas fik lidt over 21 procent.
Trods det tætte opløb i Iowa anses Romney for at være favorit til at blive republikanernes udfordrer til Barack Obama ved præsidentvalget i november.
John McCain tabte præsidentvalget for fire år siden til Barack Obama.
 Trods nederlaget anses han fortsat for at være en af Republikanernes vigtigste stemmer, og hans opbakningen til Romney kan få afgørende betydning for det videre forløb af republikanernes opstillingsvalg.
