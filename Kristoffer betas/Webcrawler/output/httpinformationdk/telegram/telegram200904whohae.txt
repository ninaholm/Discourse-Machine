WHO hæver trusselniveauet for pandemi



 WHO har hævet trusselsniveauet for en svineinfluenza-pandemi et trin fra fase fire til fase fem på en skala fra et til seks, oplyser WHO-chefen Margaret Chan.
 Hun siger, at svineinfluenzaen H1N1 muterer hurtigt, og at dens videre udvikling er uforudsigelig. Derfor er det øgede trusselniveau en opfordring til alle lande om at aktivt at forberede sig på en svineinfluenza-pandemi.
 Chan opfordrer desuden alle medicinalfirmaer til at øge produktionen af medicin mod influenzaen, der først blev konstateret i Mexico og sidenhen har spredt sig til blandt andre USA, Canada, Spanien og New Zealand.
 I øjeblikket er der ikke lagre nok af medicin mod svineinfluenzaen H1N1.
 - Alle lande må straks tage aktive skridt til at imødegå smitten, som skal tages meget alvorligt, siger Chan. 

