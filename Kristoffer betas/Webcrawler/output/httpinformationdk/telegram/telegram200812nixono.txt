Nixon-optagelser afslører ukendte sider



 Den tidligere amerikanske præsident Richard M. Nixon havde kun afsky tilovers for sine mange modstandere, viser nye dokumenter og båndoptagelser, der netop er blevet offentliggjort af Nixon biblioteket. 
 Optagelserne blotlægger blandt andet, hvordan Nixon sammen med sine nærmeste rådgivere hældte eder ud over præsidentens offentlige kritikere.
- Glem det aldrig. Pressen er fjenden. Det etablerede samfundssystem er fjenden. Professorerne er fjenden, siger Nixon til den daværende udenrigsminister, Henry Kissinger, i en samtale i Det Hvide Hus.
 I de nye dokumenter kan man samtidigt læse, hvordan Nixon nærmest havde et afhængighedsforhold til presserende informationer om sine politiske modstandere. En tidligere modstander bliver stemplet som "psykotisk", mens Nixon også har kendskab til en anden modstanders sindslidelser, før han selv stod frem med dem.
 Richard Nixon, der trådte tilbage på grund af Watergate-skandalen, døde den 22. april 1994. Han blev 81 år gammel.  

