20 dræbt ved selvmordsattentat



 Mindst 20 blev dræbt og omkring 30 såret, da en kvindelig selvmordsbomber til aften sprængte sig selv i luften under en muslimsk fest i Iraks Diyala-provins, siger en ledende, irakisk militærembedsmand.
 General Abdel Karim al-Rubaie, chef for de irakiske styrker i Diyala, nord for hovedstaden Bagdad, siger, at attentatet fandt sted i byen Bala Druz.
 Tidligere på dagen blev 12 mennesker dræbt, da to bilbomber blev bragt til sprængning i Bagdad. 36 andre blev såret i disse angreb. Anslagene var rettet mod et butikskvarter i det overvejende shiitiske kvarter Karradah og var et af de mest dødbringende i den irakiske hovedstad i flere uger.

