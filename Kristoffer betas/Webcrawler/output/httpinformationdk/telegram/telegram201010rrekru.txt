R vil rekruttere flere til psykiatrien
Radikale opfordrer til at uddanne flere psykiatere - det vil forbedre vilkårene for syge børn, lyder det.


- Der er stor mangel på personale i psykiatrien, derfor bør man gøre uddannelserne mere attraktive, så der kan uddannes flere psykologer og psykiatere.Sådan lyder opfordringen fra de Radikales social - og psykiatriordfører Anne Marie Geisler, efter det er kommet frem, at flere børn oplever at vente helt op til et år på en psykiatrisk behandling.Anne Marie Geisler vurderer, at hovedårsagen er mangel på personale i psykiatrien. For at skaffe flere uddannede, understreger hun, at en mulig løsning kan være at rette et større fokus på psykiatri inden for lægestudiet.- Man kan gøre flere ting, blandt andet at indføre mere psykiatri på lægestudiet - det kan være en måde at få flere til at interesse sig for psykiatrien på, siger Anne Marie Geisler.Hun har mandag morgen bedt Socialministeriet om at undersøge, om der er psykologer og psykiatere nok at trække på i forhold til behandling af psykisk syge børn.Ifølge Anne Marie Geisler er en anden mulig løsning at styrke Pædagogisk Psykologisk Rådgivning (PPR), som står for de vurderinger og test, der trækker ventetiden i langdrag.- Det er problematisk, at PPR skal komme med vurderinger, før det enkelte barn kan komme i behandling. Derfor kigger vi i øjeblikket på, om den rette løsning er en styrkelse af organisationen, siger hun.I 2007 afviste psykiatriske afdelinger 18 procent af de henviste børn, en del af dem, fordi der manglede de nødvendige test og vurderinger fra PPR.Forhandlinger om satspuljerne er netop i gang - de forhandles mandag eftermiddag og igen på onsdag. Her håber ordføreren at finde ekstra midler til at forbedre området.
