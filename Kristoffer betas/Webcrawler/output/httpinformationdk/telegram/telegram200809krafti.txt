Kraftigt jordskælv i Polynesien



 Et jordskælv målt til 7,3 på den åbne richterskala ramte i dag et område i Polynesien i nærheden af de newzealandske Kermadec-øer. Det oplyser New Zealands geologiske institut, GNS.
 Myndighederne i New Zealand har ikke udsendt tsunamiadvarsel i forbindelse med det kraftige skælv, der havde sit epicenter ca. 1000 km sydvest for øgruppen Tonga.
 Den eneste af Kermadec-øerne, der er beboet, er Raoul Island. Her opholder der sig højst seks forskere fra New Zealands Departement for Konservering.
