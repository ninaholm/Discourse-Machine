Hjemrejse til Jorden udskydes



 Den amerikanske rumfartsorganisation Nasa har udskudt rumfærgen Atlantis' hjemvenden til Jorden på grund af dårligt vejr ved landingspladsen i Florida, siger en Nasa-embedsmand. Atlantis skulle efter planen være landet ved Kennedy Rumfartscentret kl. 16.00 dansk tid i dag, men rumfærgen vender altså tidligst tilbage til Jorden i morgen.
 Rumfærgen har været på en 11 dage lang rejse i Rummet, hvor besætningen har repareret rumteleskopet Hubble.
