Obama mødes med palæstinensisk præsident
I forbindelse med møde tirsdag i FN's Generalforsamling afholder Obama et bilateralt møde med Mahmoud Abbas.


 Den amerikanske præsident, Barack Obama, har planlagt et møde med præsidenten for det palæstinensiske selvstyre, Mahmoud Abbas, tirsdag.
Mødet finer sted i forbindelse med en tale, som Obama skal holde i FN's Generalforsamling i New York om den igangværende fredsproces i Mellemøsten, meddeler Det Hvide Hus.
Mødet finder sted få dage før, at Obama skal mødes med Israels premierminister, Benjamin Netanyahu.

Emnet for mødet mellem Obama og Abbas vil ifølge Det Hvide Hus være de igangværende fredsforhandlingerne mellem israelere og palæstinensere.
Fredsprocessen, som Obamas udenrigsminister John Kerry har været drivkraften bag, har fået en svær begyndelsen, eftersom Israel kort før, at møderne skulle indledes, gav godkendelse til flere bosætterboliger på Vestbredden.
Den politik har tidligere fået fredsprocessen til at bryde sammen, og det israelske initiativ er blevet kritiseret kraftigt fra flere lande.
Israelerne har sagt, at godkendelse intet har med de igangværende forhandlinger at gøre, men derimod har været undervejs længe.
