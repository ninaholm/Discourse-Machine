Bombetrussel mod canadisk passagerfly
Et passagerfly blev lørdag eskorteret til lufthavnen i Vancouver af to canadiske jagerfly. Der var fremsat en bombetrussel mod flyet.


 En bombetrussel fremsat mod en canadisk passagerfly, der på vej fra Hongkong til Vancouver, fik lørdag de canadiske myndigheder til at sende to jagerfly på vingerne, for at eskortere flyet. Det oplyser den canadiske tv-station CBC.
Flere medier oplyser, at to CF-18 Hornets jagerfly, som svar på truslen, blev sendt på vingerne fra en base nær Vancouver for at ledsage flyet fra Cathay Pacific Airways til lufthavnen i Vancouver.
CBC citerer en unavngiven kilde i det canadiske forsvarsministerium for at sige, at flyet var blevet eskorteret efter at have modtaget en bombetrussel.
En talsmand for det canadiske politi siger, at truslerne blev taget alvorligt, men at myndighederne ikke havde fundet noget farligt om bord på flyet og at der ikke var fremsat trusler mod passagererne.
 CNN siger, at flyet blev dirigeret ind i et lukket område i Vancouvers lufthavn.
 - De fortalte os, der er var et eller anden slags terroristproblem og at bagagen vil blive holdt tilbage, sagde en unavngivet mandlig passager til Canada's CTV News efter landingen.
Da han blev spurgt, om han var klar over, at militære jagerfly havde eskorteret flyet til Vancouver, sagde en anden mand: "Nej, det vidste vi ikke. Det er nyt for mig".

