Jordskælv ryster Costa Ricas hovedstad
Borgerne i Costa Ricas hovedstad, San Jose, kunne natten til lørdag dansk tid mærke en kraftig rystelse. Den var forårsaget af et jordskælv 42 kilometer derfra.


 Et jordskælv, der er målt til 5,9 på richterskalaen, rystede natten til lørdag Costa Rica. Skælvet ramte 42 kilometer nord-nordvest for hovedstaden San Jose og kunne mærkes som en kraftig rystelse i byen, oplyser USA's geologiske undersøgelser (USGS) og vidner.
Skælvet ramte 96 kilometer under jorden klokken 2.54 dansk tid, lyder det fra USGS, og det blev først vurderet til at være 5,5 richter, men blev senere opgraderet.
Der er ingen øjeblikkelige meldinger om tilskadekomne eller ødelæggelser, hvilket et skælv af den størrelse normalt vil forårsage.  
