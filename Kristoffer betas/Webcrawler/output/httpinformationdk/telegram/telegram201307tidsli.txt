Tidslinje: Bombesagen i Boston
Den formodede bombemand fra Boston Marathon bliver onsdag aften for første gang afhørt i retten.


 * Mandag 15. april 2013: To bomber eksploderer med 15 sekunders mellemrum nær målstregen ved det store maratonløb i den amerikanske by Boston. Tre mennesker bliver dræbt og 264 såret.
* Tirsdag 16. april: Ingen har taget skylden for angrebet ifølge forbundspolitiet FBI, som efterforsker sagen. Præsident Obama kalder bombeangrebet en terrorhandling.
* Torsdag 18. april: FBI offentliggør billeder og videoklip af to mænd, som mistænkes for at have være involveret i angrebene. Politiet beder offentligheden om hjælp med at identificere dem.
* Torsdag aften bliver en politibetjent skudt på universitet M.I.T.
* Fredag 19. april: En af de to mistænkte for bombeangrebet bliver dræbt i en skudveksling med politiet i Boston-forstaden Watertown.
* Den dræbte identificeres som den 26-årige tjetjener Tamerlan Tsarnaev. Politiet indleder en menneskejagt for at finde hans lillebror, 19-årige Dsjokhar Tsarnaev.
* Skoler bliver lukket, offentlig transport indstillet, og borgerne i Boston bedt om at holde sig inden døre, mens jagten står på.
* Fredag aften anholder politiet den 19-årige ved et hus i Watertown, hvor han skjuler sig i en båd. Menneskejagten er forbi. Dsjokhar Tsarnaev bliver alvorligt såret bragt på hospitalet.
* Søndag 21. april: Dsjokhars tilstand er kritisk, men stabil. Han kan ikke tale på grund af et skudsår i munden, men begynder at kommunikere med myndighederne på skrift.
* Torsdag 27. juni: Myndighederne rejser formelt tiltale mod Dsjokhar Tsarnaev. Han anklages for at dræbe fire mennesker og bruge et masseødelæggelsesvåben. Han risikerer dødsstraf eller livsvarigt fængsel i 17 ud af de 30 forhold i anklageskriftet.
* Onsdag 10. juli: Dsjokhar Tsarnaev fremstilles i retten i Boston i det første forhør siden sin anholdelse.
