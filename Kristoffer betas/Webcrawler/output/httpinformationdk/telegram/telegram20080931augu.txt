31. august skal være flagdag for soldater



 Dannebrog skal til tops for de soldater, der har deltaget på Danmarks internationale missioner i blandt andet Kosovo og Afghanistan. Det mener forsvarsminister Søren Gade (V).
 Han foreslår nu den 31. august som officiel flagdag for soldaterne.
 Datoen er valgt, fordi det var 31. august 1990, at Folketinget at sende korvetten "Olfert Fischer" til Golfen i forbindelse med den første Golfkrig. Ifølge Søren Gade markerer datoen dermed, at Danmark fra dette tidspunkt har sendt soldater ud for aktivt at tage del i fredsskabende og fredsbevarende operationer. Operationer som har kostet både dræbte og sårede soldater. 
 - De udsendte danske soldater fortjener at blive mindet af hele Danmark, og det er baggrunden for, at regeringen vil indføre en officiel flagdag, siger Søren Gade.
 Forsvarsministerens forslag skal nu drøftes med de faglige organisationer og soldater- og veteranforeninger. Herefter vil der blive truffet endelig beslutning om en dato.
