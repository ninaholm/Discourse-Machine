Fem europæere blandt dødsofre i Kashmir
Fem europæere blandt 177 omkomne i Kashmir. Omkring 300 savnes.


 Antallet af omkomne ved oversvømmelser i den indiske delstat Kashmir er steget til 177. Fem europæiske turister er blandt de dræbte, oplyser indiske politi.
De fem omkomne europæere skal være fra Frankrig, Spanien og Italien, oplyser en politimand i byen Leh i Kashmir, hvor myndighederne har identificeret 150 af de dræbte.
Omkring 300 mennesker savnes efter oversvømmelserne, som begyndte fredag, hvor et voldsomt regnvejr udløste en flodbølge, der skyllede veje, broer og huse væk.
Byen, der ligger i 3500 meters højde i Himalaya rammes kun sjældent af regnvejr, og dens infrastruktur er ikke bygget til at tåle store mængder af vand.
Det frygtes, at de hundredvis af savnede kan ligge døde i ødelagte og sammenstyrtede bygninger.
Leh er et populært turistområde, som tiltrækker folk fra nær og fjern. De kommer blandt andet for at dyrke forskellige former for sport i bjergene.	
