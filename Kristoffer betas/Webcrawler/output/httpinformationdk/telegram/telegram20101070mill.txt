Over 70 millioner har besøgt Expo
Antallet af besøgende ved Expo-udstillingen i Shanghai er ifølge arrangørerne nået over 70 millioner.


 Expo-udstillingen i Shanghai i Kina er efter seks måneder gået ind i sin sidste uge. Og det markerer samtidig, at antallet af besøgende overstiger arrangørernes mål, nemlig 70 millioner gæster.
Ifølge Expos hjemmeside har over 70 millioner mennesker været forbi den store verdensudstilling, hvor 189 lande viser teknologi, kultur og nye ideer.
Der er tale om den største verdensudstilling nogensinde.
Danmark er som bekendt også til stede, blandt andet med den lille havfrue.
I øvrigt betyder besøgstallet også, at Shanghais Expo er den bedst besøgte expo nogensinde. Den hidtidige rekord havde Osaka i 1979 med 62 millioner gæster.
