FBI efterforsker finansgiganter



 USA's forbundspoliti, FBI, er gået i gang med at undersøge fire amerikanske finansgiganter, hvis kollaps har udløst en økonomisk redningsplanen fra Bush-regeringen på 3600 milliarder danske kroner. Ifølge kilder i politiet undersøger FBI, om der er foregået svindel og uregelmæssigheder i finanshusene Fannie Mae, Freddie Mac og hos Lehmann Brothers Holdings Inc. forud for deres kollaps. Også forsikringsselskabet American International Group Inc. er genstand for efterforskning.
 Efterforskningen er stadig i sin indledende fase og den retter sig mod selve finanshusene og de personer, som har styret dem.
 Dermed er 26 finanshuse nu kommet under politiets lup alene gennem det seneste år.
