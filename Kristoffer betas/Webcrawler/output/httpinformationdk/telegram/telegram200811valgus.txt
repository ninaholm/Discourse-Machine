Valg i USA er ikke slut



 Valget i USA er ikke overstået. I Georgia skal et omvalg afgøre, hvem der skal være delstatens senator.
 Det lykkedes ikke den republikanske kandidat, senator Saxby Chambliss, at få over 50 procent af stemmerne. Efter de sidste fintællinger ender han formentlig på 49,8 procent af stemmerne mod demokraten Jim Martins 46,8 procent.
 Som det eneste sted i USA er der omvalg i Georgien, når en senatskandidat ikke får over 50 procent af stemmerne.
 Derfor er der nu lagt op til et "mini-præsidentvalg" i den traditionelt konservative stat i begyndelsen af december.
 Taberen ved præsidentvalget, republikaneren John McCain, var torsdag i Georgia for at støtte Chambliss, og der er spekulationer om, at USA's næste præsident, Barack Obama, vil møde op for at støtte Martin.
