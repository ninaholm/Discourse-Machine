Fly fra Europa til Bagdad



 Det første passagerfly fra Europa til Irak i 18 år landede i dag i Bagdad, da et svensk chartret fly ankom til den irakiske hovedstad.  
 Flyet fra luftfartsselskabet Nordic Leisure bragte 150 mennesker til Bagdad og genetablerede flyforbindelserne mellem Irak og Europa for første gang, siden FN indførte sanktioner mod irakerne i 1990 på grund af Saddam Husseins invasion i Kuwait. Flere internationale fly ventes til Bagdad inden for de kommende dage - blandt andet fra Hongkong, oplyser den irakiske transportminister, Amer Abduljabbar Ismail.
 Piloten viftede med det svenske flag, da han kørte flyet ind til lufthavnsbygningen fra landingsbanen.
