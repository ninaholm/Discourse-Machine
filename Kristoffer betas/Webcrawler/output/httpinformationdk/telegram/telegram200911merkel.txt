Merkel begynder fejring i kirken



 Den tyske kansler, Angela Merkel, har indledt markeringen af 20-års-dagen for Berlinmurens fald med en bøn. Det skete i Getsemane-kirken i det tidligere Østberlin, der var et tidligt samlingssted for demonstrationerne i hovedstaden mod DDR-styret.
 - Vi mindes glædestårerne, de henrykte ansigter, frigørelsen, sagde den lutherske biskop Wolfgang Huber under den økumeniske gudstjeneste.
 Den katolske ærkebiskop Robert Zollitsch advarede samtidig imod nye murbyggere i dagens samfund.
 - De må ikke skulle få noget at skulle have sagt, hverken i samfundet eller i kirken, sagde ærkebiskoppen.
 Foruden Merkel havde højtideligheden deltagelse af den tyske forbundspræsident, Horst Köhler, og flere andre prominente personer.
 Angela Merkel, som selv voksede op i et kirkeligt miljø i det kommunistiske DDR, er senere på dagen vært for et stort antal tidligere stats- og regeringschefer som led i fejringen.
 Festen kulminerer ved Brandenburger Tor i nedbrydningen af en ny mur bestående af kæmpemæssige dominobrikker.

