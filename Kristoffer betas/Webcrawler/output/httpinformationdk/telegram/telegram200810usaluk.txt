USA lukker måske ambassade i Syrien



 Den amerikanske ambassade i Syriens hovedstad, Damaskus, må måske lukke efter et angreb på syrisk territorium, som Syrien beskylder USA for at stå bag.
 Det fremgår af en erklæring fra den amerikanske ambassade i Damaskus.
 - Det amerikanske samfund i Syrien bør være opmærksom på, at uforudsete begivenheder eller omstændigheder kan finde sted og forårsage, at den amerikanske ambassade i Damaskus lukker for offentligheden i en ikke nærmere fastsat tidsperiode, hed det i erklæringen.
