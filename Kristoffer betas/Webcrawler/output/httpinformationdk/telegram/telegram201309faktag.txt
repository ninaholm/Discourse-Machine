FAKTA: Her er det globale fænomen Twitter
Det første tweet blev afsendt i 2006, og siden er det sociale medie vokset hastigt. Læs mere om Twitter her.


 * Twitter kom til live 21. marts 2006, da det første tweet med ordene "Sætter lige min twttr op" blev afsendt fra Jack Dorseys konto. Han er en af personerne bag mikroblogtjenesten.
* Siden er der blevet afsendt flere end 170 milliarder tweets fra Twitters omkring 500 millioner brugere. Tallet er opgjort af overvågningshjemmesiden Dashburst.com. Officielt siger Twitter, at de har et godt stykke over 200 millioner brugere.
* Justin Bieber (@justinbieber) har flest følgere med 44.418.729 brugere ved midnat torsdag. Han bliver fulgt af Katy Perry (@katyperry) med 42.603.233 følgere. Lady Gaga (@ladygaga) ligger på tredjepladsen med 40.094.580 følgere.
* USA's præsident, Barack Obama, (@barackobama) ligger nummer fire med 36.493.643 følgere. I november 2012 blev hans tweet om, at han havde genvundet præsidentposten re-tweetet 802.624 gange.
* I snit har en Twitter-bruger 208 følgere og bruger omkring 170 minutter på det sociale medie per måned.
* 80 procent af brugerne går på Twitter via mobile enheder.
* Kina er med 35,5 millioner brugere det land, der har flest brugere.
* Omkring 20 millioner Twitter-konti menes at være falske.
* Hastagget (#), der samler tweets om det samme emne, blev introduceret i august 2007, efter at en bruger havde foreslået det.
