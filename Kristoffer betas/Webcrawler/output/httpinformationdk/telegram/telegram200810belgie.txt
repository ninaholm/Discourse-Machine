Belgien og Luxembourg vil af med Fortis



 Regeringerne i Belgien og Luxembourg er på udkig efter en køber til resterne af det kriseramte finanshus Fortis, efter at Holland har overtaget den hollandske del af storbanken, som blandt andet tæller ABN AMRO, for 16,8 milliarder euro (125,6 milliarder kroner).
 Opsplittelsen af det grænseoverskridende bank- og finanskonsortium sker mindre end en uge efter, at de tre Benelux-landes regeringer havde godt 83 milliarder kroner ind i Fortis for at redde giganten. 
 Ifølge Luxembourgs økonomiminister, Jeannot Krecke, er den franske bank BNP Paribas på tale som mulig køber.
 Krecke siger til tv-stationen RTL, at der inden søndag aften skal findes en stærk partner for Fortis Luxembourg.
 En belgisk kilde tæt på forhandlingerne siger, at der enten bliver tale om en nationalisering eller et salg til den private sektor for at redde så mange af Fortis' 45.000 arbejdspladser som muligt. 

