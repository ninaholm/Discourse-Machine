Bosættelser tegn på kursskifte



 Den israelske forsvarsminister, Ehud Barak, har godkendt tilladelser til 455 nye boliger på den besatte Vestbred, hvilket bliver opfattet som et muligt tegn på, at israelerne forbereder at gå ind på amerikanske krav om et stop for bosættelser. De nye boliger vil blive placeret i områder, som Israel har sagt, at det vil beholde efter en fremtidig fredsaftale med palæstinenserne.
 I Israel bliver de nye tilladelser opfattet som om, premierminister Benjamin Netanyahus forsøg på at give indrømmelser til tilhængere af bosættelser i sit politiske bagland, inden han går ind på USA's krav og stopper for opførelser af flere boliger.
 Præsident Barack Obama har lagt pres på Netanyahu for at få ham til indefryse bosættelser for at få banet vej for nye israelsk-palæstinensiske fredsforhandlinger. Netanyahu har modsat sig et totalt stop og siger, at "naturlig vækst" i bosættersamfundet må accepteres.
 Omkring 2500 hjem er for øjeblikket ed at blive bygget i bosætterområderne.
 Den palæstinensiske præsident, Mahmoud Abbas, har krævet, at bosættelser fastfryses, før nye fredsforhandlinger kan komme på tale.

