Saudiske fly angriber Yemen



 Saudi-Arabien har ved en række flyangreb på mål i Yemen dræbt 16 civile og såret 19.
 Det siger shiamuslimske oprørere.
 Fly angreb 25 gange mandag i provinsen Omran, og seks er dræbt, siger oprørerne. Saudi-Arabien har bekæmpet militsen siden starten af november.
 10 mistede livet, da et marked blev ramt søndag, siger oprørerne, der kendes som zaidis.
 De yemenitiske oprørere siger, de vil trække sig ud af Saudi-Arabien, lige så snart flyangrebene hører op.
 Saudi-Arabien anklager oprørerne for drab på en saudisk grænsevagt og besættelsen af to saudiske landsbyer.

