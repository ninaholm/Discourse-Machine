Enighed i Senatet om krisepakke



 Medlemmerne i Senatet i USA blev kort før midnat dansk tid enige om de sidste udeståender i præsident Barack Obamas store krisepakke. 
 61 senatorer stemte for at sætte en stopper for flere dages heftig debat om indholdet af den økonomiske redningspakke til en værdi af 827 milliarder dollar (4737 milliarder danske kroner). 36 stemte imod.
 Senatet ventes tirsdag at stemme om indholdet i den samlede pakke, som præsident Obama har krævet ligger klar til underskrivelse på hans skrivebord senest 16. februar.
