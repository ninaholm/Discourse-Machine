Iransk diplomat i Finland forlader posten
Endnu en iransk diplomat forlader sin post. Denne gang er det nummer to på Irans ambassade i Finland. I januar skete det samme i Oslo.


 En højtstående diplomat på den iranske ambassade i Finland meddelte lørdag, at han er trådt tilbage for at slutte sig til den politiske oppositionsbevægelse mod præsident Mahmoud Ahmadinejad.
Hossein Alizadeh, der siger, at han er næstkommanderende på Irans ambassade i Helsinki, er den anden iranske diplomat i Norden, der tilslutte sig oppositionsbevægelse efter det omstridte præsidentvalg i 2009.
- Jeg er fratrådt endeligt i protest, og jeg er ikke længere iransk diplomat, siger Alizadeh telefonisk fra Finland.
Alizadeh tilbagetræden blev meddelt i fredags af oppositionsbevægelsen Green Wave, der er grundlagt eksiliraneren Amir Hossein Jahanchahi med bolig i Paris.
Det var ikke umiddelbart muligt for nyhedsbureauet Reuters at få en kommentar fra ambassaden i Helsinki, og det finske udenrigsministerium siger, at det ikke har nogen oplysninger om Alizadehs tilbagetræden.
I januar forlod Mohammed Reza Heydari posten som iransk konsulær embedsmand i Norge. Han søgte om politisk asyl i landet og har siden tilsluttet sig Green Wave-oppositionsbevægelsen i eksil.
Irans reformvenlige Green Wave-bevægelse beskylder Ahmadinejad for at have stjålet sejren ved valget i juni 2009 fra oppositionsleder Mirhossein Mousavi og for at knuse politiske modstandere.
Den omstridte præsidentvalg blev efterfulgt af månedlange protester mod regeringen, men der har ikke været nogen større demonstrationer i Iran siden december, da otte mennesker blev dræbt under sammenstød med sikkerhedsstyrker. 
