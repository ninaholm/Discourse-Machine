Bush priser frihed til at vælge tro



 Retten til selv at vælge tro er en fundamental menneskerettighed, fastslår USA's præsident, George W. Bush, på en FN-konference om religiøs tolerance, der er kommet i stand på initiativ af Saudi-Arabien.
 Den amerikanske præsident roste sin allierede, Saudi-Arabiens kong Abdullah, men præsidentens tale på konferencen var reelt en udfordring af de strenge love i den islamiske oliestat, hvor det er forbudt at skifte religion, og hvor andre religioner end islam ikke accepteres.
 I talen til FN's Generalforsamling fremhævede Bush, at FN's menneskerettighedserklæring, som blev vedtaget for 60 år siden, fastslår, at det er "rettighed at kunne vælge eller forandre religioner og retten til at bede privat eller offentligt". 
 - Frihed omfatter alle menneskers ret til at tro, hvad de vil, sagde han på andendagen af konferencen. Bush stod samtidig ved den politik, som føres i Irak og Afghanistan, selv om mange opfatter USA som aggressoren begge steder. Men Bush fastholder, at hans land "beskytter" muslimer.
