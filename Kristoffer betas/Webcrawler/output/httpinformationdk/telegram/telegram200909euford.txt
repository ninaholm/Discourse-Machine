EU fordømmer Ahmadinejad



 EU fordømmer stærkt de udtalelser, som Irans præsident, Mahmoud Ahmadinejad, er kommet med, og hvor han igen benægter, at Holocaust fandt sted.
 - EU's formandskab fordømmer udtalelserne fra præsident Ahmadinejad i Teheran, hvor han igen benægtede, at Holocaust fandt sted og afviste, at staten Israel har ret til at eksistere. Den form for udtalelser opmuntrer til antisemitisme og had. Vi opfordrer lederne af Den Islamiske Republik Iran til at bidrage konstruktivt til fred og sikkerhed i Mellemøsten, hedder det i EU-erklæringen.
 Ahmadinejad betegnede fredag nazisternes massedrab på jøder som et "eventyr".

