Tre tyske soldater dræbt i Afghanistan



 Tre tyske soldater blev i dag dræbt i Afghanistan, da deres pansrede køretøj blev involveret i et uheld, mens  de var på vej væk fra en skudveksling med oprørere.
 Det oplyser Nato og afghanske talsmand. 
 Soldaterne blev udsat for et angreb ved den nordlige by Kunduz under en operation sammen med politi og efterretningsagenter. Under angrebet kom ingen noget til, men den pansrede mandskabsvogn kørte fast i et vandløb, da den var på vej væk og kunne ikke trækkes løs. 
 Der er imidlertid ingen klare oplysninger om, hvordan soldaterne blev dræbt-
 Den Nato-ledede Isaf-styrke, som omfatter omkring 3700 tyske soldater, sagde, at soldaterne blev dræbt ved en ulykke. 
 - Deres køretøj rullede rundt, og de blev dræbt. Det skete efter skudvekslingen, sagde Isafs talsmand Chris Hall.
