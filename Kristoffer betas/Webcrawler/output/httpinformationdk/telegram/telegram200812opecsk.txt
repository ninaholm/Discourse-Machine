Opec skærer i olieproduktion



 Medlemmerne af de olieeksporterende landes organisation, Opec, er enige - forud for et ministermøde - om at nedskære produktionen.
 Det sagde Opec's formand, Chakib Khelil, i dag. Han oplyste, at verdens førende olieeksportør, Saudi-Arabien, allerede har taget skridt til at begrænse produktionen med otte procent, og det har påvirket markedet.
 Senere i dag steg olieprisen på verdensmarkedet til over 50 dollar pr. tønde og bekræftede Khelils udtalelse.
 Siden september har Opec erklæret, at organisationen vil indskrænke olieproduktionen med to millioner tønder pr. dag, men først nu holder prisfaldet op.
 Olie blev handlet til en rekordpris på 147 dollar pr. tønde i juli.
 Opec-ministermødet indledes på onsdag i Algeriet.

