Japans regering i knæ efter anklager om bestikkelse
Afgående økonomiminister afviser beskyldninger om, at han har modtaget penge fra et byggeselskab.


 Japans økonomiminister, Akira Amari, oplyser, at han træder tilbage, efter at der er fremsat beskyldninger om korruption mod ham.
Den uventede meddelelse fra Amari blev fremsat ved et pressemøde i Tokyo torsdag.
Den afgående minister afviser de beskyldninger, som rettes mod ham, om at han skal have modtaget bestikkelse fra et byggeselskab.
Amarais tilbagetræden opfattes som et alvorligt tilbageslag for premierminister Shinzo Abe. Amarais har haft posten siden 2012 og anses for at være en af premierministerens mest betroede allierede.
Som hovedforhandler for Japan i de vanskelige forhandlinger om frihedsaftalen Trans-Pacific Partnership, TTP, har Amari haft central betydning for Abe.
 Aftalen er indgået mellem 12 lande - USA, Japan, Canada, Mexico, Peru, Chile, Brunei, Singapore, New Zealand, Australien, Vietnam og Malaysia - og skal sørge for fælles standarder og for at reducere handelsbarriererne mellem landene.
Abes såkaldte "Abenomics", og den er premierministerens plan om at trække Japan, som er verdens tredjestørste økonomi efter USA og Kina, ud af deflation.
- Dette er muligvis den største skandale, som Abes regering har stået over for, siger flere iagttagere i Tokyo.
- Ministerens farvel vil formentligt føre til, at der rejses mange nye spørgsmål omkring Abes økonomiske politik.
Abe, der tiltrådte i december, har presset den japanske centralbank til at tage aggressive skridt for at hjælpe med at trække Japan ud af mange års deflation og svag vækst.
Amari er det fjerde medlem af Abes regering som træder tilbage efter beskyldninger om blandt andet korruption.
Den japanske regering er ved at slå ind på en kurs, hvor den gør op med billedet af landet som en økonomisk stormagt - men en politisk dværg, hvilken kan ændre magtbalancen i Asien.
