Brand er slukket i japansk atomkraftværk
2000 mennesker er evakueret fra et atomkraftværk, efter det lykkedes at slukke brand i et lignede atomanlæg.


 En brand, der er brudt ud i en turbinebygning på et atomkraftværk i det nordøstlige Japan, er slukket, oplyser myndighederne. Branden var udløst af det kraftige jordskælv tidligere på dagen.
Men samtidig rapporterer nyhedsbureauet Kyodo, at 2000 mennesker er evakueret fra et andet atomkraftværk i Fukushima, hvor der er opstået problemer med kølesystemet.
Atomkraftværket Onagawa, der brød i brand tidligere er fredag, består af tre reaktorer, som er bygget i perioden fra 1984 til 2002.
Det ligger i provinsen Miyagi, der er et af de hårdest ramte områder under jordskælvet og tsunamien.
Kort forinden havde Japans premierminister, Naoto Kan, meddelt, at der ikke var målt radioaktivt udslip fra landets atomkraftværker.
