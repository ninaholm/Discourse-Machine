Kina forbyder indendørs rygning offentligt
Kina forbyder nu rygning indendøre på alle offentlige steder.


 Kina vil forbyde al rygning indendøre på offentlige steder fra maj. Det sker i et forsøg på at beskytte verdens mest folkerige land fra cigaretters skadelige virkninger, siger landets sundhedsministerium.
Kina, der har mere end 300 millioner rygere, vil kræve, at forretninger stiller "rygning forbudt" skilte frem og forbyde salg af cigaretter i automater.
Forretninger bør fortælle kunder om sundhedsrisikoen ved rygning, og ansatte skal forsøge at forhindre rygere i at tænde cigaretter, siger sundhedsministeriet. Forbuddet bliver dog ikke fulgt op af bøder, hvilket skaber tvivl om håndhævelsen af loven.
Kina, der er verdens største producent af cigaretter, har flere gange sat gang i halvhjertede kampagner mod rygning. Regeringen har tidligere sagt, at den vil forbyde rygning på alle hospitaler og medicinske arbejdspladser fra 2011.
Næsten 1,2 millioner kinesere dør hvert år af sygdomme, der er relateret til rygning. Kinesiske cigaretter er blandt de billigste i verden.
