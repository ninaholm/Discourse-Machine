Japan vil indkalde til G8 krisemøde



 Hvis ikke finansministrene fra verdens vigtigste industrilande, G8, kommer frem til en fællesholdning over for den globale finanskrise under et møde i weekenden i Washington, vil den japanske premierminister, Taro Aso, indkalde til en ekstraordinært topmøde for alle stats- og regeringschefer i G8 for at finde fælles fodslag.
 Japan har i år formandskabet for G8, der ud over Japan består af USA, Tyskland, Storbritannien, Frankrig, Italien, Canada og Rusland.
 - Hvis de ikke bliver enige, vil jeg som formand indkalde til et topmøde, siger Taro Aso.
 Finansministre og centralbankchefer mødes lørdag i Washington i et forsøg på at finde en vej ud af finanskrisen, der de seneste dage er taget dramatisk til i styrke.
 Ved mødet i Washington eltager finansministre fra G20 lande som Kina, Indien og Brasilien.
