15.000 voksne får nu ADHD-medicin
På ti år er antallet af voksne på ADHD-medicin eksploderet, selvom medicinen kun er beregnet til børn.


For 10 år siden tog godt 800 voksne danskere piller for ADHD, men nu spiser knap 15.000 voksne over 20 år pillerne dagligt.Morgenavisen Jyllands-Posten skriver, at stigningen vækker bekymring hos såvel Sundhedsstyrelsen som hos Lægemiddelstyrelsen og de praktiserende læger.- Det er meget vanskeligt at forstå, at så mange voksne mennesker skal have ADHD-piller, siger formanden for de praktiserende læger, Henrik Dibbern, til avisen.- Vi har behov for at få undersøgt, om tallet bare skal have lov til at vokse og vokse, understreger han.ADHD-medicinen er ifølge Jyllands-Posten ikke godkendt til voksne, men kun til børn og unge.Imidlertid har både psykiatere og læger mulighed for at udskrive medicinen "off label", som det hedder.Når det sker så ofte, tyder det ifølge chefen for lægemiddelgodkendelse i Lægemiddelstyrelsen, Steffen Thirstrup, på, at nogle læger er for rundhåndede med at udskrive medicinen:- Jeg finder det meget betænkeligt, at så mange voksne skulle have brug for at få den adfærdsregulerende medicin, som ADHD-pillerne jo er, siger han til Jyllands-Posten.- For blandt voksne brugere er der med den amfetamin-lignende medicin risiko for både misbrug og for videresalg, og man kender ikke langtidsvirkningerne af stoffet i pillerne, forklarer Steffen Thirstrup.Den samlede omsætning i salget af ADHD-medicin til børn og voksne i Danmark er på et årti vokset fra tre millioner til 246 millioner kroner, viser nye tal fra Lægemiddelstyrelsen.Enhedschef for Tilsyn og Patientsikkerhed i Sundhedsstyrelsen, Anne Mette Dons, oplyser til Jyllands-Posten, at man har indkaldt psykiatere og andre med ekspertise i ADHD til et møde for at få belyst årsagerne til væksten./ritzaU
