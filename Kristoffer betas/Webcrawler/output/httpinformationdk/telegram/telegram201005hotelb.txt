Hotel i Bangkok er under beskydning
Et hotel i Thailands hovedstad, Bangkok, er kommet under beskydning, siger en journalist fra det franske nyhedsbureau AFP på hotellet.


 Et luksushotel nær de rødklædte demonstranters tilholdssted i Thailands hovedstad, Bangkok, er kommet under beskydning. En kæmpeeksplosion har fået hotellets gæster til at søge ly i kælderen, siger en journalist fra det franske nyhedsbureau, AFP, der befinder sig på hotellet.
- Jeg lå i min seng. Så lød der en kæmpeeksplosion tæt ved mit værelse. Jeg forlod mit værelse. Det gjorde andre gæster også. Det var på det tidspunkt, at hotellets mure blev ramt af skud, siger journalisten.
- Vi modtog et telefonopkald fra hotellets personale, og de sagde: "Kom ned, I er under angreb. Alle opholder sig i kælderen, omkring 100 mennesker, siger journalisten over telefonen fra Dusit Thani hotellet.
