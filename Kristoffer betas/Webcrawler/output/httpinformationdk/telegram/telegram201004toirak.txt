To irakiske al-Qaeda-topfolk dræbt
Efterretningsagenter har dræbt to ledere for al-Qaeda i Irak. Det siger premierminister Nuri al-Maliki. En af de dræbte er lederen Abu Ayyub al-Masri.


 Irakiske efterretningsagenter har dræbt lederen for den irakiske fraktion af terrorbevægelse al-Qaeda, Abu Ayyub al-Masri. Det oplyser premierminister Nuri al-Maliki.
Agenterne har også dræbt en af hans nære medarbejdere, Abu Omar al-Baghdadi, der er leder for en lokal afdeling af bevægelsen i Irak, siger regeringslederen.
Oplysningen er ikke bekræftet af amerikanske militære kilder, selv om det er amerikanske eksperter, der har udført dna-prøver på de to dræbte.
Nuri al-Maliki siger ikke noget om, hvor eller hvornår de to al-Qaeda-ledere blev fundet og dræbt.

