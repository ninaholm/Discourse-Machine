Tyrkisk premierminister sammenligner zionisme og fascisme
Tyrkiets leder skaber spændinger til USA med usædvanlig udtalelse om Israel.


 Den amerikanske udenrigsminister, John Kerry, førte fredag forhandlinger med tyrkiske ledere om konflikten i Syrien på et tidspunkt, hvor det har skabt spændinger, at den tyrkiske premierminister har kaldt zionisme for "en forbrydelse mod menneskeheden."
- Det er åbenlyst, at vi er uenige, og vi finder udtalelsen stødende, siger Kerry om udtalelsen fra Tyrkiets premierminister, Recep Tayyip Erdogan.
Erdogan sammenlignede zionisme med fascisme og anti-semitisme i en tale.
Kerry, som fredag holdt pressemøde i Ankara, siger, at han til tage sagen op med Erdogan "meget indirekte." Samtidig understreger, at Tyrkiet og USA er "vitale allierede."
Den amerikanske udenrigsminister mødte Erdogan efter pressemødet, men der kom ingen oplysninger ud om mødets forløb.
Kerry kom til Tyrkiet, efter at Washington i denne uge ændrede kurs i forhold til konflikten i Syrien, hvor material støtte til de syriske oprørere nu skal styrke modstanderne af præsident Bashar al-Assads regime.
Syriens opposition i Den Nationale Koalition mødes lørdag i Istanbul for at vælge deres egen premierminister og regering.
Men bestræbelserne på at få skabt grundlag for en diplomatisk offensiv i Syrien overskygges af Erdogans udtalelser i denne uge ved et FN-arrangeret forum i Wien.
- Når det gælder zionisme, anti-semitisme og fascisme, så er det uundgåeligt, at islamofobi må opfattes som en forbrydelse mod menneskeheden, sagde han.
Forholdet mellem Tyrkiet og Israel blevet stærkt forværret i 2011, da det israelske militær ville stoppe en såkaldt fredsflåde med propalæstinensiske aktivister, der ville bringe nødhjælp til Gaza. Ni tyrkere blev dræbt af israelske kugler, da volden eskalerede under angrebet.
I Israel kalder premierminister Benjamin Netanyahu Erdogans udtalelser for "usandfærdig og mørk."
