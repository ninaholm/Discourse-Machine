Sag mod formodet mafiaboss i USA opgivet



 En amerikansk dommer har opgivet at dømme i en sag mod den formodede mafiaboss i New York John Gotti junior, da nævningene ikke kunne blive enige om en kendelse.
 Gottis familiemedlemmer krammede hinanden og hulkede, og John Gotti junior omfavnede sin advokat, da dommeren traf sin beslutning.
 - Nu kan jeg smile igen uden af have en sky over mit hoved, siger Gottis bror Peter Gotti.
 Det er fjerde gang på fem år, at en retssag mod John Gotti junior, der er søn af den berygtede Cosa Nostra boss John Gotti, er blevet opgivet. John Gotti senior fik øgenavnet Teflon Don på grund af sin evne til at undgå at blive dømt.
 Den 45-årige John Gotti junior stod tiltalt for gangsteruvæsen og drab. Selv siger han, at han forlod Gambino mafiafamilien for flere år siden.
