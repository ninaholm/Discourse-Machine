Krisepakke på vej i Norge



 Den norske regering er i gang med at udarbejde en krisepakke, som skal holde gang i den norske økonomi og forhindre yderligere tilbagegang som følge af den globale krise.
 Det oplyser finansminister Kristin Halvorsen i dag.
 Krisepakken skal især bekæmpe den stigende arbejdsløshed.
 Kristin Halvorsen siger, at regeringen vil forbedre og udbygge infrastrukturen og give flere penge til kommuner for at sætte gang i lokale projekter.
 Hvor stor krisepakken bliver, er endnu ikke besluttet i centrumvenstre regeringen. Pakken ventes offentliggjort i januar eller begyndelsen af februar.

