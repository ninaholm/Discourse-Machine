FAKTA: Her er anmeldernes Roskilde-favoritter
Her er brudstykker af anmeldelser fra de syv mest roste koncerter fra de første tre dage på Roskilde Festival.


 * Slipknot, Orange, torsdag:
- Slipknot spillede, så Bon Jovi-fans ville brække sig i deres Breezers.
Steffen Jungersen, BT

* Kendrick Lamar, Arena, torsdag:
- Lamar greb chancen med kyshånd. Publikum blev opfordret til at synge med, råbe, hoppe og lave larm, så man sjældent har hørt og set noget lignende.
Kim Skotte, Politiken

* Marie Key, Arena, fredag:
- Det er ikke hver dag, at en dansk musikscene fostrer en sangerinde med så meget talent, så meget vid, humor, selvironi og indiskutabel uprætentiøs klasse som hende.
Lars Rix, Berlingske

* The National, Orange, lørdag:
- Al snak om at Orange har mistet sin relevans bør forstumme, så længe der findes bands som The National.
Michael Charles Gaunt, Berlingske

* Quadron, Odeon, lørdag:
- I en time og et kvarter rummede det lille hvide telt i festivalpladsens vestligste hjørne alt det, som Rihanna bare kan påstå, hun har: sex, soul og stil.
Jan Eriksen, BT

Metallica, Orange, lørdag:
- Selv om der ikke var meget nyt under den orange teltdug, var det måske i virkeligheden meget godt.
Pernille Jensen, Politiken

Sigur Rós, Arena, lørdag:
- Med assistance af strygere, blæsere, trædeorgel og alskens slagtøj leverede trioen en formfuldendt, ind i mellem nærmest massiv forestilling - som altid med en suveræn brug af billeder og lys.
Henrik Queitsch, Ekstra Bladet

