Nato: Rusland er stadig aktiv i Ukraine
Ifølge Nato har Rusland "betydeligt over 1000" tropper i Ukraine udstyret med militære køretøjer.


 En Nato-officer beskylder Rusland for stadig at have flere tusinde styrker i Ukraine. Styrkerne er udstyret med flere hundrede tanks og andre pansrede køretøjer.
- Vi ser stadig tusinde af russiske styrker med hundredvis af tanks og pansrede køretøjer, så der er ingen betydelig ændring i den russiske adfærd i Ukraine, siger en Nato-officer ved topmødet i Wales til nyhedsbureauet Reuters.
Der står tæt på 20.000 russiske tropper nær den ukrainske grænse, oplyser officeren samtidig.
Samtidig med Natos anklage kræver Rusland et officielt svar fra både den ukrainske regering og de prorussiske separatister på den fredsplan, den russiske præsident, Vladimir Putin, fremlagde onsdag.
Det siger den russiske udenrigsminister, Sergej Lavrov, torsdag ifølge Reuters.
