Her er hovedpunkterne i aftalen om akutjob
Regeringens aftale om akutjobpakken er vedtaget med støtte fra Enhedslisten og Dansk Folkeparti.


 * Aftalen om akutjob mellem regeringen, DA, KL og Danske Regioner blev tirsdag vedtaget efter afstemning i Folketinget.
* Socialdemokraterne, De Radikale, SF, Enhedslisten og Dansk Folkeparti stemte for aftalen.
* Liberal Alliance og De Konservative stemte imod aftalen.
* Venstre stemte gult, hvilket vil sige, at de hverken stemte for eller imod aftalen.
* Aftalen skal sikre, at der i perioden frem til 1. juli 2013 reserveres 12.500 job til danskere, som risikerer at falde ud af dagpengesystemet.
* Målgruppen for stillingerne er ledige, der i perioden 1. oktober 2012 til 1. april 2013 har tre måneder eller mindre tilbage af dagpengeperioden.
* Også ledige, der frem til 1. juli 2013 opbruger den samlede dagpengeperiode og fortsat er ledige, er i målgruppen til et akutjob.
* Et akutjob er job på almindelige løn- og arbejdsvilkår. Akutjob kan være både faste job og midlertidige job. De midlertidige job skal dog minimum vare tre måneder.
* Arbejdsgivere kan få en præmie til akutjob, hvis den gennemsnitlige ugentlige arbejdstid er på mindst 32 timer. Præmien er 12.500 kroner, hvis ansættelsen varer minimum seks måneder, og 25.000 kroner, hvis ansættelsen varer minimum 12 måneder. Der afsættes i alt 115 millioner kroner til præmieordningen.
* Alle akutjob skal slås op i den offentlige jobbank, jobnet.dk.
* Regeringen vurderer, at i alt 20.000 ledige vil kunne komme i betragtning til et akutjob.
* Samtidig skønner regeringen, at 7.500 langtidsledige af egen kraft vil skaffe sig et job inden april næste år, og derfor er målet at skaffe 12.500 akut-job.
* Private arbejdsgivere skal skaffe 7.500 job (heraf på DA-området: 5.000 job).
* Offentlige arbejdsgivere skal skaffe i alt: 5.000 job.
* Heraf skal kommunale arbejdsgivere skaffe 3.000 job.
* Statslige arbejdsgivere skal skaffe 1.200 job.
* Regionale arbejdsgivere skal skaffe 800 job.
Kilde: Aftale om akutjob, Finansministeriet, Beskæftigelsesministeriet.
