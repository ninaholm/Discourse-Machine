Fire ud af fem ægtepar på kontanthjælp er indvandrere
Hele 80 procent af de ægtepar, der er på kontanthjælp, er indvandrere. Det er ’en katastrofe’, siger Venstre


Antallet af ægtepar på kontanthjælp er i de seneste år steget markant. Og nu viser nye tal ifølge Jyllands-Posten, at gruppen af indvandrere og efterkommere i stigende grad er stærkt overrepræsenteret blandt kontanthjælpsmodtagerne.Således var otte ud af 10 ægtepar, hvor begge modtager kontanthjælp, i juni ægtepar, hvor begge var indvandrere eller efterkommere af indvandrere.I alt var der i juni 6084 ægtepar på kontanthjælp, der er tænkt som det sidste sociale sikkerhedsnet.Det viser to svar fra nu tidligere beskæftigelsesminister Mette Frederiksen (S) til Folketingets Beskæftigelsesudvalg.Ifølge Venstres politiske ordfører, Inger Støjberg, er tallene &raquo;en katastrofe.&laquo;&raquo;Det var en gigantisk fejl af regeringen at rive kontanthjælpsloftet ned. Det er fuldstændig utopisk, at én i et indvandrerægtepar kan få et job til 35.000 kroner om måneden, så de får en gevinst ud af at arbejde,&laquo; siger Inger Støjberg til Jyllands-Posten.Formanden for Folketingets Beskæftigelsesudvalg og Socialdemokraternes socialordfører, Pernille Rosenkrantz-Theil, afviser dog, at regeringens lempelser bærer ansvaret for udviklingen.&raquo;Vi skal tænke på familiernes børn. Det er bekymrende, at de borgerlige partier vil straffe forældrene på pengepungen vel vidende, at det ikke skaffer arbejde til dem,&laquo; siger hun til avisen.Hun peger i stedet for på mere uddannelse som en løsning.
