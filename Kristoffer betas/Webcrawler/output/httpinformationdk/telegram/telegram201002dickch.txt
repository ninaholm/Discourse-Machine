Dick Cheney indlagt med brystsmerter



 Dick Cheney, som fra 2001 til 2009 var vicepræsident under George W. Bush, blev natten til tirsdag dansk tid indlagt med brystsmerter. 
Det oplyser hans kontor. 
Den 69-årige republikaner og tidligere vicepræsident har før haft problemer med hjertet og har blandt andet haft fire hjerteanfald. Han fik i 2001 opereret en pacemaker ind i brystet. 
Ifølge lægerne på George Washington Universitetshospitalet i den amerikanske hovedstad er Cheney under observation på hospitalet og hviler sig. 
