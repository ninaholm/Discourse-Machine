Polens næste præsident hedder Komorowski
Det polske regeringspartis kandidat, Bronislaw Komorowski, fører i den meget tætte valggyser, viser valgstedsmålinger umiddelbart efter afstemningens ophør.


 Det polske regeringsparti Borgerplatformens kandidat, Bronislaw Komorowski, har ifølge valgstedsmålinger vundet søndagens præsidentvalg.
Det statslige TVP's valgstedsmåling gav Komorowski 53 procent af de afgivne stemmer, mens højrefløjens oppositionsleder, den tidligere premierminister Jaroslaw Kaczynski fik 47 procent.
Den private tv-station TVN's valgstedsmåling viser den samme tendens ved at give Polens fungerende præsident Komorowski 51,09 procent mod Kaczynskis 48,9 procent.
Jaroslaw Kaczynski er tvillingbror til president Lech Kaczynski, der omkom under et flystyrt i april i Rusland. Præsidentens død udløste valget i utide.
