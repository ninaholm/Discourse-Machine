Canadiske bjørne vogter marihuanamark
Canadiske marihuanaproducenter havde i al deres visdom fundet på at bruge sorte bjørne til at overvåge deres ulovlige fjolletobak.


 Et par marihuanadyrkere i det vestlige Canada ser ud til at have brugt bjørne til at bevogte deres illegale urter. Tilsyneladende var dyrene dog lidt for afslappede til at udføre deres vagtpligter, siger det canadiske politi.
Betjente var ved at nedrive to store områder med marihuana, da de opdagede, at 10 store sorte bjørne vandrede rundt på landbrugsgrunden.
I starten var politiet bekymrede over bjørnene, men de indså hurtigt, at dyrene var meget føjelige og ikke lod sig forstyrre af betjentene, der beslaglagde marihuanaen.
To personer blev anholdt i forbindelse med potfangsten. Bjørnene, der tilsyneladende blev fodret med hundemad, bliver måske aflivet, hvis det viser sig, at de blevet for tamme til at kunne klare sig i naturen.
