Krokodille tog syvårig pige i Australien
Australsk politi frygter, at en pige blev dræbt af krokodille, da hun svømmede i en sø øst for byen Darwin.


 En australsk politistyrke, der søger efter en syv-årig pige, frygter, at hun er dræbt af en krokodille, efter at de mener at have fundet menneskelige rester i en tre meter langt krokodille.
En omfattende eftersøgning begyndte tidligt lørdag, efter at pigen forsvandt fredag, da hun svømmede i en saltvandssø omkring 340 kilometer øst for Darwin. Pigen svømmede med andre børn og en voksen.
- Øjenvidner har fortalt politiet, at en krokodille angreb den voksne mand, inden den trak pigen under vandet, siger en ledende politimand, Shaun Gill.
- Krokodillen menes at være mellem to og tre meter lang, siger han.
Under eftersøgningen lørdag skød og dræbte politiet en tre meter lang krokodille ved udposten Gumarrirngbang, og en undersøgelse af dyret viste, at den øjensynligt havde menneskelige rester i maven.
- Yderligere undersøgelser vil blive foretaget i Darwin, siger Gill.
 En politistyrke og frivillige gennemsøgte tidligere det fjerntliggende område, hvor pigen forsvandt.
 - Alle, der har deltaget i eftersøgningen, har arbejdet under meget vanskelige forhold.
Saltvandskrokodiller kan blive op til syv meter lange og veje over et ton. De er almindelige i tropeområder i det nordlige Australien.
Krokodillerne har været fredet siden 1970'erne og deres antal har været støt stigende. Det samme gælder antallet af artens møder med mennesker.
 Den naturlige saltvandssø, hvor pigen svømmede, blev anset for at være sikker, men politiet i området advarer om, at der er en reel fare for at møde krokodiller mange steder.
Hvert år bliver der gennemsnitligt dræbt to mennesker af saltvandskrokodiller i Australien.
I december 2011 menes kaptajnen fra flodpram at være blevet offer for dyrene, og i maj 2011 blev en australsk fisker taget af en stor krokodille, da han stod i vand til brystet i december 2011.
Den 54-årige mands personlige ejendele - blandt andet hans pung og hans fiskestang - blev fundet på øen Elcho - over 515 kilometer øst for Darwin.
