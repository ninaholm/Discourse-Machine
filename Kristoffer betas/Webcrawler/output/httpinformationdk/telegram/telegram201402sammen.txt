Sammenbrud i OK-forhandlinger med maskinhandlere
Dansk Metal har tirsdag forhandlet med Dansk Maskinhandlerforening om ny overenskomst - dog uden resultat.


 Tirsdag forhandlede Dansk Metal og Dansk Maskinhandlerforening om en ny overenskomst gældende for 1100 af Dansk Metals medlemmer samt 100 fra 3F.
 Men parterne kunne ikke nå til enighed og gik derfor fra hinanden uden resultat og uden at aftale nyt møde.
- Vores tilgang til forhandlingerne var at opnå et resultat, som svarer til det forlig, der blev indgået på industriens område forrige weekend. Men vi måtte desværre konstatere, at vi var meget langt fra hinanden.
- Derfor må vi meddele forligsmanden i morgen, at vi ikke har kunnet opnå forlig på denne overenskomst, oplyser lederen af Dansk Metals forhandlingsafdeling Keld Bækkelund Hansen.
Søndag kunne erhvervs- og arbejdsgiverorganisationen Dansk Erhverv og HK Handel trygge hånd i enighed, da de indgik en treårig overenskomst, som blandt andet giver 110.000 butiksansatte i detailhandlen en lønstigning på i alt 4,95 kroner over tre år.
Samme dag faldt forhandlingerne mellem branche- og arbejdsgiverorganisationen Horesta og fagforeningen 3F også plads. Heri indgik ligeledes en lønstigning.
Det samme kunne industriens 240.000 medlemmer glæde sig over, da arbejdsgiverne i Dansk Industri og lønmodtagerne i den faglige paraplyorganisation CO-industri blev enige om deres overenskomst en uge forinden.
