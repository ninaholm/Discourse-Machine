Taliban i offensiven i Kabul



 Der er udbrudt skyderi i den centrale del af Afghanistans hovedstad, Kabul, hvor Taliban tilsyneladende har angrebet en række ministerier.
 Taliban siger ifølge Reuters, at 20 militssoldater, herunder nogle med sevlmordsbombeveste, er i skudkamp med regeringssoldater. Også Nato-soldater skal være involveret.
 - Det er os, der står bag. Målene er præsidentpaladset, finansministeriet, justitsministeriet, mineministeriet og centralbanken, siger en Taliban-talsmand til nyhedsbureauet AFP.
 Han siger også, at en af de militante har sprængt sig selv i luften ved indgangen til præsidentpaladset, mens regeringskilder siger til Reuters, at væbnede mænd er trængt ind i et varehus nær justitsministeriet. Her skal en skudkamp være i gang.
 Inden meldingerne fra Taliban sagde vidner, at Kabul var ramt af to raketter, og at der havde lydt eksplosioner nær regeringskontorerne.

