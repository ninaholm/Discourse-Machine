Virksomhed brugte betonblander til madlavning
Fødevarestyrelsen har lukket virksomheden Nordic Ingredients efter flere brud på reglerne.


 Fødevarestyrelsens Rejsehold har under et kontrolbesøg hos fødevarevirksomheden Nordic Ingredients konkluderet, at virksomheden har produceret mad, der er blevet blandet i en beskidt betonblander.
* Virksomheden brugte en cementblander til at producere fødevarer.
* Både virksomhedens produktionslokaler og produktionsudstyr var beskidte og uhygiejniske, og bar præg af ikke at være rengjort jævnligt.
* Produkterne er tilvirket under uhygiejniske forhold, hvorfor det ikke kan udelukkes, at de kan indeholde sygdomsfremkaldende organismer.
* Virksomheden er ikke registreret som fødevarevirksomhed, hvilket strider mod reglerne.
* Virksomheden har ikke noget egenkontrolprogram, hvilket strider mod reglerne.
* Virksomheden blev lukket på stedet og fik påbud om at underrette deres kunder og tilbagetrække alle solgte varer.
Kilde: Fødevarestyrelsen.
