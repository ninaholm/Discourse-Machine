Fire israelske soldater dræbt af granater fra Gaza
Efter 21 dages gensidige angreb i og omkring Gazastriben har syv personer mistet livet på israelsk territorium


 Fire israelske soldater har mandag mistet livet i det sydlige Israel efter at være blevet ramt af granater affyret fra Gazastriben, oplyser den israelske hær.
Til at starte med rapporterede lokale medier, at der var tale om civile dødsfald, men det kan hæren altså afkræfte.
Israels militærradio siger, at mindst 12 andre blev skadet i angrebet, der slog ned omtrent seks kilometer fra grænsen til Gazastriben og ikke langt fra Gaza City.
Med de seneste drab har den nyligt opblussede konflikt i og omkring Gazastriben kostet 48 israelske soldater livet.
Samtidig er tre civile blevet dræbt på israelsk territorium.
I Gazastriben har mindst 1050 palæstinensere måttet lade livet. Langt størstedelen af ofrene er civile.
