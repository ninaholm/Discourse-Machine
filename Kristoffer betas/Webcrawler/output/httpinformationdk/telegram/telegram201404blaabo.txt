Blå bog om Ron Pundak
Den dansk-israelske historiker og fredsaktivist Ron Pundak er fredag død på grund af kræft. Han blev 59 år.


 Fredag er historikeren og fredsaktivisten Ron Pundak gået bort i sit hjem på grund af kræftsygdom.
Han endte med at blive 59 år og var blandt andet arkitekten bag Oslo-aftalen fra 1993 mellem Israel og palæstinenserne.
Her følger en række fakta omkring Ron Pundak:
* Dansk-israelske Ron Pundak er født i 1955 i Tel Aviv, Israel.
* Hans far var den dansk-israelske journalist og forfatter, Herbert Pundik, der er tidligere chefredaktør på Politiken.
* I 1991 får Ron Pundak en ph.d.-grad i Mellemøstlig politisk historie fra the University of London.
* Da han vender tilbage til Israel, begynder han at arbejde som journalist ved det israelske dagblad Haaretz, hvor han er i et års tid.
* Sammen med den israelske akademiker Yair Hirschfeld grundlægger Ron Pundak en ngo - ikkestatslig organisation - som de kalder the Economic Cooperation Foundation (ECF).
* Med udgangspunkt i ECF etablerer de kontakt til palæstinensiske ledere, som senere fører til Oslo-aftalen fra 1993 mellem Israel og palæstinenserne.
* I årene 2001-2011 er Pundak leder af Peres Centeret for Fred.
* Siden sidste år var Pundak leder af Det Palæstinensisk-Israelske Fredsforum, der er en privat organisation.
Kilder: Haaretz og Justvision.
