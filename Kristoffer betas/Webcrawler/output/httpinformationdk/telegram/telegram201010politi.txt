Politi mistænker en person for Malmøskud
Politiet i Malmø tror, at en mand sandsynligvis står bag mellem 10 til 15 uopklarede skudepisoder. Alle skud er sandsynlig affyret med samme våben.


 Politiets hypotese om, at en og samme gerningsmand ligger bag en række uopklarede skudepisoder mod indvandrere i Malmø, er blevet styrket af såkaldte ballistiske undersøgelser.
De viser, at der er en sammenhæng mellem en del af skudepisoderne, da samme våben er blevet anvendt. Det siger den operative chef ved politiet i Malmø, Börje Sjöholm.
- Hvis vi finder ud af, hvilket våben der er anvendt, eller finder våbnet vil det selvsagt være et stort skridt i den rigtige retning. Så har vi noget konkret at gå efter, siger politichefen.
Han siger, at der er tale om enten en pistol eller en revolver. 
Börje Sjöholm vil dog ikke sige, hvor mange skudepisoder det samme våben er anvendt.
Inden for det seneste år er mellem 10 og 15 indvandrere blevet skudt af ukendte gerningsmænd på busholdepladser eller parkeringspladser. Ingen af ofrene har tidligere være kendt af politiet.
De to seneste skudepisoder fandt sted i denne uge. To indvandrermænd blev skudt ned bagfra. To af tre ofre er stadig til behandling på hospital.

