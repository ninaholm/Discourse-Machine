Venstre ønsker hastebehandling af fradrag
Venstre beder Folketinget hastebehandle lovforslaget om skattefradrag for håndværkere, siger Kristian Jensen


Skattefradraget for håndværkere, som laver arbejde i hjemmet, skal gennemføres snarest muligt. Derfor vil Venstre bede Folketingets partier om at hastebehandle lovforslaget, så det er vedtaget, inden Folketinget går på sommerferie.Det oplyser Venstres gruppeformand Kristian Jensen, som har søgt kontakt med de andre partiers gruppeformænd.- Vi ønsker at få det hastebehandlet. Det vil vi drøfte med Folketingets partier. Kunder begynder af afbestille håndværkere, fordi de er usikre på, hvordan det kommer til at fungere. Derfor er det vigtigt, at lovforslaget bliver behandlet hurtigt, siger han.Hvis partierne ønsker længere tid til at behandle lovforslaget, kan de vedtage at forlænge folketingsåret med en mødedag efter grundlovsdag den 5. juni, påpeger Kristian Jensen.- Forslaget er ikke særlig kompliceret rent lovteknisk. Jeg håber, at partierne kan overskue, at vi tager den igennem i en hasteprocedure. Hvis Folketingets partier ønsker en længere tidsramme, så skubber vi den mødefri periode en smule, siger han.Efter forslaget får danskerne skattefradrag for håndværkeres arbejde for at skabe job og reducere sort arbejde.Skattefradraget er aftalt mellem regeringen, Dansk Folkeparti og Kristendemokraterne. Fradraget gælder hushjælp og reparation i hjemmet. Pengene kan for eksempel gå til gulvvask, maling af plankeværk eller til håndværkere, som isolerer taget.Skattefradraget svarer til et løntilskud på godt en tredjedel af lønudgiften. Man oplyser sin udgift og cpr-nummer til Skat, som giver skattefradrag. En husstand med et ægtepar eller to ugifte voksne kan højst få fradrag for lønudgifter på 30.000 kroner årligt.Fradraget gælder både ejer- og lejeboliger. Ordningen skal træde i kraft den 1. juni 2011 og er et forsøg indtil 2013.
