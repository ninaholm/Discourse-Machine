DSB: Ingen ulovlig statsstøtte



 EU-Kommissionen mistænker Danmark for ulovlig statsstøtte til DSB og starter i dag en efterforskning af to kontrakter indgået mellem statsbanerne og Transportministeriet.
 Det oplyser kommissionen i en pressemeddelelse.
 DSB-konkurrenterne Arriva og Connex har via brancheforeningen Dansk Kollektiv Trafik længe klaget over forskelsbehandling. DSB skal ikke betale en såkaldt lønsumsafgift, hvilket ifølge klagerne svarer til en besparelse på cirka 100 millioner kroner om året for DSB.
 Chefjurist Jon Iversen, DSB, afviser:
 - DSB har klart den opfattelse, at vi ikke har modtaget ulovlig statsstøtte. Vi har ikke yderligere kommentarer, mens sagen verserer. Ikke mindst fordi sagen er rejst mod DSB's ejere, den danske stat, siger han.
