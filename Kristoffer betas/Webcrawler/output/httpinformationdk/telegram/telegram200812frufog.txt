Fru Fogh bliver brevkasseredaktør



 Først dansede hun ind i danskernes dagligstuer i tv-programmet "Vild med dans". Nu tager statsministerfrue Anne Mette-Rasmussen et valseskridt videre: Først i det nye år starter hun som brevkasseredaktør på Danmarks største ugeblad, Familie Journal. 
 - Anne-Mette Rasmussen skal svare på læsernes spørgsmål om børn og børnebørn - alle de nære ting, der optager en familie, siger Familie Journals chefredaktør, Peter Dall, på ugebladets hjemmeside.
 Selv glæder Anne-Mette Rasmussen sig til den nye opgave.
 - Jeg glæder mig rigtig meget, for det er et emne, der altid har optaget mig, siger den nye brevkasseredaktør. 
 Anne-Mette Rasmussen, der er 50 år og uddannet pædagog, er selv vordende mormor, og hendes brevkasse kommer til at hedde "Vild med børn". 
