Medvedev: Rusland er klar til nye sanktioner
- Jeg er sikker på, at vi vil være i stand til at minimere følgerne af sanktioner, siger Medvedev.


 Rusland er klar til en ny runde af vestlige sanktioner i forbindelse med Ukraine, siger den russiske premierminister, Dmitrij Medvedev.
- Jeg er sikker på, at vi vil være i stand til at minimere følgerne af sanktionerne, siger han i en tv-transmitteret tale.
- Regeringen er parat til at handle på vilkår, hvor det vigtigste ved vor job bliver at beskytte økonomien og borgerne mod uvenlige handlinger, som kan følge en eskalerende udenrigspolitisk situation, siger han.
Medvedev erkender imidlertid, at Ruslands økonomi står over for en hidtil uprøvet udfordring.
- Rusland anser sanktioner for at vejen til ingensteder, men Rusland er parat til at fungere isoleret, om nødvendigt, siger Medvedev.
 Vi kan selvfølgelig blive ved med at udveksle sorte lister, men jeg anser det ikke for nødvendigt at bevise, at det absolut er en blind vej.
Præsident Barack Obama har truet med flere sanktioner mod Moskva, hvis Genève-aftalen ikke bliver implementeret yderligere snart.
The New York Times skriver, at Obama har gjort op, at han ikke vil kunne få et konstruktivt forhold til Rusland i de to og et halvt år, som han har tilbage i Det Hvide Hus, og nu vil kæmpe for at minimere de forstyrrelser, som den russiske ledelse omkring præsident Vladimir Putin kan forårsage.
- Vi må redde det marginale samarbejde, som kan reddes, men ellers ignorere Kreml til fordel for andre udenrigspolitiske områder, hvor der kan gøres fremskridt, siger kilder i Obama-administrationen til avisen.
