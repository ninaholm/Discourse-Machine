Pakistans hær og Nato strides om angreb
Flere kilder siger, at pakistanske soldater beskød Nato-soldater forud for luftangreb.


 Pakistan afviser rapporter om, at dets militær åbnede ild først og dermed udløste et dødeligt Nato-luftangreb. 24 pakistanske soldater mistede livet i grænseregionen til Afghanistan ved angrebet.
Det er stadig uklart, hvad der førte til angrebet, men Nato-kilder har forklaret, at luftangrebet skete i selvforsvar.
- Det er ikke sandt. De finder på undskyldninger. Og hvilke tab har de i øvrigt lidt? siger den pakistanske generalmajor Athar Abbas, som er ledende talsmand for Pakistans militær.
Den amerikanske avis The Wall Street Journal citerer afghanske embedsmænd og en vestlig kilde for, at Nato-soldater og afghanske soldater havde bedt om luftstøtte, da de blev angrebet af Taliban.
Beskyldningen kom fra stillinger i Mohmand regionen i Pakistans lovløse klanområder, som anses for at være et al-Qaeda domineret område i Vesten. Ifølge en afghansk embedsmand i Kabul mener den afghanske regering imidlertid, at beskydningen af Nato-soldaterne kom fra en pakistansk militær base - og ikke fra oprørere i området.
Nato og USA kæmper diplomatisk for at begrænse skaderne efter angrebet, som har fået Pakistan til at lukke vitale forsyningslinjer til de 140.000 udenlandske soldater i Afghanistan.
 Natos generalsekretær, Anders Fogh Rasmussen, har dybt beklaget "de tragiske og utilsigtede drab", men han undlod søndag at fremsætte en uforbeholden undskyldning på den militære alliances vegne.
 En vestlig kilder siger, at Nato-soldater blev beskudt fra en Pakistans militær base, og at luftangrebet var defensivt. Denne version bekræftes også af en afghansk politimand, som siger, at Pakistan fik besked om Nato-angrebet, inden det skete, skriver The Wall Street Journal.
Episoden belaster det skrøbelige og i forvejen spændte amerikansk-pakistanske forhold .
