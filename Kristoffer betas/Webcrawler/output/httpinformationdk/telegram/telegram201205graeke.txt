Grækenland er på vej mod et nyt EU-valg
Mere og mere tyder på, at Grækenland kan være på vej ud af eurozonen.


 Nye forhandlinger blev mandag indledt mellem Grækenlands store politiske partier, men meget tyder på, at landet er på vej mod endnu et valg.
 Hele det politiske landskab er i opbrud i Athen, efter at parlamentsvalget endte med et meget mudret resultat, som har ført til et splittet parlament, hvor tilhængere og modstandere af gældsaftalerne med EU og IMF er lige stærke.
Regeringskilder advarer om, at Grækenland nu kan løbe tør for pengesedler allerede sidst i juni, hvis der ikke kommer skred i seriøse forhandlinger.
 - Landet bevæger sig på afgrundens rand og håber på at få genoprettet den politiske stabilitet, som vi ser forsvinde, hedder det i en leder i erhvervsavisen Imerisia.
Præsident Karolos Papoulias skal udskrive nyt valg, hvis det ikke lykkes partilederne at nå frem til et kompromis om en koalition.
Forhandlinger søndag førte ikke til resultater, og præsidenten har inviteret de store partier til et mødes sent mandag eftermiddag. Men kilder i det radikale venstreorienterede parti Syriza siger, at partiets leder, den 37-årige Alexis Tsipras, ikke vil deltage.
Mange af modstanderne mod sparekursen og de indgåede gældsaftaler slutter nu op bag Tsipras, som står til at blive vinder af et valg.
Derved vil partiet få endnu 50 pladser i bonus, og der vil være opstået en vanskelig politisk situation.
De to traditionelt store partier støtter EU-s redningspakke med de tilhørende forpligtelser som lønnedgang og faldende pensioner.
Tsipras siger, at han vil bevare Grækenland i euroen, men han vil aflyse gældsaftalen med andre EU-lande, hvilket støttes af et stort flertal i befolkningen. I Bruxelles er der ingen tror på, at det vil være nogen vej frem.
 Tilhængere af de traditionelt store partier i græsk politik, de konservative og Socialistparti Pasok, håber, at man vil besinde sig, hvis de får besked om, at et nej til gældsaftalerne vil være et farvel til euroen.
Det tyske nyhedsmagasin Der Spiegel udkom mandag med forsideoverskriften: "Akropolis farvel. Derfor må Grækenland nu ud af euroen."
