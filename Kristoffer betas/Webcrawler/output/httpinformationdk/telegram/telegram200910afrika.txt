Afrika vil have miljøsyndere til at betale



 På FN's klimatopmøde i København i december vil Afrika kræve milliarder af dollars i erstatning fra rige forurenende lande for de skader, der er forårsaget af den globale opvarmning, sagde afrikanske embedsmænd søndag. 
 Kun to måneder inden COP15 i København mødes afrikanske embedsmænd i Burkina Fasos hovedstad Ouagadougou, hvor de understreger behovet for kompensation for naturkatastrofer som følge af klimaændringerne. 
 - For første gang møder Afrika op med en fælles holdning, lyder beskeden fra Den Afrikanske Unions kommissionsformand, Jean Ping. 
 - Vi har besluttet os for at tale med én stemme og "vil kræve udbedring og erstatning" på topmødet i december, siger Ping.
 Eksperter siger, at Afrika syd for Sahara er en af de regioner, der er hårdest ramt af den globale opvarmning.
 Ping siger, at afrikanske politikere håber, at de industrialiserede lande vil love at etablere "nye internationale fonde til støtte for fattige lande".
 Som eksempel brugte han den amerikanske delstat Texas, som med 30 millioner indbyggere producerer ligeså meget drivhusgas som en milliard afrikanere".
