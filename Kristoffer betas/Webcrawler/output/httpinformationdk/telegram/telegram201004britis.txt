Britisk efterretningstjeneste MI5 bombet
Den britiske efterretningstjeneste MI5 tæt på Belfast i Nordirland er tidligt mandag blevet ramt af en bilbombe. Der er ingen meldinger om tilskadekomne.


 En bilbombe er eksploderet tæt på hovedkvarteret for den britiske efterretningstjeneste MI5 i Nordirland. Der er ingen rapporter om tilskadekomne.
- En anordning er eksploderet i et køretøj i den bageste del af Palace-barakkerne i Holywood, siger en talskvinde for det nordirske politi.
Barakkerne er et tidligere britisk militærkompleks lige uden for Belfast, hvor MI5 nu holder til.
- Eksplosionen skete cirka klokken 00.24 i morges. Der er ingen rapporter om seriøse skader på dette tidspunkt, siger talskvinden. 
