G8-topmøde om finanskrisen



 Der vil blive indkaldt til et topmøde for G8-landene for at tage skridt i den globale finansielle krise, fremgår det af oplysninger fra den amerikanske regering og EU-Kommissionen.
 Udover G8-landene er det meningen, at Kina, Indien Brasilien og muligvis også andre lande med store økonomier skal deltage. Formålet er at enes om en strategi, der kan modvirke den globale økonomiske nedtur, som er undervejs.
 - Vi har tillid til, at ved at arbejde sammen, så vil vi kunne møde de nuværende udfordringer og få vore økonomier til at virke for stabilitet og fremgang, hedder det i en fælles G8-udtalelse.
 Topmødet ventes at finde sted i begyndelsen af november. G8 tæller USA, Canada, Storbritannien, Tyskland, Frankrig, Italien, Japan og Rusland.
