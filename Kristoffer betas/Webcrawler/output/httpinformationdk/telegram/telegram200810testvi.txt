Test din viden om skimmelsvamp



 Danskerne ved for lidt om, hvordan man undgår skimmelsvampe.
 Det mener Landsbyggefonden (LBF), som derfor nu går i gang med en oplysningskampagne, der blandt andet indeholder en test, som kan måle, om der er risiko for skimmelvampe hjemme hos den enkelte.  
 Testen, "kan der gro skimmel hos dig?", findes på www.skimmel.dk. Ved at svare på en række spørgsmål som "hvor tit lufter du ud, og tørrer du tøj indendørs", kan man få at vide, hvor stor risikoen er for skimmelsvampe. 
 Men skimmelsvampe er ikke kun beboernes skyld, understreger Gert Nielsen, direktør i Landsbyggefonden. 
 - Der kan gro skimmel i det bedst tænkelige byggeri, hvis beboeren ikke passer på indeklimaet. Og selv de mest påpasselige beboere kan ikke forhindre skimmelvækst i et byggeri med byggetekniske problemer, siger han.
 Teknologisk Institut får over 1000 henvendelser om året alene om fugtskader og skimmelsvamp. 
