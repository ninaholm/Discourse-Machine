TV2: Embedsfolk foreslår lavere hastighed på motorveje
Regeringens klimaplan indeholder en række forslag fra embedsfolk om blandt andet lavere hastighed på motorvej.


 Når klima- og energiminister Martin Lidegaard (R) onsdag fremlægger regeringens klimaplan, så indeholder planen en lang række forslag til initiativer på klimaområdet, som en gruppe af embedsmænd står bag.
Ifølge Ritzaus oplysninger er der tale om et forslagskatalog på i alt 78 initiativer, der tjener som en form for værktøjskasse for politikerne, når der skal forhandles om Danmarks kommende klimapolitik.
Og ifølge TV2 er en del af disse 78 forslag blandt andet, at hastigheden på de danske motorveje kan nedsættes fra 130 til 110 km/t for at spare på CO2-udledningen
Arbejdsgruppen har en lang række øvrige forslag, der skal være med til at få Danmark til at opfylde de klimamål, der politisk er fastsat, skriver TV2.
