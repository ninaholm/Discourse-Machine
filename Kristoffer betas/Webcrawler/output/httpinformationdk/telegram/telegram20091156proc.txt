5,6 procent af vælgerne er udlændinge



 Man behøver ikke at være dansk statsborger for at have stemmeret ved tirsdagens kommunalvalg. Af de næsten 4,3 millioner vælgere, der har lov til at stemme, er 5,6 procent udlændinge. 
 Statsborgere fra de nordiske lande eller EU-statsborgere har automatisk stemmeret, og for alle andre udlændinge gælder, at man skal have boet fast i Danmark i de seneste tre år for at kunne sætte sit kryds på stemmesedlen. 
 Ved dagens valg kan følgende udlændinge med fast bopæl i Danmark deltage:
20.314 statsborgere fra Island og Norge, 0,5 procent af vælgerne.
96.097 statsborgere fra andre EU-lande, 2,2 procent af vælgerne.
123.334 statsborgere fra andre lande uden for EU, 2,9 procent af vælgerne.
