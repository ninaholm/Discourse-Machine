Finansgruppen Fortis udskifter chef



 Den belgisk-hollandske finansgruppe Fortis, der kæmper med drastiske fald i dens aktiepriser og likviditetsproblemer, udskiftede sin administrerende direktør fredag.
 I dag har bestyrelsen for Fortis enstemmigt besluttet at nominere Filip Dierckx til ny administrerende direktør for Fortis som afløser for Herman Verwilst, hedder det i en erklæring fra finansgruppen.
 På Amsterdams Børs faldt Fortis-aktier fredag til det laveste niveau i 15 år, altimens finansgruppens chefer forsøgte at afvise forlydender om likviditetsproblemer. Fortis-aktierne sluttede på 5,18 euro, et fald på 20,92 procent i forhold til torsdag, hvor de sluttede på 6,55 euro.
 I løbet af fredagen meddelte Fortis, at man vil sælge ud af værdier for 10 milliarder euro for at rejse likviditet.

