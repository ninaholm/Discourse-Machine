FAKTA: Her kommer der hurtigere tog endnu hurtigere
Her kan du se, hvad det vil betyde, at regeringen fremrykker togprojekter for 3,3 milliarder kroner.


 * Langå-Aalborg: Der fremrykkes investeringer for 886 millioner kroner til før 2020. Det betyder, at opgraderingen - blandt andet den tiltrængte strækning mellem Hobro og Aalborg - bliver færdig i 2019 mod før 2020-24.
* Køge Nord-Næstved: Der fremrykkes 44 millioner kroner, og strækningen kan være færdig allerede i 2016.
* Vestfyn: Den nye bane over Vestfyn kan blive færdiggjort i 2018-2023 frem for i 2020-2024. Der fremrykkes investeringer for 920 millioner kroner til før 2020.
* Regionalbanerne: Der fremrykkes investeringer for 251 millioner kroner til blandt andet overkørsler fra 2020-2024 til 2016-2020. Det betyder, at strækningerne er klar allerede i 2020.
* Aarhus H: Der fremrykkes for 823 millioner kroner, så en nødvendig kapacitetsudvidelse kan være færdig inden 2020.
* Derudover fremrykkes der cirka 250 millioner kroner til projekteringen af en opgradering af Fredericia-Langå, en ny bro over Vejle Fjord samt en elektrificering af Roskilde-Kalundborg.
Kilde: Transportministeriet.
