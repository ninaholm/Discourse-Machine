Fakta om overborgmestervalg i London



 * Siden år 2000 har London haft en folkevalgt borgmester som den højeste politiske leder.
* Den 3. maj vælger byens otte millioner indbyggere (5.2 millioner stemmeberettigede) for fjerde gang, hvem de vil have som overborgmester.
* Der er i alt syv kandidater i valgkampen om at blive den nye overborgmester i London. Kampen har dog været stærkt koncentreret om to personer.
* Den siddende borgmester, Boris Johnson, 47 år, fra det konservative parti er favorit. Han vandt valget i 2008 og er populær blandt mange vælgere.
* Udfordreren Ken Livingstone, 66 år, var borgmester fra 2000 til 2008. Han håber, at hans stærke partiposition i London vil give ham hans tidligere job tilbage.
* Vinderen af torsdagens borgmestervalg skal anlægge kursen for den fremtidige udvikling i London, der har et årligt budget på 124 milliarder kroner.
* Den seneste Times måling giver Johnson 46 procent af stemmerne, Livingstone 34 procent og resten til andre kandidater.
