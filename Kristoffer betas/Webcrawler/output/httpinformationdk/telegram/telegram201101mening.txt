Meningsmåling: Kjær skal gå af
Et flertal i en ny menignsmåling mener, at de konservatives politiske ordfører er en utroværdig politiker.


 Den konservative gruppeformand og politiske ordfører Henriette Kjær er utroværdig efter den seneste tids afsløringer af rod i økonomien. 
Sådan lyder konklusionen på en meningsmåling Megafon har foretaget for Politiken og TV 2. 
73 procent af danskerne mener, at de økonomiske problemer i politikerens privatliv gør hende utroværdig som politiker, mens 64 procent mener, at hun bør træde tilbage fra de ledende poster i partiet. 
Meningsmålingen kommer efter, at det er kommet frem, at den konservative politiker og hendes mand har haft rod i økonomien og har politianmeldt svigermoderen for dokumentfalsk.
Desuden mener et flertal af K-vælgerne, at hun er utroværdig og bør forlade sine tillidsposter i partiet.
59 procent af K-vælgere mener, at Henriette Kjær er en utroværdig politiker, og 57 procent mener, at hun bør forlade sin tillidsposter. 
