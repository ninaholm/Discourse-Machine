V: Private hospitaler skal ind på sygehuse
Sundhedsminister Bertel Haarder ser gerne, at der bliver plads til private fløje på de offentlige sygehuse.


 Sundhedsminister Bertel Haarder (V) byder privathospitaler inden for på de offentlige ejede sygehuse.
Morgenavisen Jyllands-Posten skriver, at der de kommende 10 år skal der investeres omkring 40 milliarder kroner i sygehusbyggeri, og sundhedsministeren ser gerne, at der bliver plads til såkaldte private fløje - "private wings".
Har kan private efter udbudsrunder udføre operationer og andre behandlinger.
- De private er velkomne på de offentlige sygehuse. Jeg vil opfordre til, at flere private operatører kan leje sig ind i offentligt ejede hospitalsbygninger, hvis de kan klare opgaverne billigere og bedre. Jo mere vi får i udbud, jo bedre, siger Bertel Haarder.
Mens privathospitalerne glæder sig over forslaget, har formanden for Danske Regioner, Bent Hansen (S), svært ved at se ideen:
- Det bliver noget rod. At få de private ind på de offentlige sygehuse er som at blande koldt og varmt vand. Det dur ikke, og det bliver hundedyrt, siger han til Jyllands-Posten
L
