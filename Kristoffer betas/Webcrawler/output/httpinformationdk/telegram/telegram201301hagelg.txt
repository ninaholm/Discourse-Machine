Hagel garanterer fuld støtte til Israel
Den nominerede til posten som USA's ny forsvarsminister forsvarer sig mod kritik af hans holdning til Israel.


 Den tidligere republikanske senator Chuck Hagel, der står foran at skulle godkendes af USA's Senat som landets næste forsvarsminister, understreger mandag, at han går ind for fuld støtte til Israel.
Det sker efter, at hans partikolleger har kritiseret ham for hans syn på konflikten i Mellemøsten.
- Der er ikke så meget som en flig af bevis for, at jeg er anti-israelsk, siger Hagel til avisen The Lincoln Journal Star, en avis i hans hjemstat Nebraska.
Hagel og præsident Barack Obama omtalte ikke striden, da han blev nomineret af Det Hvide Hus. Men Nebraska-avisen citerede den tidligere senator for, at hans kritikere fuldstændig havde fordrejet hans udsagn.
Hagen sagde, at indtil hans nominering blev offentliggjort, har han befundet sig i et ingenmandsland, ude af stand til at svare på anklager, løgne og fordrejninger.
Proisraelske politikere og kommentatorer har fordømt Hagel. Nogen har sågar beskyldt ham for anti-semitisme for tidligere bemærkninger om, at den jødiske lobby har truet kongresmedlemmer, og at han ikke var en israelsk senator.
Hagel fortæller avisen, hvad han er oppe imod, fordi han ikke vil godkende Kongressens overvejende symbolske resolutioner, der støttes af en Israel-venlig gruppe, som han betegner som kontraproduktiv.
- Hvordan skal det bringe fredsprocessen videre i Mellemøsten? Hvilken interesse har Israel i at hjælpe Israel og palæstinenserne i at finde en måde til en fredelig sameksistens, spørger Hagel.
Hagels kritikere har også fordømt ham for at være modstander af økonomiske sanktioner mod Iran. Amerikanske politikere beskylder Iran for at udvikle atomvåben, selv om præstestyret siger, at atomprogrammet kun skal tjene fredelige formål.
