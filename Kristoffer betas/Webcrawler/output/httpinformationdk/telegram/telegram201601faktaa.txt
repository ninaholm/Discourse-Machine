FAKTA: Disse asylstramninger er blevet vedtaget
Tirsdag er det omstridte lovforslag L87 om ændring af udlændingeloven blevet vedtaget i Folketinget.


  En række af Venstre-regeringens nye asylstramninger er tirsdag blevet vedtaget i Folketinget.
 Lovforslaget, der bakkes op af Dansk Folkeparti, Liberal Alliance, De Konservative og Socialdemokraterne, indeholder følgende elementer:
* Politiet skal beslaglægge flygtninges genstande, hvis værdien er over 10.000 kroner. Det gælder dog ikke genstande med særlig affektionsværdi som vielsesringe.
* Retten til familiesammenføring for flygtninge med midlertidig beskyttelse forlænges fra et til tre år.
* Det bliver sværere at opnå permanent opholdstilladelse. Den "særlige lempelige adgang til tidsubegrænset opholdstilladelse" for flygtninge sløjfes.
* Asylansøgere får nedsat deres ydelse med ti procent, ligesom der indføres gebyrer på at ansøge om permanent opholdstilladelse og få familiesammenføring.
* De cirka 500 kvoteflygtninge, Danmark efter aftale med FN modtager årligt, udvælges i flygtningelejre i nærområderne og regnes blandt de svageste flygtninge. De skal fremover leve op til et integrationspotentiale for at komme til Danmark.
* Reglerne for inddragelse af flygtninges opholdstilladelse skærpes, hvis flygtninge har været på besøg i hjemlandet.
* Asylansøgere får ikke længere adgang til indkvartering i selvstændige og særlige boliger uden for asylcentrene.
Kilder: Udlændinge-, Integrations- og Boligministeriet, ft.dk og DR.
