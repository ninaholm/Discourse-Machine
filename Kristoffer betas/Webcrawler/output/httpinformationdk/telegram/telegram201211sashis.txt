Her er SAS' historie gennem mere end 65 år
Siden SAS blev oprettet i 1946, har luftfartsselskabet oplevet flere både op- og nedture.


 * Den 1. august 1946 bliver SAS grundlagt som et samarbejde mellem de nationale flyselskaber fra de tre skandinaviske lande.
Formålet var at blive i stand til flyve langdistanceflyvninger fra Skandinavien. Den første rute gik fra Stockholm til New York.
* I 1948 blev selskabet udvidet til også at omfatte europæiske ruter.
* I 1954 var SAS det første luftfartsselskab til at flyve over Nordpolen. Det skete med ruten mellem København og Los Angeles.
* I 1959 køber SAS sit første jetfly.
* I 1960 åbner SAS sit første hotel, som ligger i København.
* I 1965 bliver SAS det første luftfartsselskab til at introducere et elektronisk reservationssystem.
* I 1971 indsætter SAS sin første jumbojet - en Boeing 747.
 * I 1982 er SAS det mest punktlige luftfartsselskab.
* I 1983 får SAS udmærkelsen "årets flyselskab".
* I 1996 køber SAS sig ind i det norske flyselskab Widerøe, som SAS bliver eneejer af i 2002.
* I 1997 er SAS med til at stifte Star Alliance, som er et netværk af fly- og luftfartsselskaber.
* I 2001 bliver SAS et aktieselskab og børsnoteres i både Stockholm, København og Oslo. Efterfølgende ejer den norske, danske og svenske stat tilsammen halvdelen af aktierne.
* Samme år køber SAS den kriseramte konkurrent Braathens.
* I 2002 lancerer den daværende koncernchef, Jørgen Lindegaard, en massiv spareplan under navnet Turnaround 2005. Der skulle spares 14 milliarder svenske kroner - blandt andet ved at uddele 6000 fyresedler.
* I 2005 opdeles SAS i tre nationale datterselskaber samt en international virksomhed.
* I 2007 lancerer koncernchef Mats Jansson spareplanen Strategi 2011, som skulle spare selskabet for 2,8 milliarder svenske kroner. Det skulle blandt andet ske ved at frasælge en række datterselskaber som Spanair.
* I 2008 fører finanskrisen til en reorganisering, og de tre datterselskaber bliver samlet under en skandinavisk enhed året efter.
* I 2008 fremlagde koncernchef Mats Jansson en ny spareplan med navnet Core SAS. Der skulle fyres omkring 3000 ansatte og spares i alt fire milliarder svenske kroner. Senere kommer tre milliarder svenske kroners ekstra besparelser oven i hatten samt 1500 yderligere fyringer. Desuden krævede ledelsen, at kabinepersonale og piloter skulle gå 10-20 procent ned i løn.
* I 2011 lanceres spareplanerne 4 excellence af den nuværende koncernchef i SAS, Rickard Gustafson. Planen skal skære mellem tre og fem af procent af selskabets produktionsomkostninger omkostninger hvert år. I alt skal planen skabe effektiviseringer for fem milliarder svenske kroner ved udgangen af 2013.
November 2012 fremlægger SAS en spareplan til 5,2 milliarder kroner. De 2,6 milliarder skal findes ved frasalg af blandt andet SAS Ground Handling og flyselskabet Widerøe.
(Kilde: NTB og Ritzau).
