Doha-runde sluttes i 2010



 G8-lederne samt Brasilien, Indien, Kina, Mexico og Sydafrika vil på et topmøde torsdag enes om, at Doha-runden om global frihandel skal afsluttes med succes i 2010, viser udkastet til et kommuniké, som det britiske nyhedsbureau Reuters har set.
 - Lederne forpligter sig til at nå frem til en ambitiøs og afbalanceret afslutning på Doha-runden i 2010 i overensstemmelse med mandatet og gennem udvikling af de allerede opnåede fremskridt, hedder det i kommunikeet, der er udarbejdet op til det såkaldte G8 plus G5-topmøde torsdag. 

