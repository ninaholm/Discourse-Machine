Ministre taber popularitet i måling



 Hvis regeringen havde haft en kontaktbog, hvor danskerne kunne skrive til ministrenes forældre, havde flere på regeringsholdet nok haft lidt røde ører i disse dage, skriver Berlingske Tidende. 
 En ny Gallup-måling viser nemlig, at ministrene ifølge befolkningen samlet set har gjort det noget dårligere i 2009 end året før, da statsministeren hed Anders Fogh Rasmussen (V).
 På en skala fra 0-100 point, (hvor 100 er særdeles godt) scorer ministrene i gennemsnit 45 point - et fald på fem point sammenlignet med året før. Kun fire ministre får bedre karakter i dag end for et år siden, mens 12 ministre må se en tilbagegang i øjnene.
 De fire mest populære ministre er Connie Hedegaard (K), der scorer 71 point i målingen mod 60 i 2008. Lars Løkke Rasmussen (V) får 56 point mod 44 i 2008. Finansminister Claus Hjort Frederiksen (V) får 43 point mod 42 sidste år. Integrationsminister- og kirkeminister Birthe Rønn Hornbech (V) får 38 point mod 35 i 2008-målingen.
