Møbelhus sælger for små ting



 Et møbelhus i Grindsted bliver nu tvunget til at lukke, fordi kommunen mener, at varerne i butikken er for små. Det oplyser P4 Esbjerg.
 Ifølge lokalplanen for området, hvor forretningen ligger, må der kun være virksomheder, der sælger særligt pladskrævende varegrupper som eksempelvis biler, campingvogne og byggematerialer. Og i møbelhuset kan man ganske vist i dag få store sofaer, men ikke store nok til at tilfredsstille politikerne i Billund Kommunes Teknik- og Miljøudvalg. Møbler, gulvbelægning og maling er nemlig ikke varer, der ifølge politikerne er store nok, og derfor vil man ikke give en dispensation fra lokalplanen.
 Dermed må Bolighuset i Grindsted nu lukke butikken.
