10 politifolk dræbt af bombe i Irak
En selvmordsbombe rettet mod en politistation i Irak har dræbt mindst 10 politifolk.


 En selvmordsbombe i det centrale Irak har dræbt mindst 10 politifolk og såret 16 andre.
Bomben var rettet mod en politistation i byen Samarra, og politiet frygter, at dødstallet vil stige.
- Antallet af dræbte vil formentlig stige, da ambulancer fortsat er i færd med at evakuere ofrene, siger en politikilde.
Selvmordsterroristen kom kørende til stedet i en bil fyldt med sprængstoffer.
Samarra ligger 100 kilometer nord for Bagdad.
