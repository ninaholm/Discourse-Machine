Bush overvejer betalingsstandsning



 Bush-regeringen skabte i aftes ny usikkerhed omkring de krigsramte amerikanske bilgiganter General Motors og Chrysler, da Det Hvide Hus meddelte, at en betalingsstandsning for bilproducenterne er en mulighed, der overvejes.
 Oplysningerne kommer samtidig med, at Chrysler er gået i gang med at forberede lukningen af alle fabrikker i en måned, og mens ledende politiker i Kongressen diskuterer en redningsplan for de tre bilproducenter, der også inkluderer Ford.
 I to interviewer lod Bush forstå, at hans regering overvejer at lade bilfirmaerne gå i, hvad han kalder en "velordnet" betalingsstandsning som led i en redningsplan. En betalingsstandsning vil indebære, at aktieejere, direktionen, ansatte og forhandlere skal give indrømmelser og påtage sig tab. 
 Repræsentanternes Hus har været parat til at skyde 15 milliarder dollar, cirka 80 milliarder kroner, ind i bilgiganterne, så de kan klare kortsigtede fordringer. Senatet har derimod sagt nej.
 Det Hvide Hus oplyser, at en løsning muligvis vil blive annonceret i dag.
