Merkel beder EU-ledere om euro-støtte
Tyskland er parat til at forsvare euroen til sidste cent og opfordrer til sammenhold på EU-topmøde.


 Tysklands forbundskansler, Angela Merkel, opfordrer de europæiske ledere til at samles om den kriseramte euro på et afgørende topmøde, der indledes torsdag. Hun understreger, at den fælles valutas succes afhænger af deres enighed.
På spørgsmålet om, hvorvidt EU kan modstå endnu mere uro i eurozonen, siger Merkel til den tyske avis Bild, at det ville hjælpe gevaldigt, hvis alle 27 medlemslande støtter op om den fælles mønt.
- På topmødet vil vi afgøre, hvilke strenge regler vi vil indføre for at imødekomme fremtidige kriser. På den måde vil vi vise, at ingen af os tvivler på euroen. Spekulanter vil ikke have en chance, understreger Merkel.
Hun siger, at euroen har bevist dens styrke under krisen, og at den vil forblive med at være en stærk valuta.
- Jeg vil gøre alt, hvad der står i min magt for at sikre, at euroen forbliver stærk, og at det vil lykkes os at samarbejde med alle vore partnere i Europa, siger Merkel.
Det Europæiske Råd holder et todages topmøde, hvilket er det syvende og sidste i år, midt i vedvarende bekymringer om, hvorvidt Portugal og det rigere Spanien vil vælte ind i gældskrisen, der har rystet euroen.
Merkel har valgt at fortie frygten for et brud i eurozonen. I Forbundsdagen sagde hun onsdag: "Ingen i Europa vil blive efterladt alene, ingen i Europa vil blive svigtet."
