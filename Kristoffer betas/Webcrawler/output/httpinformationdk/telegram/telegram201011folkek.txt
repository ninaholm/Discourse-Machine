Folkekirkens nedtur fortsætter
Andelen af danskere, der er medlemmer af folkekirken, er faldet fra 80,7 til 80,5 procent på tre måneder.


 De seneste årtiers konstante tilbagegang for folkekirkens medlemstal fortsatte i årets tredje kvartal. Dog i et lavere tempo end tidligere.
I det forløbne kvartal har 2209 personer aktivt meldt sig ud af kirken, mens
11.124 af kirkens medlemmer er døde. Da kirken i 3. kvartal kun fik 12.378 nye medlemmer, er der tale om et samlet fald i medlemstallet på 965 personer.
Det viser nye tal fra Danmarks Statistik.
Det samlede befolkningstal steg i 3. kvartal med 13.890 personer til 5.557.709, og dermed er andelen af danskere, der er medlemmer af folkekirken, faldet til 80,5 procent pr. 1. oktober 2010 fra 80,7 procent tre måneder tidligere.
I årets to første kvartaler var der henholdsvis 3820 og 3073 udmeldelser af folkekirken.
I alt var 4.473.576 danskere medlemmer af folkekirken 1. oktober 2010.
På tre år - siden 1. oktober 2007 - er folkekirkens medlemstal faldet med i alt 25.300 personer. Det svarer til et tab på 2108 personer pr. kvartal i gennemsnit.
For tre år siden var 82,2 procent af danskerne medlemmer af folkekirken.
