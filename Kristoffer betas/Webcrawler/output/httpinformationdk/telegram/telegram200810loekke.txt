Løkke afviser løftebrud - SF er uenig



 Finansminister Lars Løkke Rasmussen, som er i Finlands hovedstad, Helsinki, i selskab med statsminister Anders Fogh Rasmussen, mener ikke, det er et løftebrud, når regeringen modsat tidligere garantier ønsker at forkorte dagpengeperioden.
 - Det er ikke at løbe fra et løfte at lave tiltag, der øger sandsynligheden for, at man ikke behøver at gå arbejdsløs, siger Lars Løkke Rasmussen til Ritzaus udsendte.
 Regeringens ønske står i kontrast til, at beskæftigelsesminister Claus Hjort Frederiksen i maj 2007 garanterede, at dagpengeperioden var fredet.
 - Vi rører ikke ved dagpengeperioden, sagde beskæftigelsesministeren dengang.
 SF's formand, Villy Søvndal, er lodret uenig med Løkke.
 - Når man er taget i at udtrykke sig så krystalklart og bagefter ændrer signaler. Det er simpelt hen pinligt, siger han.
