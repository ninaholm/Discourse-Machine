Fogh: Taliban er Afghanistans fjende



 Natos danske generalsekretær Anders Fogh Rasmussen fordømmer i kraftige vendinger selvmordsangrebet på et gæstehus, som FN-personale benytter i den afghanske hovedstad, Kabul.
 Angrebet viser, siger Fogh Rasmussen, at Taliban er "en fjende af det afghanske folk".
 - Ofrene for disse angreb arbejdede for at hjælpe det afghanske folk til at få et bedre liv. Ved at angribe dem har Taliban endnu engang demonstreret, at den (Taliban) i sandhed er en fjende af det afghanske folk, fastslår Anders Fogh Rasmussen i en erklæring.
 Selvmordsterrorister fra Taliban angreb dræbte seks udenlandske FN-folk, mens ni andre blev såret, da de angreb gæstehuset.
 Politiet siger, at to sikkerhedsvagter og en civil tillige blev dræbt, og det samme gjorde de tre mænd, der gennemførte angrebet.
 Taliban siger, at angrebet markerer indledningen på en blodig nedtælling til anden runde af det afghanske valg den 7. november.
