Simon E.: Vestager svigtede intern aftale



 Simon Emil Ammitzbøll fortsætter kritikken af Det Radikale Venstres ledelse.
 Han kan ikke være til stede på partiets landsmøde i Nyborg, men lørdag sendte han en hilsen til alle medlemmer af Det Radikale Venstre via cyperspace. En hilsen, der særligt er rettet mod partiets politiske leder, Margrethe Vestager. På hjemmesiden radikale.net beskylder han Vestager for at have svigtet en intern aftale om strategien under valgkampen i 2007.
 - Hovedbestyrelsen og folketingsgruppen var enige om, at vi skulle have en SR-regering, men at vi godt kunne arbejde sammen med de borgerlige, hvis der ikke var flertal for en SR-regering og vi kunne skabe et flertal uden om Dansk Folkeparti. R gik til valg på en regering, der var uafhængig af Dansk Folkeparti. Eller rettere: Det gjorde vi sådan cirka i halvdelen af valgkampen. Derefter valgte gruppeformanden at lukke for den såkaldte kattelem. Mindre end 14 dage efter at hovedbestyrelsen og folketingsgruppen havde vedtaget netop denne strategi. Mindre end to uger før et folketingsvalg, skriver Ammitzbøll.
