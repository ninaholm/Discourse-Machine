Voldsomme kampe i Somalias hovedstad



 Der er udbrudt voldsomme kampe mellem islamiske oprørere og soldater fra Den Afrikanske Unions fredsbevarende styrke (Amisom) i centrum af Somalias hovedstad, Mogadishu.
Kampene startede med affyringer af granater og automatvåben sent fredag aften og er fortsat natten til fredag.
Skudvekslingerne var koncentreret omkring trafikknudepunktet K4 (Kilometre Four), der ligger mellem Mogadishus havn og lufthavn. Amisom-styrken består af et par dusin soldater fra Uganda, der ofte er under beskydning fra oprørsgrupper.
Amisom har et motto som hedder, at den "som kontrollerer K4, kontrollerer Mogadishu". Området ligger i udkanten af det begrænsede område som styrken besidder i den somaliske hovedstad.
Kampene i Somalia består primært at en koalition mellem grupperne Al-Shahaab og Hezb al-Islam, der kæmper mod Amisom-styrken, som er allieret med regeringsvenlige grupperinger.
Fredag er det et år siden, at Somalias præsident Sharif Sheikh Ahmed og hans svækkede overgangsregering fik magten i landet. En magt, der kun opretholdes på grund af militær støtte fra Amisom-soldaterne. 
