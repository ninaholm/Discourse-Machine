FN beskylder DRCongos hær for at plyndre



 FN beskyldte i dag regeringsstyrkerne i den Demokratiske Republik Congo (DRCongo) for omfattende plyndringer og overgreb på civile i adskillige byer i den østlige del af landet.
 - Soldater fra FARDC (DRCongos væbnede styrker, red.) har siden i går aftes været involveret i plyndringer og brutale handlinger mod civilbefolkningen i Kanyabayonga området 175 kilometer nord for provinshovedstaden Goma i Nord-Kivu-provinsen, sagde oberstløjtnant Jean-Paul Dietrich, der er talsmand for FN's fredsbevarende styrker i DRCongo (Monuc).

