Vind leverer 54 procent af Spaniens strøm



 Spaniens tusindvis af vindmøller slog natten til onsdag rekorden fra november.
 Den 9. november stod vindmøllerne for første gang nogensinde for over halvdelen af den elektricitet, der blev efterspurgt. Den rekord blev slået onsdag kl. 03.50 lokal tid, meddeler energiselskabet Red Electrica.
 En talskvinde for selskabet siger, at vindenergien på det tidspunkt leverede 54,1 procent af efterspørgslen.
 På selskabets hjemmeside hedder det, at 10 minutter tidligere var det 54,6 procent af efterspørgslen, som blev leveret af vindkraft.
