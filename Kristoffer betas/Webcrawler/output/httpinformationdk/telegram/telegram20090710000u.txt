10.000 uighurer forsvundet



 Næsten 10.000 uighurer "forsvandt på en nat" under de etniske uroligheder i den kinesiske by Urumqi tidligere på måneden, sagde uighurernes eksilleder Rebiya Kadeer under et besøg i Japan onsdag.
 - Næsten 10.000 mennesker i Urumqi forsvandt på en nat. Hvor er disse mennesker henne? Hvis de er døde, hvor er de så nu, spurgte Kadeer.
 Den 62-årige Kadeer, der er leder af Uighurernes Verdenskongres, der har base i USA, beskyldte den kinesiske regering for "at forsøge at ødelægge uighur-folket".
 Kinas regering beskylder Kadeer, der er mor til 11 børn, for at være en "kriminel", der har opildnet til urolighederne mellem uighurerne og han-kinesere i Kinas Xinjiang-provins.
 De kinesiske myndigheder siger, at urolighederne kostede 197 mennesker livet.
