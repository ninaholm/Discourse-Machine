Minister dropper private universiteter



 Planen om private universiteter er foreløbig opgivet.
Det oplyser videnskabsminister Charlotte Sahl-Madsen (K) i et svar til Enhedslistens politiske ordfører, Johanne Schmidt-Nielsen. 
- For nærværende agter jeg ikke at arbejde videre med spørgsmålet om private universiteter, skriver ministeren. 
Hun aflyser dermed et af forgængeren Helge Sanders (V) projekter. Det skriver Dagbladet Information.
Videnskabsministeren forklarer, at hun vil prioritere andre områder. 
- Jeg synes, der er andre ting, der er vigtigere end at få private universiteter 
i Danmark. Så det er ikke noget, der står øverst på min ønskeseddel, siger 
videnskabsministeren.
Helge Sander ville indføre private universiteter for at styrke samarbejdet med erhvervsliv, men det er ikke nødvendigt, mener hun.
- Med de rammer, der er på universiteterne i dag, kan vi sagtens styrke 
samarbejdet med det private erhvervsliv. Det er universiteterne allerede godt i gang med, siger Charlotte Sahl-Madsen.
Hun henviser til mange forskningsmidler, som universiteterne skaffer hos de private. Charlotte Sahl-Madsen har en fortid i Danfoss og kender der fra 
samspillet mellem universiteter og det private erhvervsliv. 
