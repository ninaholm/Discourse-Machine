Sarkozy er blevet bedstefar



 Frankrigs præsident, Nicolas Sarkozy, har fået en tidlig fødselsdagsgave. Hans svigerdatter Jessica Sebaoun har født en søn, meddeler en rådgiver for præsidenten.
 - Ja, han fik et barnebarn her til morgen, siger rådgiveren, der ikke ligger inde med yderligere detaljer så som længde og vægt.
 Præsident Sarkozy, som torsdag i næste uge fylder 55 år, har dermed fået sit første barnebarn. Det er hustruen til hans 23-årige søn, Jean, der har født drengen.
 Jean Sarkozy blev i september 2008 gift med Jessica Sebaoun, arving til den store elektronikvirksomhed Darty.
 Nicolas Sarkozy har to sønner fra sit første ægteskab, nemlig Jean og Pierre, og så en tredje søn, 12-årige Louis, fra sit andet ægteskab.
 Han nuværende kone, eksmodellen Carla Bruni-Sarkozy, giftede han sig med for to år siden. Hun har den otteårige dreng Aurelien fra et tidligere forhold.
