Kampe dræber 145 personer i Sri Lanka



 Hårde sammenstød i det nordlige Sri Lanka har dræbt mindst 25 regeringssoldater og 120 medlemmer af gruppen De Tamilske Tigre i vedvarende kampe om magten i rebellernes hovedstad, siger en talsmand fra militæret.
 Sikkerhedsstyrker foretog tidligere i dag koordinerede angreb i nærheden af byen Kilinochchi og halvøen Jaffna, hvor De Tamilske Tigre normalt står stærkt, oplyser Udaya Nanayakkara, talsmand fra militæret.
 I en ellers sjælden meddelelse om tabstal oplyser militæret ligeledes, at omkring 160 regeringssoldater er såret, mens tallet fra rebellernes side lyder på omkring 250 sårede.
 Sri Lankas regering trådte ud af en aftalt våbenhvile fra 2002 i januar i år. 
