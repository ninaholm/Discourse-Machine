Martin Geertsen ryger ud af Folketinget
Venstres Jan E. Jørgensen skubber partifællen Martin Geertsen ud af Folketinget.


 Endnu en V-profil må erkende, at stemmerne ved folketingsvalget ikke rakte og må se sig om efter et andet job. Venstres integrationsordfører, Martin Geertsen, erkender på Facebook, at han ikke bliver valgt til Folketinget i København.
Martin Geertsen ønsker partifællen Jan E. Jørgensen til lykke med valget.
- Det gik ikke! Et stort, hjerteligt og venskabeligt til lykke til Jan med det andet mandat i København. Det er SÅ fortjent efter en flot valgkamp, skriver Martin Geertsen.
