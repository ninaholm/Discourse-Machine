Armeniens præsident ser foldbold i Tyrkiet



 Armeniens præsident, Serzh Sarkisian, rejser til Tyrkiet på onsdag, hvor han blandt andet vil overvære en fodboldkamp. 
 Det sker kort tid efter, at de to nabolande har underskrevet en historisk aftale om at normalisere forholdet og genoprette de diplomatiske forbindelser. 
 Tyrkiet og Armenien har i næsten et århundrede været i åben strid på grund af osmannernes massedrab på armenere under Første Verdenskrig. 
 Tyrkiets udenrigsminister, Ahmet Davutoglu, og hans armenske kollega, Edward Nalbandian, underskrev i sidste uge den schweiziskmæglede aftale i Zürich.
