Fredsmøde med Taliban er fortsat i spil
USA's Barack Obama og Afghanistans Hamid Karzai gentager støtte til samtaler med Taliban i Qatar.


 Ifølge Det Hvide Hus støtter både Afghanistans præsident Hamid Karzai og USA's præsident Barack Obama fortsat planerne om at indlede samtaler i Qatar med Taliban.
I en videosamtale tirsdag drøftede de to planen om fredsmødet og overdragelsen af kontrollen med Afghanistan til landets sikkerhedsstyrker, når det amerikanske militær forlader Afghanistan i slutningen af 2014.
"De to regeringsledere bekræfter, at en afghansk-ledet freds- og forsoningsproces er den mest sikre vej til at få afsluttet volden og sikre varig stabilitet i Afghanistan og regionen. De gentager deres støtte til et kontor i Doha for forhandlingerne", lyder det fra Det Hvide Hus.
Tirsdag angreb militsfolk fra Taliban flere bygninger i nærheden af præsidentpaladset i den topsikrede zone i Afghanistans hovedstad Kabul.
Angrebet, der slået ned efter halvanden times skudkamp, skabte fornyet tvivl om, hvorvidt det vil lykkes at få gang i fredsforhandlingerne.
En pressemøde om forhandlingerne blev udskudt på grund af hændelsen.
En udsending for USA er i disse dage i Kabul for at undersøge, om Taliban reelt er interesseret i at drøfte en løsning på den mangeårige konflikt.
