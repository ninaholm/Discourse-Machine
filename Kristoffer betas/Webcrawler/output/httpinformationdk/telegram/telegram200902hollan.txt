Holland får undersøgelse af Irakkrig



 Der skal være en uafhængig undersøgelse i Holland af baggrunden for landets tilslutning til den amerikanskledede invasion af Irak i 2003.
 Den hollandske premierminister, Jan Peter Balkenende, meddelte i dag, at han har nedsat en uafhængig kommission for at undersøge den foregående regerings politiske støtte til den amerikanskledede krig.
 I de seneste uger har oppositionen og dele af regeringen i stigende grad sået tvivl om den daværende regerings beslutningsproces i ugerne op til Irakkrigen. Den hollandske regering deltog ikke militært i invasionen, men fremsatte en erklæring om politisk støtte til Irakkrigen.
 I 2003 var Arbejderpartiet fra en placering i opposition blandt modstanderne af regeringens beslutning om at støtte USA's invasion af Irak. Den daværende regering var også ledet af Balkenende, som er kristelig demokrat.

