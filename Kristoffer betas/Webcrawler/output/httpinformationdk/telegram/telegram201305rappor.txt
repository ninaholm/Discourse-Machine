Rapport: Nord- og Sydamerika bør få fri hash
Rapport om rusmidler kan være startskuddet til reformer af narkopolitikken, lyder det.


 Rusmidlet marihuana skal være lovligt, straffen for brug af andre narkotiske stoffer skal sættes ned og så skal der satses mere på rehabilitering.
Det anbefaler samarbejdsorganisation OAS, der omfatter samtlige 35 stater på det amerikanske kontinent samt i Caribien, i en ny rapport.
Colombias præsident, Juan Manuel Santos, siger i forbindelse med præsentationen af rapporten, at den er "vital" i landenes forsøg på at finde en fælles måde at bekæmpe problemet på.
Ud over marihuana har forfatterne bag rapporten ikke fundet stærke argumenter for at anbefale medlemslandene at legalisere andre typer narkotika.
Derimod anbefales landene at satse mindre på straf og mere på at afvænne folk, der er afhængige af narkotika.
"En afhængig er ikke en person med en kronisk sygdom, som skal straffes for sin afhængighed", hedder det i rapporten, som støttes af den prodemokratiske rettighedsgruppen Open Society Foundation (OSF).
- Det er begyndelsen på en international diskussion om en ny holdning til rusmidler, siger David Holiday fra OSF.
Mange politikere i Latinamerika mener, at det er nødvendigt at ændre holdning til den bekæmpelse af narkobander, der har stået på i årtier uden større resultater, og som har kostet tusindvis af menneskeliv.
Politiske ledere, blandt andre Santos fra Colombia, har talt om at legalisere visse former for narkotika, hvis det kan være dæmpe volden.
Stort set al den kokain, der sniffes op i vestlige lande, er produceret i Latinamerika. Og brugen af rusmidler generelt stiger i lande som Brasilien og Argentina.
