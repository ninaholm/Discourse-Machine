FAKTA: Her er den bank som Sydbank vil købe
Sydbank vil købe en af landets ældste banker, Diba i Næstved.


 * Diba Bank A/S er en af landets ældste banker og har hovedsæde på Axeltorv i Næstved.
* Diba er en sammentrækning af det tidligere navn Diskonto Banken. Etableringen skete den 9. august 1871, dengang med navnet Diskonto-, Laane og Sparebanken for Nestved og omegn.
 * Diba er ifølge eget udsagn Danmarks ældste bank - og med eget forsikringsselskab, etableret i 1848. Derudover tilbyder Diba køb og salg af fast ejendom via Diba Bolig.
 * Diba har filialer i Næstved, Ringsted, Holbæk, Solrød, Køge samt på Stevns og Bornholm
 * Diba beskæftiger over 320 medarbejdere og ejes af 20.000 aktionærer.
Kilde: Diba Bank
