ECB holder som ventet renten ro
Den ledende rente i Europa holdes som ventet i ro endnu en måned af den europæiske centralbank, ECB.


 Der bliver som ventet ikke pillet ved renten fra europæisk side i denne omgang. Den Europæiske Centralbank, ECB, fastholder torsdag den ledende rente på 0,5 procent.
Den Europæiske Centralbank sænkede senest i maj den toneangivende rente med 0,25 procentpoint til 0,50 procent.
Det var ventet af analytikerne, at ECB ikke ville sætte renten yderligere ned efter maj måneds sænkning.
62 ud af de 63 økonomer, som Bloomberg News har spurgt, ventede afgørelsen og en uændret rente på 0,50 procent. Den sidste økonom forudså en sænkning til 0,25 procent.
