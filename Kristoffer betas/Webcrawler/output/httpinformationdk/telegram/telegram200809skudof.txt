Skudoffer har sparsom forklaring



 Der er ikke meget for politiet at gå efter i forklaringen fra den 23-årige mand, der i eftermiddag blev ramt af skud i København. Skudofferet kontaktede sammen med en kammerat en politipatrulje på Gothersgade nær Kongens Nytorv og bad om hjælp, da han var blevet skudt i benet.
 - Vi har afhørt forurettede i det omfang, han vil afgive forklaring. Og det er ikke ret meget, fortæller politiets centrale efterforskningsleder Kenneth Vesth.
 Manden har forklaret, at han blev ramt af skud på Brobergsgade på Christianshavn, og at han og kammeraten efterfølgende prajede en tilfældig bil, som bragte dem til Kongens Nytorv.
 Politiet arbejder ud fra en teori om, at der kan være tale om et vådeskud, hvor manden ved et uheld har ramt sig selv.
