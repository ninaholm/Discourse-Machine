Stor litteraturpris til Claudio Magris



 De tyske boghandleres Frihedspris, der er en af Europas mest prestigefyldte litterære udmærkelser, blev i dag tildelt den 70-årige italienske forfatter Claudio Magris.
 Med prisen følger 25.000 euro.
 Magris er professor i tysk på universitetet i Trieste og har skrevet en lang række bøger om det 20. århundreds historie.
 Han bøger er oversat til mange sprog. Magris vandt for 20 år siden international berømmelse med sin bog "Donau", som i essay-form er en kulturhistorisk rejse fra Donaus udspring til udløb. Mange af hans bøger er udgivet på dansk, senest romanen "I blinde" i 2007, der er en historisk beretning om danskeren Jørgen Jürgensen, der udråber sig til konge af Island.
 
