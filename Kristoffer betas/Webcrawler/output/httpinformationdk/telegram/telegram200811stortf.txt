Stort fald i Japans eksport



 Den japanske eksport var i oktober den laveste i syv år, og nedgangen ventes at fortsætte. Det viser officielle tal i dag.
 I alt faldt Japans eksport med 7,7 procent i oktober sammenlignet med samme måned i fjor. Det er især på det amerikanske og det kinesiske marked, efterspørgslen efter japanske produkter er gået ned.
 For første gang i næsten syv faldt Japans eksport til Kina. Det er ikke sket, siden it-boblen sprang i 2001.
 Økonomer forudser nu, at nedturen i Japan bliver endnu større i fjerde kvartal end hidtil antaget. Blandt andet fordi den kinesiske økonomi er gået ned i gear.
 - Det er meget sandsynligt, at nedgangen i Kinas økonomi fortsætter. Og det kommer uundgåelig til at påvirke Japan, siger Akira Maekawa.
