Kronprinsparret skal på besøg i Sydkorea
Kronprinsparret rejser i maj til Sydkorea for fremme grønne relationerne.


 Sydkorea får snart kongeligt besøg af det danske kronprinspar, der rejser til landet for at fremme venskabet mellem Danmark og Sydkorea, oplyser Hoffet.
Det fem dage lange besøg har samtidig fokus på erhvervs- og kulturaktiviteter. Kronprinsparret indleder nemlig besøget ved at deltage i den officielle åbning af verdensudstillingen Expo 2012, hvor Danmark er repræsenteret med en udstilling.
De sydkoreanske arrangører regner med deltagelse fra 80 lande og et besøgstal på mere end otte millioner, i løbet af de tre måneder udstillingen varer.
Kronprinsparrets besøg har også fokus på grøn vækst blandt andet med opfølgning på den grønne vækstalliance, der er etableret under præsident Lees statsbesøg i Danmark i maj sidste år.
Det er ikke længe siden kronprins Frederik var i Sydøstasien.
I november var han uden kronprinsessen i Vietnam, hvor der under landets første klimauge blev sat fokus på Danmark som cykelnation. Dengang fik han en tur i en soldreven racerbil og en cykeltur i scooterbyen Hanoi.
