Konservativ: Khader er ikke konservativ



 Naser Khader - meld dig ind i DF.
 Sådan lyder overskriften på en email, som det konservative hovedbestyrelsesmedlem Peter Norsk har sendt til Ritzau på baggrund af partiets forslag om at forbyde burkaer i det offentlige rum.
 - Forslaget er misforstået signalpolitik, som kun har ét formål: At genere vores muslimske mindretal. Selv om 99 % af de danske kvindelige muslimer aldrig kunne finde på at gå i burka, er forslaget med til at mistænkliggøre dem og sende signalet: Vi stoler ikke på jer. Det er konfliktskabende og helt i stil med den kampagne, som Dansk Folkeparti er bannerfører for. Derfor, Naser Khader, meld dig ind i DF. Du er ikke konservativ, skriver han.
