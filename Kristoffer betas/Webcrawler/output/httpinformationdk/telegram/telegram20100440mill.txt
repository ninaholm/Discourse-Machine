40 millioner indere til religiøs festival
40 millioner hindu-pilgrimme bader i Ganges-flodens hellige vand for at blive renset og sikre sig reinkarnation som kulmination på tre måneders festival.


 Som kulmination på snart tre måneders religiøs festival samles millioner af hinduer langs Ganges-floden, hvor de i løbet af tirsdag og onsdag vil bade i flodens hellige vand for at blive renset og sikre sig reinkarnation.
Festivalen Kumbh Mela holdes hvert tredje år og går på skift mellem fire byer i Indien langs Ganges. I år holdes den ved byen Haridwar og nabobyen Rishikesh i den nordindiske delstat Uttranchal.
  Foreløbig har 40 millioner hinduer deltaget i festivalen siden den 14. januar, da festivalen begyndte.
Ifølge talsmanden for festivalen Ashok Sharma vil mindst 10 millioner bade i Ganges over en strækning på ni kilometer i Haridwar onsdag, der er den vigtigste badedag.
Allerede fra morgenstuden tirsdag var flere end seks millioner samlet i byen for at gøre sig parate til ceremonien.
Det er umuligt at sætte præcise talt på antallet af deltagere. Iagttagere siger, at det officielle deltagerantal er overdrevet.
Kumla Mela eller Urnens fest er hinduernes vigtigste religiøse ceremoni  og finder sted på særlige astrologiske bestemte dage fire gange i løbet af 12 år. Festivalen finder sted på skift i byerne Prayag, hvor Ganges og Yamuna løber sammen, Ujjain eller Nashik, hvor "udødelighedens nektar" en gang i mytologisk fortid skal være spildt under en strid mellem det gode og det onde, og som i år i Haridwar.
Kumbh Mela anses for den religiøse festival i verden, der har flest deltagere.

