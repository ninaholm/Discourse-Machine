Før våbenhvile: Den syriske hær bomber Damaskus
Den syriske hær angriber fattig bydel i det sydlige Damaskus kun timer efter, regeringen accepter våbenhvile.


 Syriske regeringssoldater beskyder en forstad til Damaskus kun et par timer efter, at den syriske regering lovede at overholde en tre dage lang våbenhvile i weekenden.
Det siger øjenvidner til udenlandske medier.
Regeringsenhederne sender bomber mod den sydlige bydel Hajar al-Aswad. Det er en fattig bydel med mange indbyggere, der er flygtet fra Golan-højderne, som er besat af israelerne.
- Artillerigranater er sendt ind over bydelen og ryster huse, siger et øjenvidne, der bor i bydelen tæt ved Golan-højderne.
Der er ingen rapporter om dræbte eller sårede.
Syriske oprøre har anvendt Golan-højderne til at beskyde regeringsenheder inde i Damaskus.
Syriske soldater gennemfører også husransagninger i den østlige bydel Mezze Villas, hvor en snes unge mænd blev anholdt, siger medlemmer af den syriske opposition
Anholdelserne skete, efter at en gruppe unge havde blokeret en vigtig motorvej i bydelen og sat ild til dæk for at stoppe trafikken.
Den syriske regering accepterede torsdag eftermiddag at indgå i en våbenhvile fra fredag til mandag i forbindelsen med højtiden Eid al-Adha.
Våbenhvilen er foreslået af FN og Den Arabiske Liga.
