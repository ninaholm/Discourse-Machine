Her er iranernes valg



  * Den 47-årige Saeed Jalili regnes for favorit. Han
- står Irans øverste leder, ayatollah Ali Khamenei, nær.
 - er Irans chefforhandler i striden med Vesten om Irans atomprogram.
- er kendt for at stå fast.
 - er en meget religiøs person, der er veteran fra den voldsomme krig mellem Iran og Irak i 1980'erne. Her mistede han den nederste del af højre ben.
 * Den 51-årige Mohammad Baqer Qalibaf regnes for en af favoritterne. Han
- er tidligere politichef og borgmester i Irans hovedstad, Teheran.
 - er kendt for sin loyalitet over for Khamenei, og det har sammen med posterne i Teheran øget hans politiske værdi i de seneste år.
 - har ofte været ude med kritik af den afgående præsident, Mahmoud Ahmadinejad.
* Den 67-årige Ali Akbar Velayati er en erfaren diplomat og en konservativ politiker. Han
 - har siden 1997 været rådgiver i internationale anliggender for Khamenei.
- lover, at han inden for to-tre år vil rette på "de skader og den ruin", som Ahmadinejad efterlader.
- vil forbedre Irans internationale situation, specielt på det økonomiske område.
 - har kritiseret sin modkandidat og atomforhandler Jalilis taktik under forhandlingerne.
* Den 58-årige Mohsen Rezai er økonom og lover at bekæmpe inflation og arbejdsløshed. Han
- er bedst kendt for i 16 år at have været leder af elitesoldaterne i Revolutionsgarden.
- tabte præsidentvalget i 2009 til Mahmoud Ahmadinejad.
* Den 72-årige Mohammad Gharazi er den ældste kandidat og den mindst kendte. Han
- var minister under tidligere præsident Akbar Hashemi Rafsanjani og også under oppositionsleder Hossein Mousavi, en tidligere premierminister, der nu er under husarrest.
- vil ikke føre valgkamp og siger blot, at han har tilstrækkeligt med erfaring til at styre landet.
* Den 64-årige Hassan Rowhani regnes for at være moderat og er den eneste præst, der stiller op. Han
- var Irans atomforhandler under den forholdsvis reformvenlige eks-præsident Mohammad Khatami.
 - har erklæret, at han som præsident vil genoprette de diplomatiske forbindelser med ærkefjenden USA, der efter den islamiske revolution og gidseltagning af amerikanere på USA's Teheran-ambassade i 1979 afbrød forbindelserne til Iran.
- ventes at tiltrække stemme fra moderate og reformtilhængere af den tidligere præsident Rafsanjani, der har fået forbud mod at stille op.
Kilde: AFP
