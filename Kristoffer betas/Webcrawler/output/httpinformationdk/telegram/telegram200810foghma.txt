Fogh maner til ro



 Statsminister Anders Fogh Rasmussen advarer mod panik på grund af den internationale finanskrise. Anders Fogh Rasmussen understreger, at selv om "mørke skyer er ved at trække op i horisonten", så er dansk økonomi sund og stærk.
 - Men vi har en åben økonomi, som bliver påvirket af, hvad der sker i verden omkring os. Nu gælder det om at bevare ro, tryghed og sikkerhed omkring økonomien i hver familie og hver virksomhed. Derfor vil regeringen videreføre en stabil finanspolitik, så vi holder landets økonomi på rette spor, siger statsministeren i sin åbningstale i dag.
 Ifølge Anders Fogh Rasmussen betyder det, at VK-regeringen vil videreføre skattestoppet samt forstærke indsatsen for at skaffe mere arbejdskraft. 
