Kraftigt jordskælv rammer nær Alaska
Ingen rapporter om tilskadekomne efter voldsomt jordskælv i havet ud for Alaska.


 Et voldsomt jordskælv med en styrke på 7,4 ramte natten til fredag i Stillehavet omkring 170 kilometer fra fiskerbyen Atka på øgruppen Aleutian, der er en del af Alaska.
Der er indtil videre ikke rapporteret om ødelæggelser eller personskader, oplyser U.S. Geological Survey.
Myndighederne udsendte tsunamivarsel gældende for kysterne i Alaska, men varslingen blev senere afblæst.
Øgruppen ligger omkring 1600 kilometer fra den største by i Alaska, Anchorage. Et halvt minut efter det første skælv blev der registreret endnu et af tilsvarende styrke.
Jordskælv med den styrke er kendt for at skabe tsunamier.
