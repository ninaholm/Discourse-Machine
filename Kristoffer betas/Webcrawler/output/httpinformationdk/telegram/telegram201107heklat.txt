Hekla tæt på udbrud siger eksperter
Islands mest aktive og frygtede vulkan, Hekla, er tæt på et nyt udbrud, siger islandske eksperter.


 Hekla, en af Islands mest aktive vulkaner, er tæt på et udbrud, vurderer islandske geologer. Det skaber frygt for nye problemer for flytrafikken i Europa.
- Bevægelserne rundt omkring Hekla har været usædvanlige i de seneste to-tre dage. Vore målinger tyder på, at det er magma, der bevæger sig inde i vulkanen, siger Pall Einarsson ved Islands Universitet i Reykjavik.
Hekla ligger ikke langt fra vulkanen Eyjafjallajökull, der i fjor skabte stor problemer for flytrafikken i Europa.
Pall Einarsson understreger, at bevægelserne ikke nødvendigvis fører til et udbrud. Men han siger, at vulkanen ser ud til at være "parat til et udbrud".
Hekla ligger 120 kilometer sydøst for Reykjavik og er en af Islands mest frygtede vulkaner.
Det seneste udbrud skete 26. februar 2000.
Vulkanudbrud i Island får står opmærksom og følges tæt af den internationale flytrafik, da aske fra vulkanerne kan ødelægge flymotorer.
Aske fra Eyjafjallajökull stoppede flytrafikken over store dele af Europa efter vulkanens udbrud i fjor. Flere end 100.000 flyvninger blev aflyst, og flere end otte millioner passagerer blev ramt af aflysninger.
