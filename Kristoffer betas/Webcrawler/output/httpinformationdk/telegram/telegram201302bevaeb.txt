Bevæbnede mænd dræber syv i moské i Kenya
Blodigt angreb på en kenyansk moské i nærheden af grænsen til Somalia koster fem mænd og to kvinder livet.


 Bevæbnede mænd har torsdag stormet en moské i en by i Kenya, tæt på grænsen til Somalia, og dræbt syv personer, heriblandt kvinder, siger politiet og en lokal embedsmand.
Angrebet har fundet sted i nærheden af Malleley, tæt på byen Liboi, da "tungt bevæbnede mænd stormede en moské og skød folk vilkårligt i flæng, siger en politiembedsmand i byen Garissa.
En lokal embedsmand siger, at fem mænd og to kvinder er blevet dræbt under massakren.
