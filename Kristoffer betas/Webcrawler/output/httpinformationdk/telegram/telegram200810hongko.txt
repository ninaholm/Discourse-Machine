Hongkong udsteder fuld bankgaranti



 Hongkongs finansminister, John Tsang, meddeler i dag, at regeringen vil udstede en fuld garanti for alle bankindeståender indtil 2010 som følge af tumulten i det internationale banksystem.
 - Vi vil bruge kursfonden til at garantere indfrielsen af alle kunders indeståender i autoriserede institutioner i Hongkong, sagde Tsang.
 Systemet vil stå ved magt indtil 2010, hvor det skal revurderes. 
 Ministeren kom ikke umiddelbart med nogle tal for den præcise størrelse på fonden.
