Svenske resultater giver håb hos kommuner



 "Man kan ikke se skoven for bare træer".
 Almindelig dansk jargon, men et udtryk, som en borger med udenlandsk baggrund har svært ved at forstå og anvende rigtigt, medmindre vedkommende først har fået det forklaret på sit modersmål.  
 Jørn Lehmann (S), viceborgmester og formand for børne- og uddannelsesudvalget i Sønderborg, bruger det som et eksempel på, hvorfor det giver mening at tilbyde modersmålsundervisning til ikke-danske børn.  
 I lighed med repræsentanter for andre af de 13 kommuner, der fortsat tilbyder modersmålsundervisning, glæder han sig til at se resultaterne af en undersøgelse, som skal sammenligne erfaringer med undervisning af denne gruppe elever i Danmark og Sverige. 
 I Sverige viser en rapport, at elever, der har modtaget denne undervisning, får bedre afgangskarakterer end de etnisk svenske børn.
 - Jeg kan vanskeligt forestille mig andet, end at undersøgelsen vil bidrage til en mere positiv opfattelse af modersmålsundervisningen herhjemme, siger viceborgmesteren i Sønderborg. 
