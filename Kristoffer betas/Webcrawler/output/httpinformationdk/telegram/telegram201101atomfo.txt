Atomforhandling med Iran endte i skuffelse
Forhandlingerne med Iran i Istanbul var en skuffelse, ingen nye møder aftalt.


 Et møde i Istanbul mellem verdens stormagter og Teheran om det iranske atomprogram er endt uden resultat. 
EU's udenrigspolitiske chef, Catherine Ashton, udtrykker skuffelse og siger, at ingen nye forhandlinger er planlagt.
 - Vi havde håbet på en diskussion om praktiske måder at komme fremad, og vi har gjort alt for, at det skulle lykkes. Jeg er skuffet over at sige, at det ikke har været muligt, siger Ashto efter de to dage med resultatløse møder.
Ifølge Ashton har de iranske forhåndsbetingelser ved forhandlingerne blokerede for fremskridt.
Iran afviste også at mødes på tomandshånd med USA i Istanbul under forhandlingerne, hvor ud over USA også Storbritannien, Kina, Frankrig, Rusland og Tyskland deltog.
Iran fastholder, at dets atomprogram kun er til fredeligt brug, men USA og EU frygter, at det er et dække over, at Teheran skal bruge stærkt beriget uran til fremstilling af atomvåben.
