Foldschack: Dybt beklageligt



 - Man skal være politiker for at komme med den melding.
 Frustrationen er åbenlys hos Christianias advokat Knud Foldschack, efter at politikere fra regeringspartierne og Dansk Folkeparti i dag har vendt tommelfingeren ned til fristadens egen plan for området. Det skete med en melding om, at Christiania har valgt domstolene fremfor dialogen.
 - Det er virkelig at vende tingene på hovedet. For første gang i Christianias historie er man kommet med et helt juridisk klart tilbud. Det er netop kommet for at undgå en retssag, fordi en retssag ikke vil løse problemet. Nu går vi i retten i november og får en dom i februar. Den vil blive anket, og så er vi rykket tilbage til start, siger Knud Foldschack. 
 Efter dagens meldinger har han svært ved at se parterne indgå en juridisk aftale om fristadens fremtid.
