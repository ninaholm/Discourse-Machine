Regeringen smider igen redningskrans efter de ledige
Fakta: Regeringen hiver nu den femte redningskrans frem til nødstedte ledige. Se listen over kranse her.


 Regeringen har smidt den ene redningskrans efter den anden ud til de arbejdsløse, der har risikeret at miste retten til dagpenge.
Reformerne af dagpengeområdet blev skudt i gang af VKO-regeringen i 2010, der sammen med Dansk Folkeparti blandt andet blev enige om at skære i retten til at få dagpenge ned fra fire til to år, og genoptjeningsretten til dagpenge blev fordoblet fra 26 til 52 uger.
Siden S-SF-R-regeringen trådte til, har man forsøgt at række de arbejdsløse en hjælpende hånd. Den seneste blev givet mandag aften.
Her følger regeringens opblødningerne af VKO og De Radikales dagpengereform:
* Redningskrans 1 fra oktober 2011:
Halveringen af dagpengeperioden bliver udskudt fra 1. juli 2012 til 1. januar 2013.
* Redningskrans 2 fra august 2012:
- Den første akutpakke giver blandt andet ledige bedre mulighed for at få vikarjob via rotationsordninger, ret til virksomhedspraktik eller job i løntilskud og ret til opkvalificeringsjob.
* Redningskrans 3 fra oktober 2012:
- I den næste akutpakke aftales det med arbejdsgiverne, at der skal slås 12.500 job op, der er øremærkede til de ledige, der er på vej til at miste dagpengene - de såkaldte akutjob.
* Redningskrans 4 fra november 2012:
- Den tredje akutpakke giver ledige, der opbruger dagpengeretten, ret til at uddanne sig og få uddannelsesydelse i op til et halvt år, der ligger på niveau med kontanthjælp.
* Redningskrans 5 fra maj 2013:
- Uddannelsesydelsen forlænges, og en ny midlertidig arbejdsmarkedsydelse indføres. Arbejdsmarkedsydelsen er ikke afhængig af familie- eller formueindkomst. Den midlertidige arbejdsmarkedsydelse gives til personer, som har opbrugt dagpengeretten og/eller den særlige uddannelsesordning.

Kilder: Dagbladet Politiken, Finansministeriet og Beskæftigelsesmininsteriet.
