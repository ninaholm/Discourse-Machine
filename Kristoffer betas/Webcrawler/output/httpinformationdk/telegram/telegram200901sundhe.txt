Sundhedsstyrelsens forklaring holder ikke



 Det er pga. kapacitetshensyn, at Roskilde Sygehus med tilladelse fra Sundhedsstyrelsen lader urutinerede kirurger foretage højt specialiserede og komplicerede operationer for æggestokkræft. Det var i hvert fald den begrundelse, Sundhedsstyrelsen gav B.T., da det kom frem, at den lille afdeling på Roskilde Sygehus, trods mangeårige anbefalinger om at stoppe, fortsat opererer for den meget dødelige sygdom. 
 Men påstanden om pladsmangel på nabohospitaler holder ikke, skriver B.T. 
 De to specialiserede afdelinger på Rigshospitalet og Herlev Hospital forstår ikke Sundhedsstyrelsens begrundelse. For der er rigeligt med kapacitet, og ellers skal der nok komme det, da kræftpatienter har højeste prioritet. 

