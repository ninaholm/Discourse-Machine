Den værste måned for Nato i Afghanistan
Med 79 dræbte i juni oplever Nato de hidtil største tab i Afghanistan på en enkelt måned. To af de dræbte er danske soldater.


 Juni måned er den mest blodige i for Nato's soldater under den ni år lange konflikt i Afghanistan.
Fire Nato-soldater mistede livet onsdag under kampe mod Taliban-oprørere, og ifølge nyhedsbureauet AFP bragte det dødstallet for juni op på 79 soldater. To af de dræbte er danske soldater.
Dermed overstiger juni den negative rekord for maj, hvor 77 Nato-soldater mistede livet.
Det samlede tabstal for Nato i 2010 er 299 soldater.
Det amerikanske militær har advaret om, at Nato's tab uvægerligt vil stige i takt med, at den internationale styrke udbygger sin militære indsats i det sydlige Afghanistan, hvor også de danske soldater er udstationeret.
