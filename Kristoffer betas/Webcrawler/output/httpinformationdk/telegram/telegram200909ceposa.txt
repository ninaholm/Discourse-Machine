Cepos vil ikke åbne pungen endnu mere



 Statskassen skal smækkes i overfor Dansk Folkepartis krav om 10 milliarder kroner mere i offentlige investeringer. Det øger det offentlige underskud til knap 100 milliarder kroner næste år, siger cheføkonom Mads Lundby Hansen fra den borgerlige tænketank, Cepos. 
 - Underskuddet vil betyde højere gæld, og det kan drive renten i vejret, hvilket dæmper de private investeringer, siger han.
 Mads Lundby Hansen mener ikke, at staten kan nå at bruge 10 milliarder ekstra kroner på rentable byggeprojekter. Derfor risikerer staten at spilde skattekroner, mener han. 
