R: Stop retssag



  - Jeg vil gerne rette en direkte og indtrængende appel til dén person, der har anlagt sag mod Udlændingeservice, om at trække sagen og lade Folketingets Ombudsmand gøre sit arbejde færdigt.
 Sådan siger De Radikales integrationsordfører, Morten Østergaard, til Ritzau om sagsanlægget, der har fået ombudsmanden til at trække dele af sin undersøgelse mod udlændingemyndighederne om familiesammenføring efter EU's regler.
 - Ombudsmanden er meget kritisk overfor Udlændingeservice. Derfor ville det også tjene dén person at lade ombudsmanden gøre sin undersøgelse færdig, siger han.
 Uanset udfaldet bør integrationsminister Birthe Rønn Hornbech besvare ombudsmandens spørgsmål, mener Morten Østergaard.
