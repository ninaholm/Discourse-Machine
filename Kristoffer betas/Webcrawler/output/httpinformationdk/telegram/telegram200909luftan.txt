Luftangreb dræbte 90 i Afghanistan



 Omkring 90 mennesker er dræbt ved et luftangreb, som Nato har gennemført i Kunduz i det nordlige Afghanistan.
 En talsmand for provinsregeringen siger, at de fleste af de 90 dræbte er fra Taliban.
 - Et lille antal af de dræbte er lokale civile, herunder enkelte børn, siger talsmanden.
 Nato bekræfter, at alliancen har foretaget et luftangreb i området. Angrebet ødelagde ifølge Nato to tankbiler, som Taliban havde stjålet, og alliancen er i gang med at undersøge rapporter om civile tab.
 Tysklands militær, der har soldater udstationeret ved Kunduz, siger, at luftangrebet har dræbt 56 talibanere.
 - Der er ingen civile tab, hedder det i en erklæring fra militæret.
 Tidligere har lokale kilder fortalt, at Taliban var i gang med at dele brændstof ud til lokale, da en tankbil eksploderede.
