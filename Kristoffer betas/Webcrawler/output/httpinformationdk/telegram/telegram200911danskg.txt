Dansk gennembrud ved klimamøde i Apec



 Statsminister Lars løkke Rasmussen har ifølge Det Hvide Hus opnået et overraskende gennembrud i forberedelserne til FN's klimakonference i København ved at rejse til Singapore forud for et Apec-topmøde mellem 21 stats- og regeringschefer fra de største Stillehavslande.
 Lars Løkke Rasmussen præsenterede sine forslag til klimakonferencen i København ved et morgenmøde med den amerikanske præsident Barack Obama, den kinesiske præsident Hu Jintao og andre statsledere. Det siger Barack Obamas klimarådgiver Michael Froman.
 På mødet, der i sidste øjeblik blev arrangeret af den mexicanske præsident Filipe Calderón og den australske premierminister Kevin Rudd, var der tilslutning til Lars Løkke Rasmussens forslag om en to skridts løsning, som afspejler den almindelige mening om, at det i løbet af de kun 22 dage, der er til klimamødet starter København, vil være umuligt at opnå en juridisk bindende aftale. Både Michael Froman og den kinesiske præsident Hu bakkede op om to skridts-løsningen.
 København bliver dermed det første skridt før der kan indgås en juridisk bindende global aftale, som omfatter en reduktion af CO2-udledningen, ny teknologi og økonomisk støtte til en række fattige lande.
 Danmark, der er vært for FN's klimakonference i København, har indbudt 192 statsledere til at deltage. Foreløbig har 40 lande
takket ja til indbydelsen.
