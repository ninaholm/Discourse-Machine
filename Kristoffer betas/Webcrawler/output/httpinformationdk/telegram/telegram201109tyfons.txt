Tyfon skåner japansk atomkraftværk
Den voldsomme tyfon, der hærger Japan, har skånet atomkraftværket Fukushima, men kostet 10 mennesker livet.


 En kraftig tyfon, der hærget Japan og truet det katastroferamte Fukushima atomkraftværk, har kostet mindst 10 mennesker livet, heriblandt en kvinde på 101 år, oplyser myndighederne.
Tyfonen Roke har ramt hovedøen Honshu og det i forvejen katastroferamte nordøstlige Japan, hvor den har udløst oversvømmelser og jordskred.
Men Roke forårsagede ikke som frygtet yderligere ødelæggelser på Fukushima, hvor de ansatte har kæmpet for sikre værket og forhindre yderligere radioaktive udslip.
Radio- og tv-stationen NHK og nyhedsbureauet Jiri har sat dødstallet til 10, mens fem personer er meldt savnet, og hundreder af andre er blevet kvæstet.
Politi og redningsfolk bjærgede mindst fire lig torsdag morgen heriblandt en 65-årig kvinde, der blev begravet af et mudderskred i sit hus.
En række tyfoner har i den senere tid ramt Japan, der stadig kæmper med konsekvenserne af det katastrofale jordskælv og den ødelæggende tsunami, der ramte Japan tidligere på året. Katastrofen kostede op imod 20.000 mennesker livet.
Roke ventes at tabe pusten senere torsdag.
