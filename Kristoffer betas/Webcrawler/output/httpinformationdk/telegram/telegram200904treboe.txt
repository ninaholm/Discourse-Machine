Tre børn efterladt af far og mor



 Et tysk par sad på et pizzeria i Aosta i Italien med tre børn på seks måneder, to år og seks år. På et tidspunkt sagde parret, at de skulle ud at ryge, men den 26-årige kvinde og den 24-årige mand vendte ikke tilbage, skriver det italienske nyhedsbureau Ansa.
 Nu har politiet indledt en eftersøgning efter parret. De tre børn er kvindens, mens manden ikke er den biologiske far til børnene, der blev efterladt med deres pizza.
 Parrets bil blev senere fundet i udkanten af byen. Vidner siger, at kvinden og manden virkede fattige. 
