Polen afviser EU-Kommissionens prognose



 Polen afviser en prognose, EU-Kommissionen i dag udsendte om udsigterne for europæisk økonomi. Her forudser kommissionen blandt andet, at den polske økonomi vil skrumpe med 1,4 procent.
 - Vi er ikke enige i denne prognose, som, vi mener, er fejlagtig, siger Polens finansminister, Jan Rostowski.
 Han forudser tværtimod en økonomisk vækst i Polen i 2009.
 Rostowski siger, at han fortsat forventer, at det polske bruttonationalprodukt i år vil stige med mellem 0,3 og 2,0 procent.
