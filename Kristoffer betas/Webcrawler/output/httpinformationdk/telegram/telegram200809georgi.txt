Georgien: Russisk drone nedskudt



 Georgien siger, at det har nedskudt et ubemandet russisk rekognosceringsfly over georgisk territorium lidt syd for udbryderregionen Sydossetien. 
 Dronen blev skudt ned mandag morgen nær byen Gori, der ligger omkring 30 kilometer fra grænsen til Sydossetien, oplyser indenrigsministeriets talsmand, Shota Utiashvili.
 Det russiske militær afviser imidlertid påstanden.
 - Intet fly er blevet skudt ned eller er styrtet ned over sikkerhedszonen, siger talsmand for militæret Vitalij Manusjko ifølge nyhedsbureauet AFP.  
