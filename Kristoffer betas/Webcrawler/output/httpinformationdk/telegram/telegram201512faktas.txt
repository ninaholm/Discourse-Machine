FAKTA: Det siger de om klimaaftalen i Paris
Læs her reaktioner fra hele verden på klimaaftalen.


 Xie Zhenhua, chefforhandler for Kina, verdens største CO2-udleder, sagde, at aftalen ikke er perfekt.
- Det forhindrer os imidlertid ikke i at tage et historisk skridt fremad. Dette er i sandhed en fantastisk vedtagelse, som tilhører vores generation og os alle.

USA's præsident, Barack Obama:
 - Dette er stort: Næsten alle verdens lande har netop underskrevet Paris-aftalen om klimaforandringer - tak til amerikansk lederskab, skriver hans kontor lørdag aften på Twitter.

EUs klimakommissær, Miguel Arias Cañete:
- Aftalen har alle de søm og skruer, der skal bruges i et effektivt svar på den største udfordring, som menneskeheden står over for.

USAs udenrigsminister, John Kerry:
- Det er en enorm sejr for hele planeten og for fremtidige generationer.

FN's generalsekretær, Ban Ki-moon:
- En monumental succes for menneskeheden. De delegerede har lyttet til de mest sårbares stemmer. Og markederne har nu fået det signal, de har brug for, til at udløse enorme investeringer.

Frankrigs præsident, François Hollande:
 - I Paris har der været mange revolutioner. I dag er det den smukkeste og mest fredelige af de revolutioner, der har været.

Indiens miljøminister, Prakash Javadekar:
- I dag er en historisk dag. Hvad vi har vedtaget, er ikke blot en aftale, men et nyt "håbets kapitel" for syv milliarder mennesker.

Danmarks energi- og klimaminister, Lars Christian Lilleholt (V):
- Hele verden er på tværs af skel, religioner og konflikter blevet enige om at gøre en indsats for, at vores børn, børnebørn og oldebørn kan trække vejret og leve en fornuftig tilværelse. I den tid, jeg har været minister, er det her det største øjeblik. Jeg mindes ikke noget i min aktive tid i politik som dette.

Australiens udenrigsminister, Julie Bishop, til COP21-formand Laurent Fabius.
- Vi takker dig for dit lederskab, vi er stolte af at være med i denne aftale.

 Nicaraguas klimaforhandler, Paul Oquist, som søgte at forsinke aftalens vedtagelse:
- Vores intention har aldrig været at blokere aftalen. Vi ville finjustere den. Vi havde forslag til noget, der skal forbedres, hvis vi skal videre. Det var ikke muligt. Vi håber, at der kommer andre muligheder.

 Kumi Naidoo, leder af Greenpeace International:
- Klimakampens hjul drejer langsomt, men i Paris er det drejet. Denne aftale placerer kul- og olieindustrien på den forkerte side af historien.
