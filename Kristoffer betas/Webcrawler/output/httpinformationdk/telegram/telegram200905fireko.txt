Fire konservatorier bliver til to



 I stedet for seks musikkonservatorier skal der i fremtiden kun være fire. Det besluttede forligspartierne bag aftalen for Kulturministeriets videregående uddannelser for 2007-2010 tirsdag. 
 Musikkonservatorierne Det Jyske Musikkonservatorium og Nordjysk Musikkonservatorium fusioneres pr. 1.1. 2010. Fra den samme dato vil der ske en fusion mellem Det Fynske Musikkonservatorium og Vestjysk Musikkonservatorium samt Skuespillerskolen ved Odense Teater.
 Det Kongelige Danske Musikkonservatorium og Rytmisk Musikkonservatorium er ikke berørt af sammenlægningerne.
 Partierne drøftede desuden mulighederne for en fusion mellem Kunstakademiets Arkitektskole og Danmarks Designskole, dog uden at nå til enighed. Socialdemokraterne, Dansk Folkeparti og regeringspartierne er positive overfor en fusion, mens De Radikale og SF vil vente med at tage stilling.

