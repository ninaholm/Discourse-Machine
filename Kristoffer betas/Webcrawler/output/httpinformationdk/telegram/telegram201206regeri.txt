Her er regeringens nye talentstrategi
Regeringens såkaldte talentstrategi skal spotte og udvikle særligt dygtige studerende i uddannelsessystemet.


 * De dygtigste gymnasie- og erhvervsskoleelever skal have mulighed for at tage fag på de videregående uddannelser, mens de stadig går i gymnasiet eller på en erhvervsskole.
* Alle videregående uddannelser skal have mulighed for at udbyde talentforløb for de dygtigste elever.
* Uddannelsesinstitutionerne skal have mulighed for at udarbejde selvstændige talentstrategier, der samler institutionens vision, strategi og målsætninger for talentindsatsen.
* Strategierne skal blandt andet være med til at synliggøre "hurtige spor" for dygtige studerende, der for eksempel kan tage sommerskoler eller flere fag per semester end normeret.
* Det skal blive nemmere for studerende at tage meritfag på andre områder på videregående uddannelser.
* Uddannelsesinstitutionerne skal kunne give de studerende en udmærkelsesgrad på eksamensbeviset.
(Kilde: Ministeriet for Forskning, Innovation og Videregående uddannelser)
