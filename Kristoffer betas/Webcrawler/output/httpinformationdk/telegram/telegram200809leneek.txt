Lene E. kræver mere åbenhed i finanssektor



 Mere gennemsigtighed i finanssektoren og en forøgelse af indskydergarantifonden skal forhindre, at flere banker ender med at krakke ligesom Roskilde Bank.
 Det mener den konservative erhvervs- og økonomiminister Lene Espersen, som i lyset af finanskrisen har flere forslag på blokken, der skal dæmme op for lignende situationer fremover. 
 - Skal vi tænke langsigtet og forsøge at undgå at ende i den samme situation igen, så vil jeg foreslå, at der kommer større gennemsigtighed om bankernes solvens og om bankens risikoprofil. Det er vigtigt, at kunder og aktionærer kan se, hvad det er for en bank, de betror deres penge. Jeg kommer med et lovforslag om at forhøje dækningen i indskydergarantifonden, så den bliver tidssvarende, siger Lene Espersen.
 Desuden vil hun undersøge, om Finanstilsynet har tilstrækkelige redskaber og muligheder for at gribe ind overfor bankerne. Og så vil hun komme med et initiativ om at stramme reglerne for bankernes salg af egne aktier
