FN-leder Ban på lynvisit i Afghanistan



 FN's generalsekretær, Ban Ki-moon, landede tidligt mandag morgen i den afghanske hovedstad, Kabul, hvor han vil drøfte situationen med den afghanske ledelse, efter at den tidligere udenrigsminister Abdullah Abdullah har trukket sig som kandidat ved lørdagens anden runde af præsidentvalget i det krigshærgede land.
 Ban skal mandag eftermiddag blandt andet mødes med præsident Hamid Karzai, som nu er den eneste kandidat ved omvalget. Ifølge FN-talsmand Aleem Siddique skal Ban også mødes med Abdullah for høre om hans bevæggrunde til at trække sig. 
