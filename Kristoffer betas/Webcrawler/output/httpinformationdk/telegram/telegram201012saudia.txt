Saudi-Arabien finansierer mest terror
Saudi-Arabien er den største bidragsyder til global terror, lyder beskyldningen i lækage offentliggjort af WikiLeaks.


 Saudi-Arabien er verdens største bidragyder til islamisk militante grupper som afghansk Taliban og pakistanske Lashkar-e-Taiba, men den saudiske regering er ifølge USA's udenrigsminister, Hillary Clinton, modstræbende i forhold til at stoppe pengestrømmen, skriver The Guardian.
- Mere skal gøres, da Saudi-Arabien stadig er en altafgørende finansiel støtte for al-Qaida, Taliban, Lashkar-e-Taiba og andre terrorgrupper, står der i et hemmelig dokument med Clintons underskrift fra december 2009, som er lækket af WikiLeaks.
Lækagen understreger, at rige konservative donorer i Saudi-Arabien i høj grad finansierer konflikten i Afghanistan og militante grupper, der forsøger at destabilisere regeringen i Pakistan.
I Saudi-Arabien sker det ofte, at militante på jagt efter finansiering kommer ind i landet forklædt som hellige pilgrimme. Her opretter de dækfirmaer for at kunne hvidvaske penge eller modtage donationer fra regeringsgodkendte velgørenhedsorganisationer.
Lashkar-e-Taiba, der gennemførte terrorangrebet i Mumbai i 2008, brugte et saudisk dækfirma til at finansiere sine aktiviteter i 2005.
