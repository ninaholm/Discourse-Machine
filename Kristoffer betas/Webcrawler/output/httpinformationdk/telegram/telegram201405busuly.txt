Busulykke koster 16 mennesker livet i Pakistan
10 børn er blandt de omkomne i en tragisk busulykke i det nordlige Pakistan.


 En busulykke i det nordlige Pakistan har tirsdag kostet 16 mennesker livet. Blandt de dræbte er 10 børn, oplyser de lokale myndigheder.
Bussen var på vej fra den centrale Punjab-provins til Kalam hill stationen i Swat-distriktet, da den i de tidlige morgentimer kørte galt tæt på en flod.
- 16 personer er dræbt ved ulykken, heriblandt 10 børn og fem kvinder. Syv andre personer blev kvæstet ved ulykken, siger Mehmood Asalam, en højtstående embedsmand i Swat.
- Vi kender ikke årsagen til ulykken i øjeblikket. Der er muligvis sket, fordi chaufføren faldt i søvn under kørslen, siger Mehmood Aslam.
Det lokale politi bekræfter dødstallet og siger, at de kvæstede er blevet kørt på et lokalt hospital.
Pakistan har en af verdens værste rekorder for dødelige trafikuheld, der ofte skyldes dårlige veje, dårligt vedligeholdte køretøjer og hensynsløs kørsel.
