Spaniere protesterer mod hestekur
Demonstranter på gaderne i byer over hele Spanien for at protestere mod regeringens nedskæringer.


 I tusindvis af mennesker demonstrerede søndag i flere end 50 byer over hele Spanien for at vise deres modstand mod regeringens offentlige besparelser.
I den centrale del af hovedstaden Madrid samledes demonstranter på en våd søndag for at lægge demonstrationer bag deres modstand mod de seneste nedskæringer inden for uddannelse og sundhed.
Regeringen siger, at det er nødvendigt for at reducere statens gæld.
Krisen i Spanien har raset i adskillige år nu. En boligboble brast i forbindelse med finanskrisen i 2008, og det udløste den dybe krise, der har ført til recession og en arbejdsløshed på næsten 25 procent.
- Det bliver værre for os alle. Folk protesterer mere og mere, for det berører alle sektorer. Det berører alle, siger Charo en midaldrende kvinde med sine børn på gaden i Madrid.
Nogle af deltagerne i demonstrationen i Madrid var dog skuffet over fremmødet. Der var færre end ventet, men de mener, at regnen fik folk til at blive hjemme i tørvejr.
Fagforbund har opfordret til, at der kommer store demonstrationer i de kommende måneder i et forsøg på at overbevise landets ledere om, at de ikke kun skal skære ned for at komme fri af krisen.
De skal også forsøge at skabe vækst ved at stimulere økonomien, mener forbundene.
