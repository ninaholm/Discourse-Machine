Netanyahu jubler over valgmålinger i israelsk valg
Valgstedsmålinger tyder på "en stor sejr for Likud", skriver Benjamin Netanyahu på sociale medier.


 Israels premierminister, Benjamin Netanyahu, skriver på Twitter og Facebook, at han har taget en "stor valgsejr" ved tirsdagens israelske parlamentsvalg.
- Mod alle odds: en stor sejr for Likud, en stor sejr for den nationale lejr ledet af Likud, en stor sejr for Israels folk, skriver Netanyahu.
Valgstedsmålinger foretaget af israelsk tv tyder på, at premierministerens Likud-parti får 27 eller 28 mandater, mens Den Zionistiske Union - som Arbejderpartiet er en del af - ser ud til at få 27 af de 120 pladser i Israels parlament, Knesset.
