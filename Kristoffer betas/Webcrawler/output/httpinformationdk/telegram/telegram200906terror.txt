Terrormistænkte havde danske forbindelser



 Politiet i Milano i det nordlige Italien har anholdt fem mistænkte terrorister, rapporterer italienske medier.
 De fem mænd, der kommer fra det nordlige Afrika, har ifølge anklagemyndigheden planlagt flere terrorangreb i Norditalien.
 Desuden skal de have haft forbindelser til Danmark, Frankrig og Spanien.
 Medierne skriver, at de fem havde planer om at begå attentater imod kirken San Petronio i Bologna og undergrundsbanen i Milano. 
 Videre skriver pressen, at gruppen har hjulpet med finansiering af international terrorisme og har forbindelser i Algeriet, Marokko og Syrien. 
