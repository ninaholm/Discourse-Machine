Nu kommer Red Bull snart på kæmpeflaske
Fødevarestyrelsen vil tillader energidrikke i store flasker. Der er ikke bevis for, at det øger forbruget.


 
Fødevarestyrelsen bøjer sig nu for pres og tillader, at energidrikke som Red Bull, Burn og Cult godt må sælges i emballager på 50 centiliter og ikke kun i de små 25 centiliter dåser som hidtil.
Danmark har som det eneste land i EU hidtil forbud de koffeinholdige drikke i halvlitersflasker. Men det er slut nu.
- Der er nemlig ikke tilstrækkelig videnskabelig dokumentation for, at større emballager vil øge forbrugernes indtag af energidrikke, siger souschef Jens Therkel Jensen fra Fødevarestyrelsens Ernæringskontor.
Det er netop frygten for et øget forbrug, der har begrundet det danske forbud. I øvrigt som det eneste sted i EU.
Det er producenten bag energidrikken Burn, der sælges af Carlsberg, og bryggeriet Harboe med produktet Hustler, som har klaget over, at de ikke kan få lov at sælge de koffein- og vitaminholdige drikke i større flasker.
Industriens argument er blandt andet, at produkterne kan købes i four-packs, forklarer souschef Jens Therkel Jensen.
Nu vurderer Fødevarestyrelsen, at der ikke er grundlag for at fastholde de oprindelige afgørelser om at afvise salget af energidrikke i salgsenheder på 50 centiliter. Vil man sælge i endnu større flasker, bliver det også muligt.
Andre virksomheder, der har fået afslag på salg af energidrikke i større salgsenheder, er nu også blevet orienteret om, at salget af disse produkter nu vil kunne tillades. Således fik Red Bull en tilladelse fredag.
Fødevarestyrelsen har samtidig rettet henvendelse til alle virksomheder, der har fået en godkendelse til salg af energidrikke, uanset emballagestørrelse.
Her orienteres virksomhederne om, at EU-landene for nylig er blevet enige om mærkning af energidrikke. Inden for tre år bliver obligatorisk i EU at benytte følgende advarselsmærkning på deres produkter: "Højt indhold af koffein. Bør ikke indtages af børn, gravide og ammende".
Energidrikke har været tilladte i Danmark siden efteråret 2009, og Fødevarestyrelsen ser gerne, at virksomhederne straks indfører den nye mærkning.

