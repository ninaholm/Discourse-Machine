Kirke og stat på vej mod adskillelse



 Den danske folkekirke og staten arbejder sig langsomt væk fra hinanden, og det er kun et spørgsmål om tid, inden vi får en adskillelse af stat og folkekirke. Det forudser en række af landets biskopper, skriver Morgenavisen 
Jyllands-Posten. 
En meningsmåling, som Rambøll/Analyse Danmark har foretaget for avisen, viser samtidig, at vælgere mellem 18 og 25 år gerne ser en adskillelse af stat og kirke. Næsten hver anden af de unge ønsker en adskillelse, mens kun godt 35 pct. foretrækker, at stat og kirke forbliver sammen.
 Ifølge biskopperne er der tale om en uundgåelig udvikling, der bliver forstærket af præstesagen i forbindelse med irakerne i Brorsons Kirke på Nørrebro i København. Samtidig vinder andre religioner større indpas i landet, og flere og flere 
danskere melder sig ud af folkekirken.
