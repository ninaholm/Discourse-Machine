Thorning ringer på med EU-kandidat



 Dørklokkerne i bydelen Bolbro i Odense bliver her i formiddag trykket ind 
af Socialdemokraternes formand, Helle Thorning-Schmidt og partiets spidskandidat til Europa-Parlamentet, Dan Jørgensen. 
 Valgkampen forud for valget til parlamentet den 7. juni er således for alvor skudt i gang.
 Socialdemokraterne har sat en amerikansk inspireret form for valgkamp i system og vil besøge 100.000 husstande de kommende uger.
 De to topfolk indleder kampagnen, som følges op af de øvrige kandidater. De kører landet rundt med frivillige i seks busser. 
 Til middag vil Thorning og Jørgensen stemme dørklokker i Slagelse, hvorefter turen går til Tårnby ved København.
