Århus Kommune skyder penge i sportsarenaer



 Århus Kommune kommer nu den nødlidende ejer af superligaklubben AGF, Århus Elite A/S, til hjælp. På et pressemøde tirsdag kom det frem, at kommunen vil skyde 30,4 millioner kroner i sportskomplekset i Marselisborg Skoven. 
 Her skal det udendørs stadion NRGi Park og sportshallen NRGi Arena ombygges for 30,4 millioner kroner. Dermed skabes et af Danmarks meste moderne fodboldstadions, ligesom indendørs-arenaen ombygges, så den også kan rumme større koncert-events.
 Ombygningen af stadion gør det bl.a. muligt at huse EM-fodbold i 2011 for U21-landshold.
 Århus Elites seneste regnskab viste et underskud på over 50 millioner kroner.
