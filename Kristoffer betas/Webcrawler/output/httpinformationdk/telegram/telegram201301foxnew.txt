Fox News dropper samarbejdet med Sarah Palin
Den kontroversielle tidligere guvernør skal ikke længere ytre sine politiske holdninger på tv-kanalen.


 Den republikanske eksguvernør fra Alaska Sarah Palin og den konservative tv-kanal Fox News går hvert til sit.
Palin har i tre år fungeret som betalt kommentator for kanalen, men det stopper altså nu, lyder det fra Fox News.
I 2008 gik Sarah Palin gik fra en mere beskeden politisk tilværelse i Alaska til at være en politisk sensation, da John McCain valgte hende til sin vicepræsidentkandidat ved præsidentvalget mod Barack Obama.
Palin var en af tv-kanalens helt store kommentator-navne, til trods for at hun kun sjældent optrådte på skærmen.
- Vi har nydt vores samarbejde med guvernør Palin, lyder det fra Bill Shine, der er program-vicepræsident for Fox News.
- Vi ønsker hende alt det bedste i sine fremtidige bestræbelser, fortsætter han uden at give yderligere detaljer om Palins afgang.
En talsmand tilføjer blot, at Fox og Palin har valgt at stoppe samarbejdet.
Palin har især haft tilhængere blandt de mest konservative republikanere i den såkaldte Tea Party-bevægelse. Fox News appellerer især til det konservative publikum.
