Ruslands præsident deltager i Natotopmøde
Næste måneds Natotopmøde i Portugal bliver med deltagelse af Ruslands præsident, Dmitrij Medvedev.


 Ruslands præsident, Dmitrij Medvedev, bekræfter tirsdag, at han har sagt ja til den invitation, han har modtaget, om at deltage i næste måneds Natotopmøde i Lissabon.
Medvedev udtalelser er faldet under et treparts topmøde mellem lederne fra Rusland, Frankrig og Tyskland i den nordfranske ferieby Deauville.
Den vestlige militæralliances ledere skal mødes 19. og 20. november i den portugisiske hovedstad. De har inviteret deres russiske modpart til at deltage i et sidemøde i Nato-Rusland Rådet.
