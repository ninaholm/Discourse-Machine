KL: Der er ikke indgået overenskomstaftale
Der er endnu ikke noget overenskomstforlig på plads for over en halv million kommunalt ansatte, oplyser KL.


 Kommunernes Landsforening, KL's chefforhandler Michael Ziegler afviser, at der er indgået overenskomstaftale for over en halv million kommunalt ansatte. Der mangler fortsat små detaljer, før en ny aftale er på plads.
- Vi har en råskitse til en aftale, men der er stadig små knaster, som vi diskuterer, så vi er ikke færdige, siger KL's chefforhandler Michael Zieghler til Ritzau.
Tidligere lørdag morgen oplyste forbundsformand Dennis Kristensen ellers, at der var indgået overenskomstforlig med KL.
Forliget giver lønstigninger på 1,97 procent over de næste to år til de cirka 550.000 ansatte i landets kommuner, lyder det fra fagforbundet FOA.
Det ventes, at en aftale falder på plads i løbet af få timer.
