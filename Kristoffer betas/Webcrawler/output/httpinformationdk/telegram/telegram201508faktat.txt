Fakta om togfonden: Sådan skal skinnerne betales
Togfondens projekter skal finansieres af oliepenge - i alt 28,5 milliarder kroner.


  Her er, hvad aftalen om Togfonden fra januar 2014 indeholder:
* Togfondens projekter kræver i alt 28,5 milliarder kroner.
* En af de store mål med fonden er at sørge for, at der kun er en times transport mellem landets største byer.
* Togfonden skal i første omgang finansieres af indtægter fra beskatning af olien i Nordsøen. I aftalen om togfonden er det forudsat, at prisen for en tønde olie i 2015 vil være 121 dollar tønden. Den aktuelle pris er imidlertid under 60 dollar.
* 23,3 milliarder kroner afsættes til en række indledende projekter.
* Det inkluderer blandt andet en bro over Vejle Fjord (4,2 mia.), en bane over Vestfyn (4,8 mia.), en bane til Billund (700 mio.) samt elektrificering af de fleste togstrækninger (8,7 mia.).
* 5,2 milliarder kroner reserveres som en buffer, som Dansk Folkeparti har krævet som sikkerhed, hvis ikke finansieringen holder.
* Bufferen er øremærket strækningen mellem Aarhus-Hovedgård (3,3 mia.) samt strækningen mellem Aarhus, Galten og Silkeborg. Parterne tager dog først endelig stilling til, hvordan de 5,2 milliarder kroner skal bruges, i 2024.
* Aftalen om Togfonden er indgået af Socialdemokraterne, De Radikale, DF, SF og Enhedslisten.
