Prisen på guld sætter ny rekord.
Den generelle usikkerhed om, hvor verdensøkonomien bevæger sig hen, får prisen på guld til at skyde i vejret.


 Folk med mange penge på bankbogen fortsætter med at jagte guld. Torsdag satte guldprisen ny rekord.
På markedet i Hongkong handles 1 ounce (31 gram) guld til 1356,50 dollar, som i dagskurs svarer til 7264 kroner. Det er en stigning på 6,70 dollar fra dagen før.
Opkøberne har travlt. Dollaren er under pres som følge af en general usikkerhed om verdensøkonomien. Guld er traditionelt der, hvor køberne søger hen, når de frygter for fremtiden.
