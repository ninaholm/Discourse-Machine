Jordskælv får Tokyos højhuse til at svaje
Jordskælv rammer det nordøstlige Japan, men uden at forårsage yderligere skade ved Fukushima-værket.


 Bygningerne svajede i hovedstaden Tokyo, da et undersøisk jordskælv torsdag ramte den nordøstlige del af Japan. Der er dog ikke risiko for tsunamier, meddeler japansk tv.
Ifølge Tokyos elselskab er der ikke sket skade ved atomkraftværket Fukushima, som blev kraftigt beskadiget ved et jordskælv og en efterfølgende tsunami den 11. marts.
Katastrofen i foråret forårsagede ødelæggelser af veje, havne, bygninger og andet for over 1000 milliarder kroner, viser et estimat fra den japanske regering.
Heller ikke andre steder er der umiddelbart meldinger om skader som følge af skælvet, der fandt sted omkring klokken 10 dansk tid.
