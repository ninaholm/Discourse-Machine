Norsk terrorangreb har kostet 76 livet
Politiet har opgjort det foreløbige antal dødsofre efter bomben i Oslo og massakren på Utøya.


 * Foreløbig er 76 personer bekræftet dræbt efter fredagens terrorhandlinger på Utøya og i centrum af Oslo.
* Norsk politi har foreløbig offentliggjort navnene på 17 dødsofre. Flere navne vil blive offentliggjort de næste dage.
* 68 personer er døde efter massakren på Utøya. Tidligere oplyste politiet, at 86 var dræbt.
* Otte personer er bekræftet døde ved bombeeksplosionen i regeringskvarteret.
* 97 personer er kommet til skade ved angrebene, heraf 19 alvorligt, oplyser norsk TV2.
* Norsk TV2 erfarer onsdag, at kun én person fortsat er savnet, mens NRK skriver, at der ikke er flere savnede. Politiet har afvist at kommentere oplysningerne.
