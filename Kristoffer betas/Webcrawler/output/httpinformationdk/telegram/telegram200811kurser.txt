Kurser i Asien retter sig op



 Det kraftige kursfald på den amerikanske børs smittede ikke af i Asien. De toneangivende aktier steg både i Japan og Hongkong, efter at der i den indledende handel var tegn på nedgang.
 Japans toneangivende Nikkei-225-indeks var i går nede på sit laveste niveau i tre uger, og i dag forsatte turen nedad, idet indekset ved middagstid i Tokyo var faldet med yderligere over to procent. Men senere gik det hurtigt op, og ved lukningen var stigningen 2,7 procent sammenlignet med torsdag.
 I Hongkong begyndte Hang Seng-indekset med en tilbagegang på næsten fire procent, men også her endte dagens handel på børsen i plus. Stigningen i Hongkong var på hele 4,5 procent.
 På den amerikanske børs i Wall Street dykkede Dow Jones-indekset i går med næsten 5,5 procent ved lukketid.

