Sohn venter R-støtte til rødt pointsystem
De Radikale vil støtte det røde pointsystem efter valget, da alternativet er regeringens, siger SF&#039;s Ole Sohn


De Radikale vil efter folketingsvalget ligesom Enhedslisten støtte det røde pointsystem for familiesammenføring fra Socialdemokraterne og SF, selv om De Radikales partileder Margrethe Vestager afviser begge pointsystemer.Det er meldingen SF's gruppeformand Ole Sohn. Han mener, at det røde pointsystem lemper forholdene for unge under 24 år, men afviser regeringens stramninger for folk over 24 år.- Når S-SF kommer til, bliver regeringens og Dansk Folkepartis stramninger annulleret. Konsekvensen af ikke at støtte vores forslag er, at regeringens stramninger løber videre, siger Ole Sohn.Han ser intet behov for at genskabe Ritt Bjerregaards "Rød Skole" om udlændingepolitik, som hun har foreslået i en kommentar i Politiken. Det skyldes, at S-SF har fremlagt "den mest visionære integrationspolitik" i tyve-tredive år i Danmark. Derfor er Ole Sohn uenig i, at den røde blok med pointsystemet er følgagtigt over for Dansk Folkeparti som frygtet af blandt andre tidligere socialdemokratiske statsministre Anker Jørgensen og Poul Nyrup Rasmussen og forhenværende justitsminister Ole Espersen. Kritikerne bør læse S-SF's aftale om pointsystemet, lyder det.- I 2008 lavede vi en aftale om 24-års-reglen med Socialdemokraterne. Det må ikke være en hindring for en ny regering. Vi lavede aftalen for at lægge den debat bag os, siger Ole Sohn.Han opfordrer oppositionspartierne til at se på dét, der samler, i stedet for at stirre sig blind på dét, der skiller. Den opfordring kom også fra De Radikale ved folketingsvalget, påpeger SF's gruppeformand.- Vi har aldrig lagt skjul på, at det er helt afgørende, at der kommer en ny regering. Har man ikke 90 mandater, indebærer det, at man samarbejder med andre, siger SF's gruppeformand./ritzau
