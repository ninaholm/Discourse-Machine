Mødrehjælpen mangler penge til julehjælp



 Mødrehjælpen mangler penge til julehjælp til omkring 500 dårligt stillede familier, oplyser direktøren, Mads Roke Clausen.
 Han venter, at der i år vil være 800 ansøgninger om julehjælp mod de 622 familier, som Mødrehjælpen hjalp sidste år blandt andet med penge til at købe julegaver for. 
 Foreløbig har Mødrehjælpen kun penge til at hjælpe 300 af de 626 familier, som foreløbig har ansøgt, oplyser direktøren.
 Mødrehjælpen har i år indforskrevet kvindernes håndboldlandshold til at optræde i en julekalender på hjemmesiden www.moedrehjaelpen.dk. 
 - Vi håber, at kalenderen kan være med til at minde danskerne om, at der faktisk er familier i Danmark, der har virkeligt svært ved at få råd til gaver til børnene. Håndboldpigerne giver en stærk stemme til de familier, som har det svært på grund af arbejdsløshed, skilsmisse, sygdom eller sociale problemer, siger Mads Roke Clausen.
