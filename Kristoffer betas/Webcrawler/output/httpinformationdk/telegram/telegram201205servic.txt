Servicesektor: Skattereform er for smal
Det er alt for snævert at fokusere på industrien. Dansk Erhverv vil have brede skattereform.


 Regeringens fokus på erhvervslivet i forbindelse med en skattereform er alt for snævert og bagudskuende.
Det mener Dansk Erhverv, der dog hilsen en særlig indsats for at stimulere erhvervslivets investeringer velkommen.
I udspillet, der bliver præsenteret på tirsdag af regeringens topministre, vil det nye skattefradrag for investeringer i 2012 og 2013 angiveligt målrettes maskiner, værktøj og inventar.
- Med al respekt, er det ikke kun i industriens produktionshaller blandt kedeldragterne, at Danmarks fremtidige vækst skabes, siger direktør Christian Ingemann, Dansk Erhverv i en kommentar til udspillet.
- Servicesektoren står for to tredjedele af den private værdiskabelse, og det er vigtigt, at den kommende skattereforms tiltag for at stimulere investeringer kommer til at gælde hele erhvervslivet, siger han.
Christian Ingemann mener, at man bør se på investeringer i nye it-løsninger og digitalisering.
- Regeringen rammer rigtigt, når den peger på behovet for at hjælpe de historiske lave erhvervsinvesteringer ud over rampen - men det er vigtigt, at der i den sammenhæng ikke diskrimineres mellem erhvervssektorer, siger han i en kommentar.
Christian Ingemann påpeger, at en stor del af fremtidens vækstbrancher har ikke traditionelle materielle anlægsaktiver. Men at de i stigende grad står for netop udviklingen af produktivitet og velstand.
