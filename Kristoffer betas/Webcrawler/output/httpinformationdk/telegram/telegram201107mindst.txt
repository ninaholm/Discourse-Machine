Mindst 20 dræbt af skud på bar i Mexico
Bevæbnede mænd trængte ind på bar i Monterrey. Mindst 20 blev dræbt i, hvad der formentlig var et narkoopgør.


Mindst 20 mennesker blev dræbt af skud, da en gruppe bevæbnede mænd sent fredag trængte ind på en bar i den mexicanske by Monterrey.Ifølge lokale medier åbnede mændene ild mod ejerne af baren, El Sabino Gordo.Tidligere fredag oplyste politiet, at 11 lig med skudsår var blevet fundet i Chalco, en forstad til landets hovedstad, Mexico By.Det formodes, at begge tilfælde har relationer til den blodige narkokrig, som i årevis har hærget det mellemamerikanske land.Siden den mexicanske regering i 2006 besluttede at sætte militæret ind i kampen mod den stigende narkokriminalitet, er omkring 37.000 blevet dræbt i opgør mellem rivaliserende bander, kurerer og sikkerhedsstyrker.I onsdags offentliggjorde en national kommission for menneskerettigheder en rapport om forholdene i Mexico.Ifølge rapporten foreligger der dokumentation for mindst 523 tilfælde, hvor menneskerettighederne er blevet overtrådt de seneste år. Eksempelvis i form af mord, kidnapninger og vilkårlige arrestationer.Ritzau/AFP
