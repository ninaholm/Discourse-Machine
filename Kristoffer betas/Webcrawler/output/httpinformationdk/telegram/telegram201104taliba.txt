Taliban indleder sin forårsoffensiv
Oprørsbevægelsen Taliban advarer civile afghanere om, at dens forårsoffensiv nu er i gang.


 Taliban har erklæret starten på sin årlige forårsoffensiv. Oprørsbevægelsen advarer om, at den planlægger at slå til mod udenlandske styrker i Afghanistan så vel som afghanske sikkerhedsstyrker og embedsmænd overalt i landet.
I er erklæring offentliggjort lørdag anmoder Taliban afghanske civile om at holde sig væk fra offentlige forsamlinger, militære baser og militærkonvojer, da disse vil være mål for oprørernes angreb.
Talibans erklæring kommer, en dag efter at ledende militærfolk og vestlige diplomater advarede om, at de forventer et opsving i oprørernes angreb rundt om i Afghanistan den kommende uge.
Så sent som i onsdags kom det frem, at flere hundrede talibanoprørere er flygtet fra et fængslet i det sydlige Afghanistan. Det skete ved hjælp af en 360 meter lang underjordisk tunnel.
Taliban-bevægelsen hævder at stå bag den massive fangeflugt, og en talsmand siger, at samtlige undslupne fanger er medlemmer af den militante gruppe.
En talsmand for den afghanske præsident, Hamid Karzai, har bekræftet hændelsen, som han betragter som en "katastrofe".
