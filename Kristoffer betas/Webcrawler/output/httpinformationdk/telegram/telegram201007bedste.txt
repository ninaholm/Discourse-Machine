Bedste uge for europæiske aktier i et år
De europæiske aktiekurser steg igen fredag og har haft deres bedste uge i et år.


 De europæiske aktiekurser steg igen fredag og har haft deres bedste uge i et år.
Den pan-europæiske FTSEurofirst 300-indeks lukkede ved 1.021 point fredag. Det er en stigning på 0,6 procent. Dermed er der hen over ugen sket en samlet stigning på 5,4 procent, hvilket er den største stigning i en uge siden juli sidste år.
FTSE 100-indekset i London, Tysklands DAX og Frankrigs CAC 40 steg alle med 0,5 procent. 
Økonomiske iagttagere siger, at stemningen på det europæiske marked blandt andet er præget af Den Internationale Valutafonds nye opgraderede syn på den globale vækst for 2010, positive vurderinger for eurozonen fra Den Europæiske Centralbank (ECB) og et fald i den amerikanske arbejdsløshed. 
