Bush underskriver krisepakke



 Kort efter, at Repræsentanternes Hus i aften vedtog en krisepakke, der skal hjælpe USA's finanssektor, underskrev præsident George W. Bush lovginingen, så den træder i kraft.
 Krisepakken er på 700 milliarder dollar, 3800 milliarder kroner. 263 medlemmer af Repræsentanternes Hus stemte for, mens 171 stemte imod krisepakken.
 Bush roste flertallet i Repræsentanternes Hus og sagde, at pakken "vil hjælpe USA's økonomi gennem den alvorlige finanskrise".
 Finansminister Henry Paulson lovede straks efter vedtagelsen, at han er parat til omgående at gå i gang med at bruge de mange penge til at hjælpe nødstedte banker og andre finansinstitutioner.
 I Bruxelles hilste EU-Kommissionen hjælpepakken velkommen og roste den amerikanske redningspakke.

