Fremgang hos Ford i første kvartal
USA's næststørste bilproducent, Ford, vinder markedsandele og fik bedre resultat i første kvartal end ventet.


 Den amerikanske bilgigant Ford har haft et overskud på 2,1 milliarder dollar (11,7 milliarder kroner) i årets første tre måneder, hvor det vandt markedsandele i USA.
 - Vores grundlæggende maskine, som skaber vores resultater - produkter, markedsandele, fortjeneste og omkostningsstrukturen - bliver bedre hvert kvartal, selv om økonomien og efterspørgselen efter biler er relativt afdæmpet, siger topdirektøren i Ford, Alan Mulally.
 Resultatet er bedre end ventet på finansgaden Wall Street, og Ford, som er den næststørste bilproducent i USA, har øget forventningerne til andet kvartal og ændret produktionsplaner. 
