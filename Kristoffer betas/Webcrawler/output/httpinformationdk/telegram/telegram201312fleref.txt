Flere færger må blive i havn på grund af storm
Flere færger lukker afgange ned. Det er Bodil, der får færgerne til at blive i havn.


 Flere færger indstiller nu sejladsen på nogle af afgangene på grund af stormen Bodil.
Scandlines aflyser sejladsen på ruten Gedser-Rostock indtil fredag 6. december. Den første planmæssige afgang fra Gedser er nu fredag klokken 11.15.
I stedet anbefaler Scandlines kunderne at benytte den alternative overfart fra Rødby til Puttgarden, hvor færgerne sejler efter planen.
Mols-Linien sejlede frem til klokken 14.15 torsdag. Men rederiet har valgt at aflyse resten af torsdagens afgange. Det drejer sig om fire færger hver vej.
Mols-Linien sejler igen fredag morgen fra klokken 07..
Også solskinsøen Bornholm er ramt af Bodil. Al sejlads til og fra Bornholm indstillet torsdag eftermiddag, aften og nat.
Læsøfærgen oplyser på sin Facebookside, at man aflyser afgange fra Læsø klokken torsdag eftermiddag og aften.
Afgangene klokken 16.50 og 20.30 fra Frederikshavn er også aflyst. Der forventes at være regelmæssig afgang fra Frederikshavn klokken 12.30.
Ærøfærgerne er også ramt af stormen. De har aflyst alle afgange for resten af dagen, oplyser selskabet på sin hjemmeside.
Agersøfærgen har indstillet overfarten mellem klokken 17 og i morgen tidlig klokken 05.30, oplyser Sydsjællands og Lolland-Falsters Politi i en pressemeddelelse
Alsfærgen, Langelandsfærgen, Fanøfærgen og Samsøfærgen er også aflyst på grund af stormen. Det oplyser færgen.dk.
