Værd at vide om Uran-brydning i Grønland
En arbejdsgruppe skal se på den grønlandske lovgivning om uran. Danmark har også indflydelse på beslutningen.


 * Grønland har nul-tolerance-politik i forhold til brydning af det radioaktive grundstof uran. Nultolerancen betyder, at der maksimalt må være på 60 ppm (gram per ton) uran i den malm, der brydes.
* Allerede i 2008 diskuterede Grønlands Landsting, Inatsisartut, de samfundsmæssige- og miljømæssige aspekter af brydning af uran i Grønland med henblik på en eventuel ophævelse af nul-tolerancen.
* Diskussionen om, hvorvidt Grønland skal ændre praksis og tillade efterforskning og minedrift af uran, er igen blevet aktuel i forbindelse med efterforskning på Kvanefjeld nær Narsaq. Ifølge Geus er værdien for uran i Kvanefjeld 350 gram pr. ton.
* Kvanefjeldet indeholder ifølge mineselskabet Greenland Minerals and Energy verdens største forekomst af sjældne jordarters metaller, som blandt andet bruges i forskellig moderne teknologi. Men hvis jordarterne skal op, kommer der også uran med.
* Det store grønlandske regeringsparti IA har længe været modstandere af at tillade udvinding af uran. Der har dog været forskellige meldinger, og særligt oppositionen har presset på for en lovændring.
* De grønlandske politikere har senest nedsat en arbejdsgruppe, som skal undersøge den nuværende lovgivning. Arbejdsgruppe skal være klar med en rapport, når de grønlandske politikere samles igen til foråret.
* Den danske udenrigsminister Villy Søvndal har gjort det klart, at uran ikke alene er et grønlandsk anliggende. Det er et spørgsmål for Rigsfællesskabet.
