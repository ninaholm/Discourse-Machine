Hivsmitte stiger blandt homoseksuelle
Læger er foruroligede over en stigning i tilfældene af hiv blandt europæiske homoseksuelle. Det skylder blandt andet mere usikker sex.


 Homoseksuelle mænd i Europa dyrker i stigende grad usikker sex. Det viser to nye undersøgelser fra Frankrig og Belgien.
I Frankrig ser den livsfarlige hivsmitte til at være "ude af kontrol", lyder det undersøgelsen. 
Antallet af nye hivsmittede i Frankrig faldt fra 8390 nye tilfælde i 2003 til 6940 i 2008, oplyser lederen af undersøgelsen, Stephane le Vu, fra det statslige institut for folkesundhed.
Men homoseksuelle tegner sig for 48 procent af de nye tilfælde og har statistisk en 200 gange højere chance for at blive smittet end heteroseksuelle, siger le Vu.
Forskere fra Gent Universitet i Belgien påviser i en anden ny undersøgelse blandt hiv-patienter også, at forekomsten af sygdommen blandt unge, hvide homoseksuelle er særlig høj - især på grund af usikre sexvaner. 
De europæiske undersøgelser minder om tilstandene i USA, hvor sundhedsmyndighederne anslår, at over halvdelen af de mere end 55.000 nye hiv-smittede hvert år er homoseksuelle.
33,4 millioner mennesker er globalt set smittet med hiv, der kan føre til den dødelige immunforsvars-sygdom aids. 22,4 millioner af de smittede kommer fra Afrika. Østeuropa er i øjeblikket det sted, hvor sygdommen spredes hurtigst. 

