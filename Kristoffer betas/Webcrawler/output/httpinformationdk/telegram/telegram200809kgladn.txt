K glad for ny aftale



 - Jeg er særdeles tilfreds med, at regeringen nu har indgået en aftale med Dansk Folkeparti, der strammer op på reglerne efter EF-Domstolens afgørelse i den såkaldte Metock-sag. Vi konservative har fra start meldt klart ud, at der skulle rettes op på de problemer, som dommen har skabt. Derfor er jeg selvsagt tilfreds med, at vi nu indfører nye kontrolkrav i administrationen af udlændingereglerne, så det bliver vanskeligere at spekulere i at få familiesammenføring i Danmark, siger den konservative leder og vicestatsminister Lene Espersen. 
 Den konservative vicestatsminister udtrykker endvidere tilfredshed med, at det oprindelige konservative forslag om at stramme de såkaldte dokumentationskrav er en central del af aftalen med Dansk Folkeparti. Lene Espersen glæder sig desuden over, at myndighederne fremover vil skærpe indsatsen mod misbrug af reglerne. 

