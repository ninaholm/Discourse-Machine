Frankrig i recession



 Den franske økonomi går ind i en recession i 2009, viser en prognose, som det statslige statistiske agentur, Insee, har offentliggjort. 
 Frankrig er hårdt ramt af den globale økonomiske krise, og prognosen viser, at arbejdsløsheden vil stige markant samtidig med at investeringer falder.
 Den økonomiske recessionen er allerede indtruffet, påpeger Insee. Recession defineres som to kvartaler med negativ vækst. Frankrig havde kun en vækst på 0,1 procent i årets tredje kvartal, men får en negativ vækst på 0,8 procent i fjerde kvartal og 0,4 procent i negativ vækst i første kvartal af 2009.
 Insee forventer, at den franske økonomi derefter langsomt kommer på fode igen i andet og tredje kvartal, men forudser dog, at der er risiko for en negativ vækst på 0,1 procent i andet kvartal.
 - Forretningsklimaet i Frankrig er blevet dramatisk forværret over de seneste 12 til 18 måneder, hedder det i prognosen.
