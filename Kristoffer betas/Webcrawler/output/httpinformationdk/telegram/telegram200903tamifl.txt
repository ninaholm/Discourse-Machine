Tamiflu hjælper ikke mere



 Det mest almindelige lægemiddel imod influenza, Tamiflu, er uden virkning i store dele af verden. Influenzavirus er gået til modstand og har udviklet resistens imod Tamiflu.
 Under influenzaperioden for et år siden viste analyser i flere lande, at et almindeligt influenzavirus som H1H1 er blevet modstandsdygtig over for Tamiflu.
 Tallene varierer fra land til land, men i USA var Tamiflu uden virkning i 10 procent af tilfældene, i Europa var det 25 procent. Det var 11 procent i Sverige, og af en eller anden årsag var det hele 67 procent i Norge, skriver Svenska Dagbladet.
 Efter den seneste influenzaperiode taler eksperter om en chokerende udvikling, og de ønsker en hurtig indsats.
 Nu siger tallene, at Tamiflu ikke havde nogen virkning i 90 procent af tilfældene i USA og Europa, mens tallet i Sydafrika er 100 procent.
