FAKTA: Danmarks 40 år med EU-afstemninger
Tirsdag den 2. oktober er det 40 år siden, danskerne sagde "ja tak" til at blive en del af EU.


 * Den 2. oktober 1972 stemte 63,4 procent af danskerne ja til dansk medlemskab af Det Europæiske Fællesskab (EF), mens 36,6 procent stemte nej. 90,1 procent af de stemmeberettigede danskere deltog i afstemningen.
* I 1992 stemmer et smalt flertal af danskerne nej til Maastricht-traktaten, der indfører EU (Den europæiske Union som afløser for EF), euroen, en fælles udenrigs- og sikkerhedspolitik og retssamarbejdet.
* Den danske regering får forhandlet en aftale på plads, som - efter vælgernes ja til aftalen i 1993 - fører til dansk godkendelse af traktaten med fire forbehold.
* De fire danske forbehold holder fortsat Danmark ude af det europæiske samarbejde på områderne angående fælles forsvar, fælles mønt, EU-borgerskab og det retslige samarbejde.
* I 2000 ønskede den danske regering at få euroforbeholdet ophævet, så kronen kunne blive skiftet ud med euroen. Men det stemte 53,2 procent af danskerne imod ved en folkeafstemning den 28. september.
* Danmark bliver i 2009 en del af Lissabon-traktaten uden en folkeafstemning. Traktaten giver blandt andet EU-Parlamentet større magt, og på mange områder fjerner den kravet om enstemmighed, hvor alle lande skal være enige for at få gennemført nye tiltag.
Kilde: Folketingets EU-oplysning
