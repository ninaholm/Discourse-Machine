S vil vinde kommunalvalg



  Efter kommunalvalget den 17. november skal Socialdemokrater være overborgmester i København, Odense, Århus og Aalborg. På landsplan skal partiet vinde flest afde  98 borgmesterposter, så liste A bliver det største parti.
 Det siger Socialdemokraternes formand, Helle Thorning-Schmidt, på partikongressen i Aalborg.
 - Vi har ikke Venstres millioner. Vi har ikke den lokale presse i ryggen. Men vi har viljen til at løfte sammen. Og vi har hinanden, siger Helle Thorning-Schmidt.
 Hun skal føre valgkampen sammen med Århus-borgmester Nicolai Wammen, Københavns spidskandidat Frank Jensen samt den tidligere S-borgmester Anker Boye i Odense og den mangeårige borgmester Henning G. Jensen i Aalborg. 
 På valgdagen vil Socialdemokraterne have besøgt 250.000 danske hjem, mens partiet og DSU'erne kun bankede på 100.000 danske døre før EU-parlamentsvalget. 
 Socialdemokraterne vil også være størst og have ansvaret i flest af fem regioner, siger hun.

