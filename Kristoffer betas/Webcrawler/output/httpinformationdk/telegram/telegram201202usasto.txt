USA støtter hjælpepakke til Grækenland
USA's finansminister, Tim Geithner, støtter en stor hjælpepakke til Grækenland, som ventes aftalt mandag.


 Den amerikanske regering støtter, at Den Internationale Valutafond, IMF, og eurolandene bevilger en hjælpepakke på 130 milliarder euro til Grækenland, efter at grækerne har lovet økonomiske og politiske reformer.
- Dette er en meget stærk og vanskelig reformpakke. De fortjener støtte fra det internationale samfund og IMF, siger Geithner.
Hjælpepakken ventes at blive færdigforhandlet i Bruxelles mandag, hvor den græske premierminister, Lucas Papademos, mødes med finansministrene fra de andre eurolande.
Den græske regering vedtog lørdag de sidste besparelser og økonomiske reformer, som de andre 16 eurolande og IMF har krævet for at give grækerne endnu en stort lån.
Lånet er nødvendigt, hvis Grækenland skal undgå at gå statsbankerot.
