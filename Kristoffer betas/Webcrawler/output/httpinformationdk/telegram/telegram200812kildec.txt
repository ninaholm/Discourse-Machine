Kilde: Caroline Kennedy vil i Senatet



 En person tæt på Carolina Kennedy, datter af den tidligere amerikanske præsident John F. Kennedy, siger, at hun vil søge at blive nomineret til den plads i USA's Senat, der bliver ledigt efter Hillary Clinton.
 Caroline Kennedy har fortalt New Yorks demokratiske guvernør, David Paterson, at hun ønsker embedet som senator for New York, hvis Clinton bliver godkendt som udenrigsminister for USA's kommende præsident, Barack Obama.
 Personen bag oplysningerne ønskede mandag ikke sit navn frem, da hverken Kennedy eller Paterson har udtalt sig om sagen.
 Allerede for to uger siden var der medieforlydender om, at den 51-årige Caroline Kennedy var i spil som afløser i Senatet for Hillary Clinton.
 En kilde i Det Demokratiske Parti sagde dengang til ABC News, at guvernør Paterson havde henvendt sig til Kennedy angående senatssædet. Det er Paterson, som skal pege på en afløser for Clinton.
