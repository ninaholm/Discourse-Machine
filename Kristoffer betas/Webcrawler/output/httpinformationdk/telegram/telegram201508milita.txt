Militærfly styrter ned i Colombia efter motorproblemer
11 personer mistede livet i flyulykken, som måske skyldtes, at maskinen blev ramt af lyn.


 Et militærfly forulykkede fredag forulykket i det sydamerikanske land Colombia. Samtlige ombordværende mistede livet.
Det oplyste Colombias præsident, Juan Manuel Santos, fredag på Twitter.
- Vi begræder den frygtelige flyulykke, som har kostet 12 helte i det colombianske luftvåben livet, skrev han i en kondolence til de omkomnes familier.
Antallet af omkomne blev senere rettet til 11 personer.
Ifølge en meddelelse fra luftvåbnet styrtede det militære transportfly - et Casa-235 - kort tid efter, at det havde meldt om motorproblemer.
Vraget af flyet blev fundet nær byen Codazzi i Cesar-provinsen 600 kilometer nordøst for hovedstaden Bogota - ikke langt fra grænsen til Venezuela.
Det står ikke klart, hvorfor flyet fik motorproblemer, men ifølge lokale medier blev flyet ramt af et lyn, da det fløj gennem et område med uvejr.
