Ib Bjørn Poulsen er død



 Tidligere folketingsmedlem for SF Ib Bjørn Poulsen døde tirsdag, 68 år gammel.
 Ib Bjørn Poulsen var født og opvokset i Gentofte, men kom til Frederikshavn i 1965, da han blev ansat på Frederikshavn Værft. Forinden havde han taget eksamen som maskinist i København.
 I Frederikshavn startede Ib Bjørn Poulsen sin politiske karriere i SF og blev valgt ind i byrådet. I 1977 kom han i Folketinget for SF. 
 Med en afbrydelse sad han i Folketinget frem til 1990, og sammenlagt blev det til 11 år på Christiansborg. 
 Ib Bjørn Poulsen har også været statsrevisor og i en periode formand for statsrevisorerne.  

