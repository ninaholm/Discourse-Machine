Kostbart at opkræve licens



 Jagten på sortseere, rykkerbreve og anden administration i forbindelse med DR's opkrævning af licens, koster licensbetalerne dyrt. På bare fem år har DR brugt hele 219,9 millioner kroner på at opkræve licensbetalingen. Det viser tal, som MetroXpress har indhentet hos DR Licens. Dertil skal lægges udgifter til blandt andet overordnet administration, husleje og it.
 Skatteeksperter og medieeksperter vurderer, det vil være langt billigere at erstatte licensen med en medieskat. Samtidig vil en obligatorisk medieskat indfange samtlige sortseere, som i dag snyder for et trecifret millionbeløb om året. Alligevel stritter et politisk flertal imod at gøre licensen til en medieskat.
