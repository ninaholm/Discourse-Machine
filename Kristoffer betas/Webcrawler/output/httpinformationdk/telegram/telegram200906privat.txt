Privathospitaler uenige i kritik



 Formanden for de private hospitaler og klinikkers brancheforening, Nis Alstrup, finder kritikken fra tidligere direktør i Sundhedsstyrelsen, Jens Kristian Gøtrik, forfejlet.
 Han medgiver, at kravene til de private og de offentlige var forskellige, og det er hans indtryk, at årsagen var, at man ønskede at skabe et privat alternativ. Men han mener ikke, at det gjorde nogen forskel for kvaliteten.
 - Fordi de læger, stod for operationerne, var de samme, som stod inde på eksempelvis Rigshospitalet og lavede de samme typer operationer. Her stod de bare et andet sted. Og mange af dem havde yderligere også deres team af sygeplejersker med, siger han.
 Jens Kristian Gøtriks kritik går på, at privathospitalerne ikke blev mødt af de samme krav til, hvor mange operationer de skulle udføre for at sikre det faglige niveau, som de offentlige. Men sådanne krav havde ikke været realistiske, mener Nis Alstrup.
 - Man var i en startsituation, og det kan ikke lade sig gøre fra scratch, siger han.
