Trøjborg bisættes lørdag i Klosterkirken
Horsens' afdøde borgmester og formand for KL, Jan Trøjborg, bisættes lørdag i Horsens.


 Horsens' tidligere borgmester og formand for Kommunernes Landsforening, Jan Trøjborg, der døde af et hjertetilfælde søndag den 6. maj, bisættes lørdag den 12. maj klokken 10.00 i Klosterkirken i Horsens.
Kirken har plads til 350 mennesker, og der opsættes derfor højtalere uden for kirken, så alle, der ønsker at deltage i Jan Trøjborgs bisættelse, får mulighed for at være med ifølge en pressemeddelelse fra Horsens Kommune.
