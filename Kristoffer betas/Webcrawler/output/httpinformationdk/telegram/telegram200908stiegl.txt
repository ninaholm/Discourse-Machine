Stieg Larsson-film set af over 6 mio.



 Filmatiseringen af Stieg Larssons bog "Mænd der hader kvinder" har nu solgt mere end seks mio. billetter verden over og indspillet over 500 mio. kr.
 Filmens svenske produktionsselskab, Yellow Bird, oplyser i en pressemeddelelse, at filmen dermed er nr. tre på listen over verdens bedst sælgende, ikke-engelsk-sprogede biograffilm i år. 
 "Mænd der hader kvinder" overgås kun af en kinesiske krigsfilm og af en japansk ungdomsfilm.
 I Danmark ligger filmen på en suveræn førsteplads i 2009 og rundede i weekenden 973.000 billetter. I Norden udgør det samlede billetsalg 2,8 mio. 
 Ellers har filmen solgt godt 1,2 mio. billetter i såvel Frankrig som Spanien. I de kommende uger får den premiere i bl.a. Tyskland, Japan og Sydkorea.
 "Mænd der hader kvinder" er lavet med betydelig dansk medvirken. Niels Arden Oplev har instrueret efter et manuskript af Rasmus Heisterberg og Nikolaj Arcel, mens fotografen Eric Kress står for billederne.
 Den næste film i den såkaldte Milennium-trilogi, "Pigen der legede med ilden", får premiere den 18. september, mens sidste del, "Luftkastellet der sprængtes", kan ses i biograferne fra den 27. november.
 Disse to film er instrueret af svenskeren Daniel Alfredsson.
