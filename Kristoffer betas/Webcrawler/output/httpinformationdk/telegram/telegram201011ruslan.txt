Rusland: Nordkoreansk angreb uacceptabelt
Ruslands udenrigsministerium kalder Nordkoreas angreb på Sydkorea uacceptabel og opfordrer parterne til dialog


 Rusland betegner Nordkoreas angreb på Sydkorea som helt uacceptabelt og opfordrer de to lande til at vise tilbageholdenhed for ikke at optrappe situationen.
- Vi mener, at magtanvendelse på Den Koreanske Halvø og i internationale relationer generelt er aldeles uacceptabelt, siger en ledende embedsmand i det russiske udenrigsministerium, der ikke ønsker sit navn frem.
- Vi mener, at enhver strid mellem Nord- og Sydkorea må løses udelukkende ad diplomatisk vej, siger han videre.
Nordkorea affyrede tirsdag granater mod en sydkoreansk ø. Mindst to sydkoreansk soldater er omkommet og adskillige andre såret, oplyser Sydkoreas militær.
- Det er vigtigt, at dette ikke fører til en forværring af situationen på Den Koreanske Halvø, understreger embedsmanden.
