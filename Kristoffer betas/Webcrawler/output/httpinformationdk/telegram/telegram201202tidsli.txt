Tidslinje for oprør mod Køges S-borgmester
Socialdemokraterne i Køge har afgjort, at Marie Stærke er partiets spidskandidat til kommunalvalget i 2013.


 - Da Marie Stærke som 27-årig i 2007 blev landets yngste borgmester, var det med hjælp og støtte fra den tidligere socialdemokratiske lokalformand i Køge, Tommy Kamp.
- I 2011 blev Tommy Kamp tiltalt for bedrageri for at have spist gratis på flere caféer i Køge, fordi han havde lovet caféejerne en lukrativ tilladelse til udeservering på Køge Torv.
- Sammen med sin gamle ven, Socialdemokraternes tidligere politiske ordfører i Folketinget, Henrik Sass Larsen, forsøgte Tommy Kamp desuden at hjælpe rockeren "Suzuki-Torben" i en samværssag.
- Sagen fik PET til at rejse tvivl om Henrik Sass Larsens sikkerhedsgodkendelse, og i september 2011 opgav han sine ministerplaner.
- De tætte bånd til Tommy Kamp fik også store dele af Socialdemokraterne i Køge til at tvivle på, at Marie Stærke er den rette til at bære borgmesterkæden.
- I januar 2012 meddelte partifællen, Thomas Kielgast, at han stiller op mod Marie Stærke som partiets spidskandidat til kommunalvalget i 2013.
- Den 15. februar afgjorde en urafstemning, at Marie Stærke er partiets spidskandidat.
