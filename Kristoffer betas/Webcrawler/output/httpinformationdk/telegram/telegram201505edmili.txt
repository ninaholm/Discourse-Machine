Ed Miliband: Det er et meget skuffende resultat
Labours leder erkender, at det ser sort ud i forhold til at vippe David Cameron af pinden som premierminister


Det er en dybt skuffet Ed Miliband, der tidligt fredag morgen erkender, at Labour ser ud til at have klaret sig dårligere end forventet ved det britiske parlamentsvalg.&raquo;Selv om vi ikke kender det endelige resultat endnu, har det tydeligvis været et meget skuffende valg for Labour,&laquo; siger Ed Miliband, der selv sikrede Labour et sæde i Doncaster North-kredsen.Indtil torsdag aften forventede alle et meget tæt valg, men en valgstedsmåling fra blandt andet BBC viste, at Det Konservative Parti med premierminister David Cameron i spidsen står til hele 310 mandater mod Labours 239.Ed Miliband peger blandt andet på en &rsquo;bølge af nationalisme&rsquo; i Skotland som årsag til Labours tilbagegang.Her ser de skotske nationalister i SNP ud til at støvsuge næsten alle 59 mandater.&raquo;Til alle de Labour-kandidater i Skotland, der har tabt deres mandat i parlamentet, vil jeg sige: Jeg er ked af det, der er sket.&laquo;
