Støtten til Hamas stiger på Vestbredden



 Israel har muligvis stækket den islamistiske Hamasbevægelse militært med sin tre uger lange offensiv mod Gazastriben. Men opbakningen til Hamas er til gengæld blomstret blandt palæstinenserne. I hvert fald på Vestbredden, hvor det ellers er det mere moderate Fatah-parti, som sidder på magten.
 Den opfattelse deler Rolf Holmboe, der er chef for det danske repræsentationskontor i byen Ramallah på Vestbredden.
 - Jeg er enig i, at der er tale om en markant folkelig styrkelse af Hamas, fortæller Rolf Holmboe, som de seneste dage netop har forsøgt at undersøge, hvad Israels offensiv i Gaza har betydet for støtten til Hamas.

