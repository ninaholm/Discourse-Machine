Absalon tilbageholder pirater



 Det danske krigsskib Absalon, der er på patruljeopgave i Adenbugten ved Afrikas Horn tilbageholdt i aftes to formodede piratfartøjer med våben om bord. Det oplyser Søværnets Operative Kommando, SOK.
 De to fartøjer blev opdaget af et andet krigsskib. Det lykkedes Absalon og det andet krigsskib at tilbageholde de to piratfartøjer.
 Ved en inspektion af fartøjerne fandt Søværnets Maritime Indsatshold otte automatrifter af mærket AK47 og M-75 samt et raketstyr med fire granater.
 Våbnene er konfiskeret, og personerne på de formodede piratfartøjet registreret. Fartøjerne blev herefter frigivet, oplyser SOK.
