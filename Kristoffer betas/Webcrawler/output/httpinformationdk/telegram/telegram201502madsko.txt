Mads Koch Hansen stopper som formand for Lægeforeningen
Sygdom i familien får Mads Koch Hansen til at stoppe som formand i Lægeforeningen et år før sit mandats udløb.


 Lægeforeningens formand gennem de seneste fem år, Mads Koch Hansen, har af personlige årsager valgt at fratræde. Det sker, et år før hans valgperiode udløber.
- Det har ikke været en nem beslutning, og den er taget efter nogen tids overvejelse. Men på grund af sygdom i familien er det nødvendigt for mig at prioritere min tid anderledes, siger Mads Koch Hansen i en pressemeddelelse.
Han understreger, at han fortsætter som formand for fuld kraft frem til repræsentantskabsmødet i april.
Her skal hans afløser vælges.
Mads Koch Hansen blev valgt til formand for Lægeforeningen i april 2010. Han er 46 år, speciallæge i anæstesi og har samtidig med hvervet som formand arbejdet som overlæge ved Hospitalsenheden Horsens - en stilling, som han har fortsat vil varetage.
