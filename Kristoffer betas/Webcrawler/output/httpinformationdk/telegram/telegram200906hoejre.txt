Højreekstremt britisk parti fik mandat



 Det stærkt højreorienterede Britiske Nationalparti, BNP, har vundet dets første plads i Europaparlamentet, viser officielle britiske valgresultater.
 Resultaterne i den nordlige engelske region Yorkshire og Humber er et gennembrud for partiet, som er imod indvandring. Partiet har ingen pladser i det britiske parlament. 
 BNP vandt sit mandat på arbejderpartiet Labours bekostning, hvor partiledelsen omkring premierminister Gordon Brown er stærkt svækket af en skandale omkring ministres og parlamentsmedlemmer misbrug af offentlige midler. 
 BNP siger, at "britiske job skal være forbeholdt britiske arbejdere", og det advarer om, at "lavtlønnede, muslimske tyrkiske arbejdere" skader Storbritannien.
 - Det er et trist øjeblik, siger sundhedsminister Andrew Burnham, som lovede en optrappet kamp for at trænge BNP ud af britisk politik.
 De første prognoser tyder på, at støtten til Browns parti er faldet med ni procentpoint i det nordøstlige England, som er arbejderpartiets stærkeste bastion. 
 - Vi er forberedt på et meget skuffende resultat, det tror jeg ikke der er tvivl om, sagde Labours næstformand Harriet Harman til BBC på valgaftenen.
 Hun tilføjede, at vælgerne var "totalt rasende" over afsløringerne af parlamentsmedlemmer storforbrug af penge på et tidspunkt, hvor der er recession og stigende arbejdsløshed i Storbritannien.
 Ud over BNP har protestpartier som det anti-europæiske Uafhængighedspartiet vundet terræn ved valget. 
 I det nordøstlige England gik de konservative frem med 1,2 procent til 19,8 procent.

