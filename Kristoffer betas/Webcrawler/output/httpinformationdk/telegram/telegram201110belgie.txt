Belgien åbner for køb af Dexia-bank
Frankrig og Belgien fører vanskelige drøftelser om deling af Dexias aktiver. Belgien overveje at købe banken.


 Belgiens regering udelukker ikke, at staten vil købe op til 100 procent af banken Dexia, siger en minister forud for drøftelser om bankens fremtid mellem den franske og den belgiske regeringsleder.
- Staten vil investere langt mere i banken, siger den belgiske finansminister, Didier Reynders, til tv-stationen RTBF.
- Hvis det drejer sig om 100 procent, hvilket jeg ikke vil udelukke, så vil det ikke være vores hensigt at blive der for evigt. Men dette betyder ikke, at vi bliver tre eller fire måneder. Jeg udelukker ikke, at vi om tre eller fem år eller endnu længere frem stadig vil være til stede i banken, siger Didier.
Premierministrene fra Frankrig og Belgien, Francois Fillon og Yves Leterme, drøfter søndag en aftale, hvor de to lande bliver aktionærer i Dexia, som fik en hjælpepakke under den globale finanskrise i 2008, og som nu er blevet offer for gældskrisen i Europa.
Ifølge belgiske og franske medier skal de to sider forsøge at nå til enighed om salg af aktier i banken og om nødvendige garantier til såkaldte "dårlige banker". Forhandlingerne kan blive vanskelige, da både Belgien og Frankrig kæmper mod store nationale budgetunderskud.
Bestræbelserne på at redde Dexia understreger gældskrisens alvor, da europæiske regeringer ser behov for at rekapitalisere trængte banker i forbindelse med gældskrisen på et tidspunkt, hvor det i forvejen har store problemer med deres nationale budgetter.
