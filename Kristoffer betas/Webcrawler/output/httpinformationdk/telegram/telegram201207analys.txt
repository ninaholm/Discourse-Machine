Analyse: Fukushima-ulykke var menneskeskabt
Katastrofen på det japanske atomkraftværk Fukushima var menneskeskabt og skyldtes ikke kun et jordskælv


 Ulykken på Fukushima atomkraftværket i Japan i marts i fjor var menneskeskabt og ikke kun forårsaget af et voldsomt jordskælv og en efterfølgende tsunami.
Det konkluderer en parlamentarisk undersøgelseskomité i en rapport offentliggjort torsdag.
- Regeringen, atommyndighederne og Tepco (der ejer Fukushima værket, red.) følte ikke noget ansvar for at beskytte menneskers liv eller samfundet, hedder det i konklusionen, der rundes af med følgende:
- Det er klart, at denne ulykke var menneskeskabt.
Parlamentskomitéen mener, at Fukushima atomkraftværket var i en sårbar tilstand uden garanti for, at den kunne modstå jordskælv eller tsunamier, da katastrofen indtraf 11. marts.
- Selv om der var mange muligheder for at gennemføre forbedringer, udsatte Tepco og de relevante myndigheder gentagne gange beslutninger, der kunne havde forbedret situation.
I stedet tog de beslutninger, der var bekvemme for dem selv, hedder det.
Komitéen mener, at katastrofen både burde og kunne være forudset og undgået.
I et bemærkelsesværdigt kraftigt ordvalg skriver komitéen, at Tepco og myndighederne begik en række alvorlige fejl og desuden undlod at tage vigtige forholdsregler.
Fire en Fukushimas seks atomreaktorer nedsmeltede, efter at værket blev ramt af en tsunami.
Katastrofen medførte en evakuering af titusinder af mennesker i en større område omkring værket, der ligge nord for hovedstaden Tokyo.
Værket er nu lukket og ved at blive nedmonteret.
