Obama i samtale med Netanyahu: Bekymret over dræbte
Søndag blev en særlig blodig dag i Gaza. I telefonsamtale med Israels premierminister er Obama bekymret.


 I en telefonsamtale med Israels premierminister, Benjamin Netanyahu, udtrykte USA's præsident, Barack Obama, "alvorlig bekymring" omkring det stigende antal af dræbte efter søndagens angreb i Gaza.
Ifølge palæstinensiske læger har over 100 palæstinensere mistet livet under søndagens kampe i Gaza, mens Israel oplevede det største tab af soldater på én dag i årevis, da 13 soldater blev dræbt.
Dermed har 438 palæstinensere mistet livet under den seneste tids konflikt.
Obama sagde videre, at han sender sin udenrigsminister John Kerry til Kairo for at mægle mellem parterne. Det er uvist, hvornår Kerry ankommer til Egypten, men det bliver "snart".
