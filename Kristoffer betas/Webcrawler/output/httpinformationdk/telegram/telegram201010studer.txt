De studerende håber DF stopper SU-forslag
Dansk Folkeparti er parat til at drøfte SU-udspil, men det må ikke have social slagside.


 Ingen SU til hjemmeboende elever på ungdomsuddannelserne. 
Sådan lyder regeringens udspil, der skal skaffe Folkeskolen omkring 800 millioner kroner. Penge, der skal bruges til at styrke indskolingen.
Men det er ikke en idé, som Dansk Folkeparti selv ville have bragt på banen. Og skal DF medvirke, er det vigtigt, at den sociale vinkel gør sig gældende.
 Det siger uddannelsesordfører Malene Harpsøe.
- Vi er med på målsætningen om, at for at tage en ungdomsuddannelse skal man kunne læse og skive. Men hvis forslaget fra regeringen skal drøftes, så er det vigtigt, at den sociale vinkel gør sig gældende, siger hun.
Ifølge regeringen udspil bliver der afsat en pulje på 150 millioner til unge, der kommer fra hjem, der har det økonomisk svært.
Danske Studerendes Fællesråd sætter deres lid til, at Dansk Folkeparti redder SU'en. 
- Dansk Folkeparti har mange gange slået sig op på at redde SU'en. Vi regner med, at de står ved, hvad de siger, og vi forventer, at de kritiserer Lars Løkkes oplæg til at forringe SU'en, siger Mikkel Zeuthen, SU-talsperson fra "Unge ta'r ansvar". 

