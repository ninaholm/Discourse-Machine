Lene E. trækker stemmer



 De Konservative og Lene Espersen (K) stormer frem til 14,4 procent af stemmerne, mens Villy Søvndal taber terræn. SF er atter nede i nærheden af valgresultatet og får 13,7 procent. Det viser en meningsmåling, Synovate, har lavet for Politiken.
 Venstres går tilbage til 23,8 procent, mens Socialdemokraterne med 26,4 procent og De Radikale med 5,8 procent, som trækker læsset for oppositionen. Men selv om Socialdemokraterne nu ligger over valgresultatet fra november sidste år - så kan oppositionen kun samle 85 mandater mod VKO-blokkens 90.  
Dansk Folkeparti står til 13,2 procent og Enhedslisten ligger præcis på spærregrænsens 2 procent i Politikens måling.

