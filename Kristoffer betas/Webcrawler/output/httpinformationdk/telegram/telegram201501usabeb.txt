USA bebuder test af ebolavacciner i Liberia
Om 14 dage vil myndighederne lave forsøg med ebolavacciner i det vestafrikanske land Liberia.


 Amerikanske sundhedsmyndigheder siger torsdag, at man er i færd med at planlægge kliniske test af vacciner mod den dødbringende sygdom ebola, der har kostet tusindvis af mennesker livet i Vestafrika.
Vaccinerne er én fra GlaxoSmithKline og en anden fra Newlink Genetic og Merck & Co, og testene ventes at blive påbegyndt om to uger i Liberia.
Der er tale om såkaldte fase 2/3 test.
Tidligere torsdag meddelte Verdensundhedsorganisationen WHO, at ebolaepidemien ser ud til at ebbe ud i Vestafrika.
I løbet af det sidste år har det været 21.724 smittede med ebola i ni forskellige lande, siden epidemien brød ud i Guinea. 8641 mennesker er døde, viser de seneste tal fra WHO.
Ebola-udbruddet er gået hårdest ud over de tre vestafrikanske lande Guinea, Sierre Leone og Liberia.
Det ventes også, at myndigheder snart starter fase 1 og 2 test af behandlingsmidlet ZMapp Ebola, der bliver udviklet af det private firma Mapp Biopharmaceutical Inc.
