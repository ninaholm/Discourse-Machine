Euroledere indkaldt til topmøde efter græsk sammenbrud
Det er på tide at diskutere situationen i Grækenland på højeste politiske niveau, skriver EU-præsidenten.


 EU-præsident Donald Tusk har efter torsdagens sammenbrud i de græske gældsforhandlinger indkaldt de 19 eurolandes ledere til særtopmøde i Bruxelles på mandag.
Endnu mens eurogruppens formand, Jeroen Dijsselbloem, økonomikommissær Pierre Moscovici og chefen for Den Internationale Valutafond, Christine Lagarde, sidder i pressemøde efter sammenbruddet i Luxembourg, har Tusk sendt sin invitation af sted.
- Jeg har i lyset af udfaldet af eurogrupens møde i dag besluttet at indkalde til et eurotopmøde mandag 22. juni klokken 19.00.
- Tiden er kommet til en hastediskussion af situationen i Grækenland på højeste politiske niveau, skriver Tusk i en pressemeddelelse.
