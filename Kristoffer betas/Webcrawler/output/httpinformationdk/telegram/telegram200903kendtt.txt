Kendt tjetjener myrdet i Dubai



 En tjetjensk mand, der i weekenden blev dræbt i Dubai, blev i dag identificeret som en kendt modstander af den tjetjenske præsident Ramsan Kadirov. Det oplyser russiske myndigheder.
 Den dræbte er 36-årige Sulim Jamadajev, der gennem længere tid har kritiseret Ramsan Kadirovs jerngreb om magten i Tjetjenien. Kadirov arbejder tæt sammen med den russiske ledelse, og det er den almindelige opfattelse, at russerne støtter den tjetjenske præsident med penge, våben og militært.
 Sulim Jamadajev måtte flygte fra sin hjem i Gudermes 40 kilometer fra den tjetjenske hovedstad Grosnij i fjor efter en længere tids kontrovers med Kadirov. 
 En talsmand for Kadirov siger, at den tjetjenske præsident intet har med drabet på Sulim Jamadajev at gøre. Men iagttagere peger på, at en række modstandere til Kadirovs autoritære styre er blev dræbt inden for det seneste år. Alene inden for en måned er tre modstandere af Kadirov forsvundet.

