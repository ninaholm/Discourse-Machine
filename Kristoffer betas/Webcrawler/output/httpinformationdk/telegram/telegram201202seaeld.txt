Se Ældrekommissionens nye anbefalinger
Ældrekommission har torsdag offentliggjort en række anbefalinger for ældre på plejehjem. Se her hvad det er.


 * Ældrekommissionen blev nedsat med finansloven 2011. I rapporten fremlægger kommissionen en række anbefalinger til, hvordan man kan øge livskvaliteten for beboerne på plejehjem.
* Anbefalingerne tager udgangspunkt i de fem værdier: Indflydelse på eget liv, respekt for forskellighed, medmenneskeligheden i fokus, gode oplevelser hver dag samt en værdig afslutning på livet.
Blandt de 43 anbefalinger er blandt andet:
* Beboerne skal deltage i menuplanlægningen og deltage i madlavningen.
* Medarbejderne skal spise med, så de kan inspirere beboerne til at spise mere og bidrage til at skabe en hyggelig stemning.
* Der skal være et varieret udbud af aktiviteter til beboerne, og aktiviteterne skal indtænke begge køn.
* Beboerne skal inddrages i hverdagsaktiviteter - rengøring, madlavning og blomstervanding.
* Plejehjemmet skal åbnes mod lokalsamfundet, så der kan arrangeres fællesaktiviteter for beboerne og borgerne fra lokalområdet.
