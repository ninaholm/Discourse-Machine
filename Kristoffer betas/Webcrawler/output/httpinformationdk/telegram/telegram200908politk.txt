Politkovskaja-sagen genåbner



 En domstol i Moskva har åbnet en ny retssag i sagen om drabet på den russiske journalist Anna Politkovskaja i 2006, efter at Ruslands højesteret har underkendt frifindelserne i den første retssag. Det rapporterer det franske nyhedsbureau AFP.
 - Jeg erklærer retssagen for åben, sagde dommeren, da han åbnede sagen onsdag.
 Politkovskaja, der var en skarp kritiker af Ruslands stærke mand, premierminister Vladimir Putin og hans politik i Tjetjenien, blev skudt i opgangen til sin lejlighed den 7. oktober 2006 ved det, der blev karakteriseret som et lejemord.
