Ring af albinomordere optrævlet



 10 mennesker er anholdt i det afrikanske land Burundi mistænkt for at fange og myrde albinoer.
 - Efter en menneskejagt over to dage har jeg anholdt 10 mistænkte medlemmer af en bande, der er ansvarlig for mord på albinoer i Burundi, siger Nicodeme Gahimbare fra anklagemyndigheden til Reuters.
 Kropsdele fra albinoer sælges videre til nabolandet Tanzania, hvor de menes at have magiske kræfter.
 Mindst 10 albinoer er blevet myrdet i Burundi i de seneste seks måneder, og mere end 40 albinoer er dræbt i Tanzania over de seneste år.
