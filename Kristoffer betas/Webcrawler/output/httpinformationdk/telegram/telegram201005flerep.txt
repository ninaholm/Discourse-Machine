Flere personer fundet døde i villa i Greve
Politiet har afspærret villa i Greve efter familietragedie. Sagen hænger sammen med trafikulykke med dødelig udgang nær Holbæk


 Flere personer er fundet døde i en villa i Greve.
Politiet rykkede ud fredag eftermiddag til adressen og afspærrede stedet.
Formentlig er der tale om en familietragedie.
Sagen har ifølge de foreløbige oplysninger sammenhæng med yderligere en dramatisk hændelse fredag eftermiddag, da en personbil kørte op bag i en parkeret lastbil nær Holbæk. Her blev en kvinde dræbt.
Føreren af bilen blev kvæstet og har angiveligt fortalt politiet, at han har dræbt familiemedlemmer i villaen i Greve.
