Bander kæmper om tomrum efter narkobaron
Politioperation, som førte til pågribelsen af narkobaron, blev ledet af Colombias politichef fra Washington.


 Kriminelle bander er ved at optrappe en krig om indbringende smuglerruter gennem Venezuela, efter at en ledende narkobaron i Colombia er blevet fængslet.
 I en årrække var Daniel "El Loco" Barrera den mest eftersøgte mand i Sydamerika - mistænkt for at have sendt over 900 ton kokain til USA og Europa og med forbindelser til både venstreorienterede partisaner og højreorienterede paramilitære grupper.
Barrera blev anholdt i den venezuelanske grænseby San Cristobal, da han var ved at foretage et telefonopkald fra en telefonboks. Politioperationen, som førte til pågribelsen af narkobaronen, blev ledet af Colombias politichef, Jose Riano, fra Washington.
- "El Loco" Barrera var den sidste narkobaron eller capo i den kategori, hvor en enkelt mand har udstrakt kontrol over en stor del af landet, vurderer Christian Voelkel fra Den Internationale Krise Gruppe.
Inden for de seneste 20 år har Colombias politi fået væltet det engang så berygtede kokainkartel Medellin, som blev ledet af Pablo Escobar', samt Cali-kartellet og en bande ledet af brødrene Rodriguez Orejuela.
Myndighederne har også fængslet de forskellige løjtnanter, som forsøgte at overtage disse grupper.
Barrera ledede et specialiseret netværk i den østlige del af landet, hvor kokain blev smuglet til Europa via Afrika eller til USA gennem Centralamerika.
- Den sidste af de store capoer er faldet, fastslår Colombias præsident, Juan Manuel Santos, som roser CIA og den britiske efterretningstjeneste MI6 for deres støtte til. hvad der kaldes "et kup" for Colombia.
Det er uklart, om der findes kriminelle grupper, som har infrastruktur til at kunne over overtage Barrera's laboratorier til kokainproduktion eller om de har kontakter til smuglere.
 - Det sandsynlige er, at mange deles om Barreras netværk, siger Voelkel, som betoner, at problemerne ikke nødvendigvis bliver mindre.
