FAKTA: Blå blok holder føringen inden slutspurt
Fem dage inden folketingsvalget står blå blok til 51,2 procent af stemmerne, viser ny Voxmeter-måling.


 Venstre-formand Lars Løkke Rasmussen står fortsat til at blive statsminister ved valget 18. juni.
I en ny Voxmeter-måling får blå blok 51,2 procent af stemmerne, mens den nuværende statsminister, Helle Thorning-Schmidt (S), og resten af rød blok får 48,5 procent af stemmerne.
Målt i mandater hedder stillingen 89-86 i Lars Løkke Rasmussens favør.
Fakta om målingen følger her. Tallet i parentes er resultatet ved det seneste folketingsvalg.
* Socialdemokraterne: 26,1 procent / 46 mandater (24,8 procent)
* De Radikale: 4,7 procent / 8 mandater (9,5 procent)
* De Konservative: 2,6 procent / 5 mandater (4,9 procent)
* Socialistisk Folkeparti: 6,3 procent / 11 mandater (9,2 procent)
* Liberal Alliance: 7,6 procent / 13 mandater (5,0 procent)
* Kristendemokraterne: 0,8 procent / 0 mandater (0,8 procent)
* Dansk Folkeparti: 16,9 procent / 30 mandater (12,3 procent)
* Venstre: 23,3 procent / 41 mandater (26,7 procent)
* Enhedslisten: 7,1 procent / 13 mandater (6,7 procent)
* Alternativet: 4,3 procent / 8 mandater (stillede ikke op)
* Øvrige: 0,2 procent / 0 mandater
Rød blok samlet: 48,5 procent / 86 mandater
Blå blok samlet: 51,2 procent / 89 mandater
Derudover er der fire nordatlantiske mandater til Grønland og Færøerne. Ved valget i 2011 fordelte de sig med tre til rød blok og ét til blå blok.
1019 repræsentativt, tilfældigt udvalgte personer over 18 år har deltaget i målingen, der er baseret på telefoninterview foretaget i perioden 11. juni til 13. juni.
Cirka 16 procent af de adspurgte er i tvivl om deres partivalg - de optræder ikke i målingen.
Den maksimale statistiske usikkerhed er 2,7 procentpoint (gældende for Socialdemokraterne).
Herefter falder den statistiske usikkerhed i takt med partiernes størrelse.
Kilde: Voxmeter for Ritzaus Bureau.
