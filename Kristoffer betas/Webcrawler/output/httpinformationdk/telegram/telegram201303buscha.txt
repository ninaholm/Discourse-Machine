Buschauffør kan efterfølge Chavez som Venezuelas leder
En tidligere buschauffør, der blev udenrigsminister og siden vicepræsident, kan tage over efter Chavez.


Hugo Chavez er død, og den umiddelbare efterfølger er Nicolas Maduro, vicepræsident i Venezuela. Det var ham, som tirsdag aften dansk tid annoncerede, at 58-årige Chavez var gået bort efter længere tids kræftsygdom.* Nicolas Maduro Moros er født 23. november 1962.* Blev Venezuelas udenrigsminister i 2006 og siden udpeget til vicepræsident i oktober 2012 af præsident Chavez.* Tidligere buschauffør, der blev en del af fagbevægelsen og siden indledte en politisk karriere.* Har været venner med Chavez siden 1980'erne.* Tilhører den moderate fløj i Chavez' politiske inderkreds, men er loyal over for præsidentens venstreorienterede kurs.* Maduro har spillet en vigtig rolle i at styrke den alternative handelsblok Alba, som består af venstreorienterede, latinamerikanske stater.* Iagttagere betegner Maduro som en fåmælt og afdæmpet person, der er åben for dialog.* Den anden oplagte kandidat til præsidentposten i Venezuela er oppositionsleder Henrique Capriles. Det var ham, som tabte det seneste præsidentvalg til Hugo Chavez i oktober.Kilder: Wall Street Journal, AFP, Reuters
