Saudi-Arabien parat til at sende landstyrker til Syrien
- Kongeriget er parat til at deltage i operation på landjorden i Syrien, siger Saudi-Arabiens forsvarsminister


Saudi-Arabien er parat til at sende landstyrker til Syrien, hvis den USA-ledede koalition ønsker en operation, siger den saudiske forsvarsminister.- Kongeriget er parat til at deltage i enhver operation på landjorden, som koalitionen mod Islamisk Stat kan nå til enighed om at udføre i Syrien, siger general Ahmed Asseri, som også er talsmand for den saudiarabisk ledede koalition i Yemen.Forsvarsministeren fremsatte udtalelsen til tv-kanalen al-Arabiya i et interview.I en kommentar til udtalelsen fra den saudiarabiske forsvarsminister siger en talsmand for USA's udenrigsministerium, John Kirby, at "koalitionen generelt støtter partnere, som er villige til at bidrage med mere til kampen mod Islamisk Stat."- Men jeg har ikke hørt udtalelsen selv, og jeg vil nødig kommentere specielt på dette, før jeg har haft en chance til at høre det, siger Kirby.Saudi-Arabien indgår sammen med Bahrain, De Forenede Arabiske Emirater og Tyrkiet i et samarbejde i Syrien, men ikke i Irak.I december gik Saudi-Arabien i spidsen for en lang række islamiske lande, der står sammen om at bekæmpe grupper som Islamisk Stat. Koalitionen omfatter mindst 34 lande. Blandt landene er foruden Saudi-Arabien også Tyrkiet, Egypten, Pakistan og Forenede Arabiske Emirater.- Årsagen til dannelsen af den nye koalition skyldes "en pligt til at beskytte den islamiske nation fra terrorgruppernes ondskab - uanset hvilken sekt eller navn de har," hed det ved lanceringen af koalitionen.Især USA har åbent talt om, at staterne i Den Arabiske Golf burde gøre mere for at bekæmpe terrorgrupper som Islamisk Stat i Irak og Syrien.ritzau/Reuters
