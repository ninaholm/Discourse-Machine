Finansministre før euromøde: Stadig lang vej til aftale
Hverken den tyske eller den finske finansminister tror på løsning på den græske gældskrise på nyt euromøde.


 Tysklands finansminister, Wolfgang Schäuble, anslår en pessimistisk tone ved ankomsten til endnu eurogruppemøde om en løsning på den aktuelle græske gældskrise.
- Forberedelserne er ikke forløbet sådan, at man kan være optimistisk med hensyn til, at vi kan enes om en aftale i dag. Min fornemmelse er: Vi er endnu ikke meget længere end i mandags. Men nu må vi i gang, siger Schäuble før mødet onsdag aften i Bruxelles.
Også den finske finansministre, Alexander Stubb, er skeptisk og siger, at han vil "blive positivt overrasket, hvis vi får en aftale i aften".
- Der har været en masse frem og tilbage mellem det tekniske og politiske niveau. Vi skal se et forslag, før vi kan tage stilling, og der er ikke noget på bordet endnu, siger Alexander Stubb.
