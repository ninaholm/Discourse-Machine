Amsterdam åbner museum om prostitution
Prostitutions-museum åbner i Holland. Museet viser bagsiden af prostitution og kvinderne, der lever af det.


 Amsterdam har åbent sit første prostitutions-museum. Målet er at lokke turister til, der undrer sig over, hvordan livet er på den anden side af de famøse glasvinduer på Red-Light District.
- Hvordan lever de? Hvad sker der i deres verden?, siger Melcher de Wind, en af grundlæggerne af Red Light Secrets Museum of Prostitution til AFP.
Museet ligger placeret imellem to berømte bordeller med udsigt over kanalen. I modsætning til nærliggende museer som Sex Museum og The Museum of Eroticism har det nye museum noget andet at tilbyde nysgerrige turister.
- De andre museer fokuserer på sex og seksuel præstation. Det nye museum giver et indblik i sexarbejdernes verden - hvordan det føles at stå bag et vindue og få de blikke, du får, siger Yolanda van Doeveren, som arbejder med prostitution for Amsterdam Kommune.
 - Turister vil måske få en chance for at ændre deres opførsel og vise lidt mere respekt, tilføjer hun.
Inden for i museet viser en stor tv-skærm en kvinde, der stripper. Efter stripteasen kan de besøgende se en film om den anden side af prostitutionen - kvinder sammen med deres familie, der lever et hverdagsliv.
Der er udstillinger, der viser, hvordan mode og attitude til verdens ældste erhverv har ændret sig igennem historien.
Prostitution har være lovligt i Holland siden 2000, og der er omkring 7000 mennesker, der arbejder inden for industrien i Amsterdam.
Omkring tre ud af fire prostituerede kvinder kommer fra lande med en lav indkomstrate og hovedsageligt fra Østeuropa ifølge tal fra Amsterdams Kommune. Kvinderne betaler 150 euro for at hyre et af Amsterdams "vinduer".
