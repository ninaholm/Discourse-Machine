Ung SF'er bliver grøn viceformand



 SFs splinternye stemme i Bruxelles og Strasbourg, Emilie Turunen, som hører til blandt de alleryngste politikere i hele EU-Parlamentet, får en lovende start på sin europæiske karriere.
 Den 25-årige tidligere SFU-formand tager plads i ledelsen af sin Grønne Gruppe og får titlen "viceformand" sammen med seks andre væsentligt ældre, grønne parlamentarikere.
 Samtidigt står Emilie Turunen også til at tage plads i et af parlamentets tunge udvalg, nemlig det for Indre Marked og Forbrugerbeskyttelse.
 Den Grønne Gruppe sætter sig på 53 mandater i EU-Parlamentet ud af de sammenlagt 736 pladser.
