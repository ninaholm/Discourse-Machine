Biskop: Mexicanere blev efterladt i mine
En mexicansk biskop siger, at 65 minearbejdere i Mexico ikke oplevede en ordentlig redningsindsats, da en gaseksplosion begravede dem i 2006.


 En mexicansk biskop hylder redningsarbejderne, der næsten har fået alle mand op af den kollapsede San Jose-mine i Chile. Han minder dog om, at 65 mexicanere omkom i en lignende ulykke i 2006.
- Det er ubarmhjertigt at se, at her (i Chile, red.) arbejder regeringen og private initiativer sammen om at redde liv, mens den mexicanske regering sammen med topchefer fra minefirmaet (Grupo Mexico, red.) var ansvarlige for de dræbte på grund af mangelfuld sikkerhed i mine og ikke at redde folk, siger biskop Raul Vera.
Familierne til de 65 dræbte mexicanske minearbejdere, der blev meldt savnet efter en gaseksplosion i kulminen Pasta de Conchos i februar 2006, skrev i sidste uge til familierne til de 33 minearbejdere i Chile.
De pårørende til de dræbte minearbejdere i Mexico beskylder myndigheder og Grupo Mexico for en mangelfuld redningsindsats og mangel på efterfølgende kompensation.
