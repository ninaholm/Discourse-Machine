Astronauter evakueret fra rumstation



 Besætningen på Den Internationale Rumstation, ISS, blev i dag evakueret til stationens russiske Sojus-redningsmodul. Der var opstået akut risiko for et sammenstød mellem ISS og en sky af flyvende rumaffald, oplyste den amerikanske rumfartsorganisation, Nasa.
 Affaldet var en gammel motor, som formentlig på et tidspunkt var en del af rumstationen, sagde talskvinde Laura Rochon, Nasa.
 Da rumaffaldet havde passeret ISS, og besætningen ikke længere var i fare, vendte de ombordværende tilbage til rumstationen, oplyste den russiske rumfartsledelse.

