Våben for milliarder
Verden brugte sidste år 9000 milliarder kroner på militæret. Det er mindre end året før.


 * Alle lande i verden brugte tilsammen 1747 milliarder dollar til militær i 2013. Det svarer til omkring 9006 milliarder kroner.
* Der er tale om et fald på 1,9 procent i løbende priser i forhold til 2012.
* Det er de vestlige og centraleuropæiske lande samt Oceanien, der bruger færre penge på militæret. Til gengæld stiger udgifterne i andre dele af verden.
* USA er det land, der bruger flest penge på militær. I 2013 var det 640 milliarder dollar, men det var et fald i forhold til året før på 7,8 procent.
* Hvis USA's udgifter holdes ude af det samlede regnestykke, er de globale udgifter til militær i 2013 steget og ikke faldet. Stigningen er i så fald 1,8 procent.
* De tre lande, der følger efter USA på listen over de største militærudgifter, er Kina, Rusland og Saudi-Arabien, som alle har øget deres militærbudgetter.

Kilde: Sipri

