Fakta om popstjernen Whitney Houston
Whitney Houston er død i en alder af 48 år. Se her, hvorfor hun blev kaldt "Dronningen af pop".


 En af de største kvindelige sangere gennem tiderne Whitney Houston blev lørdag fundet død på et hotelværelse i Beverly Hills. Popstjernen har haft en lang karriere:
* Whitney Houston har vundet seks Grammy-priser, 30 Billboard Awards og 22 American Music Awards.
* Hendes mest kendte sange er "I Will Always Love You" og "Saving All my Love for You".
* Hun har udgivet syv studiealbum - det seneste i 2009.
* Popstjernen har også optrådt på filmlærredet. For eksempel i "The Bodyguard" fra 1992, hvor hun spillede sammen med Kevin Costner, "The Preacher's Wife" med Denzel Washington og "Waiting to Exhale".
* Whitney Houston startede med at synge i gospel i kirkekor i New Jersey som 11-årig. I 1985 udgav hun sit første album, efter hun blev opdaget af pladeproduceren Clive Davis.
* Hun giftede sig med Bobby Brown den 18. juli 1992. Parret blev skilt 14 år senere efter et turbulent ægteskab fyldt med stoffer.
* De seneste ti år af Whitney Houstons liv var præget af stofmisbrug. I et tv-interview i 2002 indrømmede stjernen, at hun tog kokain, røg hash og drak.
* I 2009 annoncerede hun en comeback-turné.
