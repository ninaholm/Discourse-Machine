Ny K-formand lægger luft til EU



 EF-Domstolen skal ikke afskaffe Danmarks ret til at føre en selvstændig udlændingepolitik. 24-års-reglen ligger fast, ligesom udlændingeaftalen med Dansk Folkeparti.
 Det fastslog Lene Espersen lørdag i sin første tal som partileder til Det Konservative landsråd i Bella Center i København.
 - Vi skal turde sig fra over for EU, når samarbejdet breder sig ud over områder, hvor det ikke hører hjemme. Det har ja-partierne generelt været for dårlige til i misforstået frygt for, at det vil skade opbakningen til EU. Det er forkert. For mig som Konservativ er det vigtigt at understrege, at jeg vil forsvare nationalstaterne. EU er og bliver ikke Europas Forenede Stater. EF-Domstolen skal derfor heller ikke afskaffe Danmarks ret til at føre en selvstændig udlændingepolitik, siger Lene Espersen.
 Hun beskylder EF-Domstolen for at agere politisk fremfor juridisk.
 - Dansk politik skal føres af danske politikere - og ikke af EF-Domstolen, fastslår De Konservatives leder.
