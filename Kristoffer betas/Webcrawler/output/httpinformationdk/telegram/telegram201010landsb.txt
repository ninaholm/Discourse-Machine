Landsbyerne undgår massakre på små skoler
Landsbyernes sammenslutning glæder sig over, at mange kommuner dropper planlagte nedlæggelser af små skoler. Det skyldes i høj grad forældrenes protester.


 De planlagte nedlæggelser af små landsbyskoler bliver ikke nær så omfattende, som beboerne i lokalsamfundene havde frygtet.
Carsten Abild, formand for Landsbyerne i Danmark, konstaterer i en pressemeddelelse, at massive protester fra forældrenes side har bidraget til at afværge, hvad foreningen kalder en "massakre".
På et tidspunkt var der lagt op til, at mere end 300 mindre landsbyskoler ville blive nedlagt fra det kommende skoleår.
- Men alt tyder på, at det ikke ser. Flere og flere kommuner opgiver nu planerne om at nedlægge et større antal af kommunens landsbyskoler, konstaterer Carsten Abild.
Han tilføjer samtidig, at godt 100 landsbyskoler stadig er i farezonen.
- Men fortsatte forældreprotester og fornuftige argumenter kan bringe antallet af nedlagte landsbyskoler endnu længere ned, vurderer landsbyernes formand.

