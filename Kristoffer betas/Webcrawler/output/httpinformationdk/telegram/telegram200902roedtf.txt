Rødt flertal før skatteopgør



 Magtbalancen er tippet. Var der folketingsvalg i dag, ville Helle Thorning-Schmidt (S) kunne indtage statsministerstolen. Det viser en ny politisk meningsmåling, som Gallup instituttet har foretaget for Berlingske Tidende.
 SF stormer frem i den nye måling og står nu til at få 19,3 procent af stemmerne eller 34 mandater. Socialdemokraterne vil få 25,6 procent af stemmerne og 45 mandater. De Radikale har opbakning fra 3,7 procent af vælgerne og står til syv mandater, mens Enhedslisten lige klarer spærregrænsen på 2,0 procent og står til fire mandater. 
 Socialdemokraterne, SF, De Radikale og Enhedslisten står til 90 mandater, mens VK-regeringen og Dansk Folkeparti kun kan mønstre 85 mandater.
 De Konservative går to mandater frem i målingen, mens Venstre og Dansk Folkeparti taber henholdsvis fem og to mandater i forhold til valgresultatet fra november 2007.
