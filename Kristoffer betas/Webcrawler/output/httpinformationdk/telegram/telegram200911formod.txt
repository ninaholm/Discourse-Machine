Formodet drabsmand pågrebet i Orlando



 En person meldes dræbt og fem personer meldes såret efter en skudepisode i en kontorbygning i Orlando i USA. Politiet har pågrebet en mand, som det mener skød vildt omkring sig og dræbte én og sårede fem andre. 
 Tv-kanalen SkyWitness 9 viste optagelser af en person, der iført håndjern blev ført væk i en politibil. Den mistænkte opholdt sig hos sin mor, da han blev pågrebet. 
 Han er angiveligt 40 år og var ansat hos et ingeniørfirma, der som holdt til i kontorbygningen Gateway Center. Han overgav sig uden dramatik.
 Skudepisoden skete i en skyskraber i centrum af Orlando i delstaten Florida. Ofrene blev fundet på syvende og niende etage. 
 Politi omringede bygningen og evakuerede mange beboere under skudepisoden.  
