Sverige hæver renten til 0,75 procent
Som ventet har den svenske centralbank hævet renten med 0,25 procentpoint fra 0,50 procent til 0,75 procent. Det skyldes fortsat stærk vækst i Sverige.


 
Den svenske centralbank, Riksbanken, hæver som ventet renten til 0,75 procent fra 0,50 procent. 
- Den svenske økonomi viser fortsat stærk vækst. Den ledende rente må hæves gradvis for at opnå inflationsmålet på to procent og skabe de rette betingelser for vækst i den reale økonomi, hedder det i en meddelelse fra Riksbanken.
Riksbankens prognoser for den fremtidige renteudvikling er uforandrede i forhold til rapporten i juli. Sverige bruttonationalprodukt ventes at vokse med 4,1 procent i 2010 mod tidligere ventet 3,8 procent. I 2011 ventes en vækst på 3,5 procent, hvor der før var ventet 3,6 procent. 
For 2012 er prognosen 2,6 procent. mod 2,8 procent i julirapporten.
