Nato-ambassadører ekstraordinært indkaldt



 Op til weekendens Nato-topmøde mødtes medlemslandenes Nato-ambassadører torsdag ekstraordinært.
 Den danske statsminister, Anders Fogh Rasmussen, anses for at være storfavorit til posten som Natos's næste generalsekretær. Men ifølge Ritzaus oplysninger ventes der ikke noget formelt svar på spørgsmålet i dag.
 Stats- og regeringscheferne fra Nato-landene mødes fredag og lørdag til topmøde for at fejre den vestlige forsvarsalliances 60-års jubilæum i den tyske by Baden-Baden og i Strasbourg i Frankrig.
 Der har længe været spekulationer om Foghs kandidatur, men Tyrkiet har udtalt sig skeptisk om ham.
