Eastwood får dårlige anmeldelser
TV-vært: Clint Eastwoods optræden på republikansk partikonvent var pinligt og skadeligt for Mitt Romney.


 Der var mange dårlige anmeldelser dagen derpå fra Hollywood og medier. De fleste synes at være enige om, at stjerneskuespilleren Clint Eastwood på alle måder stjal rampelyset fra aftenens hovedperson på det republikanske partikonvent, Mitt Romney.
Eastwood, der støtter republikanerne, optrådte på partikonventet i en tilsyneladende improviseret dialog i Dirty Harry-stil med en usynlig præsident Barack Obama - i form af en tom stol.
- Hvad pokker var det, som Clint Eastwood lige gjorde. Hvordan kunne de lade det ske, spørger filmskuespilleren Mia Farrow.
- Var Eastwood kaldt til for at indgyde republikanernes tro på dem selv, skriver Zachay Qinto, der spiller Spock i den seneste filmudgave af Star Trek.
- Jeg er rent ud sagt skræmt over at se ham tale med en imaginær Obama.
De fleste kritikere er enige om, at Eastwoods monolog var usammenhængende og til tider grænseoverskridende.
 Det samme følte også nogle af de mange tusinde delegerede og gæster på republikanernes partikonvent, som så frem til torsdagens højdepunkt - at deres præsidentkandidat Mitt Romney skulle holde sin store tale.
I stedet for Romney taler det meste af USA dagen derpå om Eastwood.
CNN's britiske tv-vært Piers Morgan mene, at både Eastwood og republikanerne skød sig selv i foden. Den samme bommert ville George Clooney - Obamas tro støtte - ikke begå.
- Jeg tror, at Romney-lejren formentlig var lige så rædselsslagen som alle mulige andre, siger han.
- Hele optrinnet blev bare stadigt mere surrealistisk, og jeg syntes også meget akavet for til slut at være ikke bare pinligt men også temmelig skadeligt for Mitt Romney, vurderer han.
Den kendte filmkritiker Roger Ebert kaldte Eastwoods optræden trist for en ellers stor skuespiller.
- Han behøvede ikke at gøre dette imod sig selv. Det er uværdigt for ham, siger han.
