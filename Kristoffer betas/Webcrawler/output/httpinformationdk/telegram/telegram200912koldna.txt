Kold nat i tog i kanaltunnel



 Fire tog brød sammen, da de kom fra den isnende kulde i det nordlige Frankrig og ned i de varmere temperaturer i tunnelen under Den Engelske Kanal. På betød, at over 2500 passagerer kom til at tilbringe en kold nat under havet på en af årets travleste rejsedage. 
 Rasende passagerer siger ved deres ankomst til London, der skete mange timer senere end planlagt, at de i lang tid havde siddet i tunnelen uden el og varme. Desuden klagede de over, at togpersonalet kommunikerede meget mangelfuldt, da togene gik i stå på turen til London fra Brussels og Paris, som kun skulle have varet omkring to timer. I stedet kom den til at vare op til 15 timer.
 Mindst fire tog brød sammen, oplyser Eurostar, som har aflyst alle tog frem til søndag. 
 Lee Godfrey, som var på vej tilbage til London efter et besøg i Disneyland Paris med sin familie, siger, at "vi var uden elektricitet. Vi havde ikke mere vand, ikke mad, og der kom meget sparsom kommunikation fra togpersonalet".
 Passagerer åbnede selv nødudgangene, og hos nogle var der optræk til panik, inden passagerne blev bragt til London lørdag. 
