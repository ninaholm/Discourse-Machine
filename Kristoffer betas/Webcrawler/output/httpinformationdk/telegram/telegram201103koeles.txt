Kølesystem er nede på japansk akraftværk
Reaktor nummer 2 på japansk atomkraftværk er uden kølesystem, skriver nyhedsbureau.


 Kølesystemet på reaktor nummer 2 på atomkraftværket Fukushima i Japan er ude af drift, skriver nyhedsbureauet Jiji med henvisning til oplysninger fra energikoncernen Tokyo Electric Power Co (TEPCO).
Reaktor nummer 1 og reaktor nummer 3 på det samme atomkraftværk har haft samme problem efter eksplosioner i bygningen omkring reaktorerne i forbindelse med jordskælvet og tsunamikatastrofen i landet.
- Reaktor nummer 2 har fuldstændigt mistet sit kølesystem, hedder det i en melding fra tv-stationen NHK, som citerer landets agentur for sikkerhed på atomkraftværkerne.
 Atomkraftværket ligger omkring 250 kilometer nord for Tokyo.

