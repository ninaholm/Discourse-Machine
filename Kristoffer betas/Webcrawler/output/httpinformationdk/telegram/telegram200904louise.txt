Louise Gade ud af politik før tid



 Den tidligere Århus-borgmester, børn- og ungerådmand Louise Gade (V), forlader politik før tid. Hun har sagt ja til et job som ny vicedirektør på Aarhus Universitet, hvor hun begynder den 1. juni.
 Louise Gade meddelte allerede for et år siden, at hun ikke ville genopstille ved kommunalvalget til november.
 - Jeg har haft nogle fantastiske år i politik, men nu er tiden kommet til at skifte spor. Det har altid været min drøm at arbejde inden for uddannelsesverdenen, udtaler Louise Gade i en pressemeddelelse. 
 Gennem sin kommunalpolitiske karriere har Louise Gade gang på gang været nævnt et ministeremne i Fogh Rasmussens regering, men hun har altid valgt at blive i Århus.
 Venstres nye rådmand i Århus Byråd frem til valget udpeges i eftermiddag. Det kan meget vel blive Bünyamin Simsek, der var vikar for Louise Gade under hendes barselsorlov i byrådet.
