Klimamøde sviner som 31.000 indere i et år



 De 13-15.000 gæster ved klimatopmødet i København 7.- 18. december kommer til at udlede lige så meget CO2, som 4000 danskere udleder på et helt år eller lige så meget som Malawis 15 millioner indbyggere udleder på 14 dage. Det viser beregninger fra FN, som også vurderer, at 90 procent af udledningen vil stamme fra den transport, som skal fragte gæsterne til og fra topmødet. Det skriver MetroXpress.
 Danmark har på forhånd lovet at CO2-neutralisere udledningen ved at opkøbe CO2-kvoter i Bangladesh, men det er ikke tilstrækkeligt, siger Tarjei Haaland, klimamedarbejder hos Greenpeace.
 - Neutralisering betyder jo bare, at der ingenting sker. Når man holder et så vigtigt klimatopmøde burde man i princippet opkøbe kvoter, der reducerer mindst dobbelt så meget som man udleder, siger Tarjei Haaland.
 Martin Lidegaard, der er formand for den grønne tænketank Concito, mener til gengæld, at de danske køb af CO2-kvoter er helt okay.

