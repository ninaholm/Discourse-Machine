Medie: Svenske SAS-piloter strejker torsdag
Ifølge Göteborgs-Posten vil svenske piloter hos SAS indlede en strejke natten mellem onsdag og torsdag.


 Svensk Pilotförening (SPF), som repræsenterer cirka 430 svenske SAS-piloter, har varslet en total arbejdsnedlæggelse fra midnat natten mellem onsdag og torsdag.
Det skriver det svenske medie Göteborgs-Posten tirsdag.
Tvisten handler ifølge mediet om forhandlingen om en ny kollektiv overenskomst, efter den gamle blev opsagt af SAS i slutningen af sidste år.
- Det er helt unikt på det svenske arbejdsmarked at opsige en kollektiv overenskomst på en sådan måde.
- Denne konflikt handler i høj grad om at forsvare vores arbejde og piloternes rettigheder i det fælles flyselskab, siger Peter Larsson, talsmand for SPF, ifølge mediet.
