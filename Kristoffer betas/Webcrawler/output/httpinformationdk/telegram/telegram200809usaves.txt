USA: Vestpakistan den store terrortrussel



 Den amerikanske forsvarsminister, Robert Gates, sagde i dag, at den største terrortrussel, som USA står over for, kommer fra klanområderne i de uvejsomme bjergregioner i det vestlige Pakistan.
 - Hvis man, efter den succes, vi har haft mod al-Qaeda i Irak, spørger mig, hvor den største trussel mod vort land befinder sig, så vil jeg sige, at det er det vestlige Pakistan, sagde Gates til et panel i Kongressen.
 Amerikanske embedsfolk siger, at krigere fra al-Qaeda og Taliban bruger klanområderne i det vestlige Pakistan som baser til at gennemføre anslag ind i nabolandet Afghanistan og til at konspirere mod USA. Amerikanske embedsfolk mener, at al-Qaeda-lederen Osama bin Laden skjuler sig i området.

