Udsendelse af tamiler stoppet igen



 Danmark har i denne uge igen forsøgt at tvangshjemsende tamiler, selv om de dermed er i fare for forfølgelse i hjemlandet. Det drejer sig om tre voksne og to børn. 
 Udsendelsen blev stoppet i sidste øjeblik af Den Europæiske Menneskerettighedsdomstol.
 For at familien ikke skulle forsvinde, var faren blevet sat i fængsel og moren og børnene på hotel. Men i sidste øjeblik brugte menneskerettighedsdomstolen en nødbremse, den såkaldte Rule 39 og fik stoppet udsendelsen.
 Det er fjerde gang i år, at domstolen må gribe ind i sager, hvor Danmark forsøger at sende tamiler tilbage til Sri Lanka.
