Firefox downloadet en milliard gange



 Mozilla, der udvikler pc-programmer, oplyste fredag, at selskabets webbrowser Firefox var blevet lastet ned på over en milliard computere, og at programmet, der er et gratis alternativ til Microsofts vidt udbredte internet Explorer, nyder stigende popularitet.
 Non-profit organisationen, Mozilla Fonden, der udvikler og tilpasser frit tilgængelige, såkaldte open source software, ved hjælp af et netværk af frivillige programmører i hele verden, lagde oplysningerne ud på fondens blog.
 Der hed det, at tallet på en milliard nedlastninger byggede på brugernes aktive tastetryk og ikke på automatiske opdateringer.
 Mozilla hævder, at der er flere end 300 millioner aktive brugere af Firefox, som blev lanceret i november 2004.
 Ifølge Net Applications har internet Explorer 65 procent af markedet for webbrowsere, fulgt af Firefox med 22 procent, Apples Safari med omkring otte procent og Google Chromes omkring to procent.
