Fem udlændinge anholdt i Iran



 Fem udlændinge blev anholdt i Teheran den 11. februar, da Iran markerede årsdagen for den islamiske revolution i 1979.
Der var samtidig regeringsfjendtlige demonstrationer.
De fem, der blev anholdt, var en franskmand, en japansk journalist, to russere og en afghaner, siger den offentlige anklager i Teheran.
Han tilføjer, at tre af dem senere er blevet løsladt. Men en af russerne og afghaneren er fortsat tilbageholdt, skriver det iranske nyhedsbureau Isna.
Der foreligger ikke navne på de tilbageholdte eller oplysninger om, hvorfor de tilbageholdes.
