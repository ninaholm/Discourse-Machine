K: S-SF- plan er "en gratis omgang"
De Konservative støtter S og SF's forslag om, at danskerne skal arbejde én time mere om ugen. Men det løser ikke problemerne her og nu, lyder det.


 De Konservative kalder Socialdemokraterne og SF's nye økonomiske udspil, Fair Løsning, for "en gratis omgang". 
Partiets gruppeformand og politisk ordfører, Henriette Kjær, henviser således til, at nok støtter hun de to oppositionspartiers forslag om en ekstra ugentlig arbejdstime, men det løser ikke de aktuelle problemer. 
- Det ligner en gratis omgang, når Socialistisk Folkeparti og Socialdemokraterne vil sætte arbejdstiden op med en time om ugen. Langt hen ad vejen er det jo løfter, som kun arbejdsmarkedets parter kan indfri. Det er overenskomststof, som S og SF reelt ingen ydelse har på, siger Henriette Kjær.
Danmark skal for at leve op til EU's krav spare 24 milliarder kroner frem mod 2013. Og den udfordring giver Socialdemokraterne og SF's forslag ikke svaret på, mener de Konservatives gruppeformand.
