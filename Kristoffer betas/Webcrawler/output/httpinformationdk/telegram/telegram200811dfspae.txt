DF spænder ben for skattereform



 Dansk Folkeparti spænder nu ben for regeringens stort anlagte skattereform.
 Regeringen ønsker at sænke skatten markant på arbejde her til foråret, men støttepartiet siger nej. Det er ikke tiden til en omfattende skattereform midt i en økonomisk krise, lyder det. 
 - Vi burde pakke skattereformdiskussion sammen og lave et fortsat skattestop. Det vi har behov for lige nu er tryghed. Det er, at folk ved, hvad de har at gøre godt med. Vi har ikke brug for usikkerhed. Og det er, hvad skattedebatten i meget høj grad kan medvirke til, siger Kristian Thulesen Dahl til TV 2.
 Socialdemokraternes leder Helle Thorning-Schmidt taler dog fortsat for en skattereform. Det samme gør skatteminister Kristian Jensen (V):
 - Jeg synes, det er vigtigt at holde fast i ambitionen om en omfattende skattereform, som kan være med til at give danskerne en motivation til at arbejde noget mere, siger han.
