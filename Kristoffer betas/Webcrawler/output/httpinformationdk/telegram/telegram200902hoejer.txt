Højere boligskat vil svække Fogh



 Tilliden til statsminister Anders Fogh Rasmussen (V) vil svækkes, hvis regeringen laver en skattereform, der øger beskatningen på boliger, mens den sænker skatten på arbejde. Det skriver Politiken. 
 I en meningsmåling, som Megafon har foretaget for Politiken og TV2, svarer 47 procent af danskerne, at det vil svække statsministerens troværdighed, hvis der pilles ved rentefradraget. 21 procent mener, at det vil styrke ham. Samtidig giver 43 procent udtryk for, at de er imod sådan en sådan model, mens 33 procent synes det er en god idé. 
 - Det sværeste ved en reform er at finde finansieringen, men når boligejerne ønsker, at vi ikke rører ved beskatningen af boligen, så tror jeg også, de kan regne med det, siger Venstres skatteordfører, Torsten Schack Pedersen til Politiken. 
