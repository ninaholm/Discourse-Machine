Venskabet gløder mellem Indien og Pakistan
Narendra Modi som indisk premierminister er "en stor mulighed", siger Pakistans premierminister Sharif.


 Indsættelsen af Narendra Modi som ny indisk premierminister er "en stor mulighed".
Sådan lyder de rosende ord fra den pakistanske premierminister, Nawaz Sharif, der mandag ankom til den indiske hovedstad New Delhi for at se hindunationalisten blive taget i ed som indisk regeringsleder.
 - Det er et stort øjeblik og en stor mulighed.
- Det er en chance til at række ud mod hinanden. Begge regeringer har et stærkt mandat, siger Nawaz Sharif, der er i New Delhi som gæst til edsaflæggelsesceremonien.
Mange diplomater håber, at de to mænd vil være i stand til at skabe tøbrud i de to atombevæbnede nabolande, der har været i krig tre gange siden uafhængigheden fra Storbritannien i 1947.
