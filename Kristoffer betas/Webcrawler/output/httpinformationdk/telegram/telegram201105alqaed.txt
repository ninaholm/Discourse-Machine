Al-Qaeda bekræfter bin Ladens død
Terrornetværket al-Qaeda bekræfter, at dets leder Osama bin Laden er død.


 Terrornetværket al-Qaeda bekræfter, at dets grundlægger og mangeårige leder Osama bin Laden er død.
Det sker i en erklæring på en islamisk webside, skriver Reuters, der henviser til organisationen Site, som overvåger militante muslimers hjemmesider.
Amerikanske elitestyrker opsporede og dræbte Osama bin Laden i Pakistan søndag.
Det er første gang al-Qaeda kommenterer oplysningen om bin Ladens skæbne.
Netværket lover samtidig at forsætte bin Ladens gerning og truer på ny med at angribe mål i vesten.
- Drabet på bin Laden vil være en forbandelse for USA og dets medsammensvorne, hedder det videre på websiden.
Al-Qaeda opfordrer samtidigt alle pakistaner til at gøre oprør mod landets regering og kalder det skamfuldt, at bin Laden er dræbt på pakistansk jord.
