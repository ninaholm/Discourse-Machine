FAKTA: 14 EU-lande har spærregrænse
Halvdelen af EU's lande har en mindstegrænse for, hvornår man kan opnå valg til EU-Parlamentet.


 De 28 EU-lande har vidt forskellige valgsystemer og regler for, hvordan partier og enkeltpersoner stiller op og bliver valgt ind i Europaparlamentet.
Blandt de meget markante forskelle er, at man i 14 lande skal over en vis andel af stemmerne for at få et mandat valgt.
Danmark er blandt de 14 lande, der ikke har nogen spærregrænse. Da Danmark kun har 13 pladser i parlamentet, "koster" et dansk mandat allerede i gennemsnit over syv procent af stemmerne.
I følgende lande er der en mindstegrænse for, hvornår man kan vinde en plads i Europaparlamentet:
En procent af stemmerne: Cypern.
Tre procent af stemmerne: Grækenland.
Fire procent af stemmerne: Østrig, Italien og Sverige.
Fem procent af stemmerne: Tjekkiet, Frankrig, Ungarn, Ungarn, Letland, Litauen, Polen, Rumænien, Slovakiet og Kroatien.
Kilde: Europaparlamentets pressetjeneste.
