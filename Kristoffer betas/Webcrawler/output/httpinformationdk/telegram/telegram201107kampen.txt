Kampen om Østerild Klitplantage



 * 266 hektar skov i Østerild Klitplantage i Thy skal fældes for at give plads til et omstridt testcenter for syv kæmpevindmøller på op til 250 meters højde.
* Bag beslutningen står foruden regeringen Dansk Folkeparti, Socialdemokraterne og SF.
* Kæmpemøllerne kommer til at stå mellem Nationalpark Thy og det EU-beskyttede fuglereservat Vejlerne.
* Danmarks Naturfredningsforening har indklaget staten for EU-Kommissionen. Foreningen mener, at testcentret strider mod EU-direktivet om dyrs levesteder og ikke er miljøvurderet korrekt.
* Lokale lodsejere har stævnet Miljøministeriet. Vestre Landsret skal 11. august tage stilling til, om de er berettigede til at anlægge sag.
* Miljøaktivister har blokeret for skovfældningen siden den 16. juli. Senest i torsdags opgav en mindre politistyrke at bryde blokaden, men mere talstærkt politi sørgede tirsdag morgen for, at skovarbejdet kunne komme i gang.
* Seks aktivister er tirsdag blevet anholdt, da de ikke ville flytte sig, mens politiet har opgivet at få en enlig aktivist ned fra en trækrone.
* Naturstyrelsen har sat dobbelt mandskab og dobbelt maskinkraft ind og regner med, at tidsplanen kan overholdes.

