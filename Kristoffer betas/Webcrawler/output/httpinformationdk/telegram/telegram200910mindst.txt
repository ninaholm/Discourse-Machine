Mindst seks lig fundet hos voldtægtsmand



 Mindst seks lig, flere af dem i stærk opløsning, er fundet i Cleveland, Ohio hos en voldtægtsdømt mand. Manden blev anholdt lørdag, oplyser amerikansk politi.
 Politichef Michael McGrath sagde, at der var "fundet tre lig" hjemme hos den 50-årige Anthony Sowell, og at der var fundet jordiske rester af yderligere tre ofre. Myndighederne ventede svar fra en retsmediciner.
 Manden blev løsladt i 2005 efter at have afsonet en fængselsstraf for en voldtægt, han havde begået i 1989. Sowell blev anholdt i nærheden af sit hjem, efter at en lokal beboer havde genkendt ham og varskoet politiet.
