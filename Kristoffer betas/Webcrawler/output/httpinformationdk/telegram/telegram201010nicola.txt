Nicolai Wammen vil i Folketinget
Århusborgmester Nicolai Wammen (S) stiller op til Folketinget ved førstkommende valg, skriver JP Århus.


 Borgmesteren i Århus, Nicolai Wammen (S), vil i Folketinget og forlader rådhuset i Århus, så snart der udskrives valg, skriver JP Århus.
Ifølge avisens' oplysninger vil den 39-årige Nicolai Wammen på et pressemøde i denne uge fortælle, at han stiller op til Folketinget i den Århus-kreds, der mandag blev ledig, da Anne-Marie Meldgaard meddelte, at hun ikke genopstiller.
Han har tidligere været medlem af Folketinget, men trådte ud i 2004 for at vinde borgmesterposten i Århus tilbage til Socialdemokraterne efter Louise Gade (V).
