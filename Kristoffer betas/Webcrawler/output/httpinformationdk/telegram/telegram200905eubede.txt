EU beder Myanmar løslade Suu Kyi



 EU krævede i dag, at militærstyret i Myanmar (det tidligere Burma) omgående løslader oppositionslederen Aung San Suu Kyi.
 Det siger den udenrigsminister Jan Kohout fra Tjekkiet, som har EU-formandskabet i indeværende halvår.
 Budskabet blev overdraget til Myanmars udenrigsminister, Nyan Win, under et udenrigsministermøde mellem EU og Asien.
 Kohout erkender, at udsigten er ringe til, at Suu Kyi bliver løsladt. Hun har været fængslet i størstedelen af de seneste 17 år.
 Det nordkoreanske styre indledte for en uge siden en retssag mod Suu Kyi, fordi hun angivelig har overtrådt vilkårene for husarresten, da en amerikansk mand svømmede over til hendes bolig, som ligger ved en sø.
 Styret oplyser, at det i morgen vil åbne retssagen for pressen for anden gang.
 Ministre fra 45 lande deltager i EU-Asien-mødet i Vietnam, der bliver holdt som led i det såkaldte Asem-samarbejde.
 Den nordkoreanske atomprøvesprængning og den internationale finanskrise ventes at blive andre emner for drøftelserne mellem udenrigsministrene.

