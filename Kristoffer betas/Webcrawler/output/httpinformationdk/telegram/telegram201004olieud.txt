Olieudslip fem gange værre end antaget
Olieudslippet i kølvandet på en sunken olieplatform i Den Mexicanske Golf er fem gange større end hidtil antaget. Myndighederne har opdaget en ny lækage.


 En nyfunden olielækage betyder, at der bliver lukket 5000 tønder olie ud i Den Mexicanske Golf hvert døgn, hvilket er fem gange mere end amerikanske myndigheder hidtil har antaget, efter at en olieplatform sank i sidste uge.
- De har opdaget en ny lækage, siger oversergent ved den amerikanske kystvagt Erik Swanson.
Den samlede vurdering er nu, at lækagen lukker 5000 tønder råolie ud i døgnet.
Michael Abendhoff, talsmand for olieselskabet BP, der lejede den olieplatform, som sank i sidste uge efter en dødbringende eksplosion, anerkender, at der er en ny lækage. Han mener dog, at udslippet er overvurderet.
- Der er lidt forskellige meninger, siger han.
- Vi har fundet en anden lækage. Den er befinder sig mod strømmen i forhold til de to, der allerede var der. Vi mener, at den mængde, der kommer ud, er uforandret, siger han.
