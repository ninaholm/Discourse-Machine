BBC sætter navn på Islamisk Stats britiske halshugger
Den grusomme bøddel stammer fra London. Det bekræfter tidligere oplysninger i Washington Post.


 BBC har sat navn på den berygtede "Jihad-John", der udfører halshugninger af vesterlændinge for Islamisk Stat. Det skulle dreje sig om Mohammed Emwazi fra London.
Det har længe stået klart, at det var en islamist med britisk baggrund, som har udført de grusomme henrettelser. Det har hans dialekt afsløret.
Ud fra den har der været gættet på, at han må have haft en opvækst i London.
Tidligere har avisen Washington Post også identificeret Emwazi og fortalt, at han stammer fra en middelklassefamilie i det vestlige London.
