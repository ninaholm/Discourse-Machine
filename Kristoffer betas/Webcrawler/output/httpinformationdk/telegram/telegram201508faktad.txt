FAKTA: Danske skifergasboringer er nu droppet
Skifergas er en omstridt energikilde, og en efterforskningsboring efter skifergas i Nordjylland er standset


 Det franske energiselskab Totals prøveboringer efter skifergas i Danmark har bekymret miljøfolk. Læs her om projektet:
* Skifergas er en naturgas, som ikke findes i almindelige gaslommer, men i stedet er oplagret dybt nede i jorden i skiferformationer.
* Ved udvinding af skifergas bruger man hydraulisk frakturering - såkaldt "fracking", der indebærer underjordiske sprængninger i skiferlagene og brug af kemikalier.
* Det franske energiselskab Total ville bore efter skifergas både i Nordsjælland og i Nordjylland. De nordsjællandske boringer blev droppet i forsommeren, og nu er også projektet i Nordjylland stoppet.
* Det vakte bekymring blandt miljøfolk, at Total ønskede at bruge en række kemikalier i forbindelse med boringerne.
* Miljøstyrelsen vurderede dog, at der var en meget lille risiko for, at kemikalierne vil komme i kontakt med det omgivende miljø.
* Ifølge Total var det således muligt at beskytte grundvand og miljø med borerør og betonlag.
* Der var kun tale om prøveboringer. En egentlig udvinding af skifergas i Nordjylland lå formentlig syv til otte år ude i fremtiden, men bliver altså nu slet ikke til noget.
* Den statsejede Nordsøfonden har indgået med en ejerandel på 20 procent i Totals skifergasprojekt.
Kilder: Total, Frederikshavn Kommune, Danmarks Naturfredningsforening
