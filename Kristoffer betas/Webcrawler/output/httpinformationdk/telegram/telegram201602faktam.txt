FAKTA: Det mener De Konservative tillidsfolk om Kjer-sag
121 tillidsfolk hos De Konservative har deltaget i rundspørge om Eva Kjer-sagen, og flertal bakker K-leder op.


 Ritzau har foretaget en rundspørge blandt De Konservatives borgmestre, byrådsmedlemmer, regionrådsmedlemmer og lokalformænd rundt om i hele landet.
316 tillidsfolk blevet spurgt. 121 har svaret på rundspørgen.
Rundspørgen giver derfor ikke et fuldstændigt billede, da knap 200 af de adspurgte ikke har svaret.
Sådan fordeler svarene sig:
* Er du enig i Søren Pape Poulsens beslutning om at udtrykke mistillid til miljø- og fødevareminister Eva Kjer Hansen (V) i sagen om landbrugspakken?
Ja: 113 personer (93 procent)
Nej: 5 personer (4 procent)
Ved ikke: 3 personer (2 procent)

* Er du enig i Søren Pape Poulsens beslutning om at stemme for landbrugspakken trods uenigheden om beregningerne med Eva Kjer Hansen? (120 personer har svaret på dette spørgsmål)
Ja: 111 personer (93 procent)
Nej: 5 personer (4 procent)
Ved ikke: 4 personer (3 procent)

* Bør De Konservative stå fast på at udtrykke mistillid til Eva Kjer Hansen, selv om Løkke eventuelt gør sagen til et kabinetspørgsmål, der kan udløse valg?
Ja: 102 personer (84 procent)
Nej: 7 personer (6 procent)
Ved ikke: 12 personer (10 procent)
