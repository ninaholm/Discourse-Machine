Ikea tilbagekalder millioner af møbler
Den svenske møbelkæde Ikea tilbagekalder 3,4 millioner rullegardiner og persienner i USA, efter at et barn er kvalt og to kommet til skade i træksnore.


 Den svenske møbelgigant Ikea har tilbagekaldt 3,4 millioner rullegardiner og persienner solgt i USA og Canada. 
Det sker, efter at en et-årig dreng i staten Michigan er kvalt i de træksnore, som hæver og sænker gardinerne.
Desuden har to andre små børn været i livsfare under lignende omstændigheder, rapporterer nordamerikanske forbrugerorganisationer.
Tilbagekaldelsen gælder kun varer, der er solgt i Ikeas varehuse i Nordamerika, oplyser Ylva Magnusson, der er pressechef ved Ikea i Sverige.
Ikea skriver på sin hjemmeside, at det er vigtigt, at snorene fastgøres til væggen og holdes spændt, så børn ikke kan vikles ind i snoren.
Persiennerne og rullegardinerne er solgt mellem januar 1998 og juni 2009.
Den amerikanske dagligvarekæden Wal-Mart, verdens største, har allerede trukket lignende produkter tilbage fra markedet.
Ikea seneste udgaver af produkterne er forsynet med en sikkerhedsordning, så børn ikke vil kunne vikles ind i snorene.
