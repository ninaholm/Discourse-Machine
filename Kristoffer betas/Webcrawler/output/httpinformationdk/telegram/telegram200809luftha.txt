Lufthansa køber del af Brussels Airlines



 Lufthansa, som nævnes som kandidat til at overtage SAS, købte i dag en betydelig andel af det belgiske luftfartsselskab Brussels Airlines.
 Det tyske Lufthansa oplyste, at det har købt en andel på 45 procent af det holdingselskab, som ejer Brussels Airlines. Lufthansa har betalt 65 millioner euro (485 millioner kroner) som led i handlen.
 Aftalen giver Lufthansa en option på at overtage hele Brussels Airlines i 2011 for en pris, som ikke overstiger 250 millioner euro (1,6 milliarder kroner).
 Brussels Airlines opstod på ruinerne af Sabena. Selskabet flyver til en række destinationer i Europa og Afrika og medførte sidste år 5,8 millioner passagerer.

