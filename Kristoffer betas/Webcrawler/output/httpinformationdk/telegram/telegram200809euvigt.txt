EU vigtigere end udlændingepolitik



  Det er vigtigere at bevare EU-samarbejdet end at fastholde dansk udlændingepolitik.
 Det mener De Konservatives bagland før weekendens landsråd i Bella Center i København. 
 I en rundspørge, som Ritzau har foretaget, svarer 69 procent - knap 7 af 10 - vælgerforeningsformænd, at EU-samarbejdet i sidste ende er et vigtigere hensyn end dansk udlændingepolitik. 19 procent - knap 1 af 5 - vægter udlændingepolitik højst, mens 12 procent svarer ved ikke. 52 vælgerforeningsformænd deltager i rundspørgen.
 Når det gælder en løsning på EF-Domstolens Metock-dom, vil 63 procent - knap 2 af 3 - forsøge at ændre EU's regler ligesom regeringen. 13 procent vil respektere dommen, mens 15 procent vil fortælle EU, at Danmark ikke vil følge dommen. 

