Antisemitismen stiger i Storbritannien



 Sidste år bød på et rekordstort antal af "antisemitiske hændelser" i Storbritannien, og det tilskrives først og fremmest Israels offensiv i Gaza i slutningen af 2008, oplyser det jødiske rådgivningskontor, The Community Security Trust (CST).
CST, der rådgiver Storbritanniens anslåede 300.000 jøder om sikkerhedsspørgsmål, oplyser, at det har fået oplysninger om 924 hændelser i 2009.
Det er det højeste antal, siden CST begyndte at indsamle oplysninger i 1984 og 55 procent højere end den hidtidige rekord i 2009.
Ifølge CST skyldes stigningen især, at antisemitismen nåede et "hidtil uset niveau" i forbindelse med Israels offensiv i Gaza. I næsten en fjerdedel af hændelserne blev der refereret til offensiven.
Af de 924 hændelser bliver de 124 betegnet som voldelige - det højeste antal, der er registreret på et år. Tre af dem drejede sig om trusler på livet eller mishandling, herunder et forsøg på at sætte ild til en rabbiners hus.
