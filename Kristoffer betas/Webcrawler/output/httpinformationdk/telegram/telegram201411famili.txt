Familiedrama: Mand dræber kvinde og begår selvmord
En mand har dræbt en kvinde og efterfølgende begået selvmord i deres hus i Egå, oplyser Østjyllands Politi.


 En 56-årig mand har slået en kvinde ihjel og efterfølgende taget sit eget liv. Det oplyser Østjyllands Politi, der fandt de to personer døde i et hus i Egå onsdag morgen.
Alarmen gik klokken 9.14 onsdag morgen.
Da politiet ankom på adressen, fandt man manden og den 56-årige kvinde, der begge bor i huset, i livløs tilstand.
Ifølge Østjyllands Politi peger de foreløbige tekniske og retsmedicinske undersøgelser samt afhøringer på, at der er tale om "et tragisk familiedrama".
Derudover har politiet ikke flere kommentarer til sagen.
De afdødes pårørende er underrettet.
