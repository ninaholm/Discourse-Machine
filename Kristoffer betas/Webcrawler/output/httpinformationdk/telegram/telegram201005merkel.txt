Merkel bad forgæves Köhler blive
Tysklands forbundskansler, Angela Merkel, forsøgte uden held at overtale forbundspræsident til at blive.


 Forbundskansler Angela Merkel (CDU) siger i sin første kommentar til forbundspræsident Horst Köhlers tilbagetræden, at hun dybt beklager hans beslutning, og at hun forsøgte at overtale ham til at blive.
 - Det lykkedes desværre ikke, siger den tyske regeringsleder.
 Merkel siger, at Köhler var en vigtig rådgiver for forbundsregeringen under den globale finanskrise og i økonomiske spørgsmål. 
 - Jeg beklager på det dybeste hans beslutning.
 Merkel afviste inden Köhlers tilbagetræde at tage stilling til hans omstridte udtalelser om den tyske hærs indsats i udlandet.
