2,6 millioner danskere får skat retur



  2,6 millioner skatteydere kan glæde sig til mandag den 16. marts. Da får de udbetalt overskydende skat fra SKAT. Fra på torsdag den 12. marts lægges danskernes årsopgørelser fra 2008 i danskernes skattemappe på skat.dk.
 Det skriver ekstrabladet.dk. Nogle danskere får allerede årsopgørelsen i dag, mandag den 9. marts. Overskydende skat udbetales på borgernes NemKonti.
 - Det er rigtigt, at nogle ganske få vil kunne se deres årsopgørelse fra i dag, men for langt de fleste vil den først være tilgængelig på torsdag, siger pressemedarbejder Rikke Madsen hos SKAT.
 Årsopgørelsen sendes med posten til skatteyderne fra den 25. marts til den 22. april. 
