Ny indsats mod tvang i psykiatri får penge
Der skal bruges mindre tvang i psykiatrien ifølge ny aftale mellem partierne i satspulje-forliget.


Der skal bruges mindre tvang over for psykiatriske patienter ifølge en ny politisk aftale, som blev indgået fredag.Færre sindslidende skal udsættes for bæltefiksering, tvangsmedicinering og tvangsindlæggelse med et nyt projekt , som er aftalt mellem partierne bag de såkaldte satspuljemidler, som går til samfundets svageste.Det oplyser psykiatripolitiske ordfører, Özlem Sara Cekic fra SF, som har stået for forslaget. Patienter, som udsættes for tvang og slår fra sig, risikerer at få en behandlingsdom.- Det her kan være med til at stoppe tilgangen af retspsykiatriske patienter, siger Cekic.Jo mindre tvang patienterne udsættes for, jo større er chancen for, at de kommer sig, mener hun.Socialdemokraterne og De Radikale melder også stor tilfredshed med den nye aktive indsats mod tvang.Prisen for projektet mod tvang er knap 19 millioner kroner. Hele fredagens forlig om sundhedsdelen af satspuljemidlerne handler om næsten 500 millioner kroner over fire år.
