Pape fastholder: Støttede ikke fodboldklub ulovligt
Fodboldklubben Viborg FF har ikke fået kommunal støtte af Viborg Kommune, fastholder Søren Pape Poulsen.


 De Konservatives formand, Søren Pape Poulsen, fastholder, at der ikke var tale om ulovlig støtte, men ren markedsføring, da Energi Viborg, der er ejet af kommunen, købte navnerettighederne til Viborg Stadion hos fodboldklubben Viborg FF.
- Det er Viborg Kommune, der ejer 100 procent af aktierne i Energi Viborg. Hvis en ejer er uenig med bestyrelsen, må man trumfe igennem, siger Søren Pape Poulsen.
I september 2011 takkede halvdelen af bestyrelsen i Energi Viborg nej tak til at købe stadionnavnet for et beløb svarende til en million kroner om året.
I oktober samme år vedtog et flertal i Viborg byråd, hvor Søren Pape Poulsen var og er borgmester, at Viborg Kommune på en ekstraordinær generalforsamling i Energi Viborg skulle stemme for at pålægge bestyrelsen for Energi Viborg at indgå en sponsoraftale om navnet på Viborg Stadion.
I april 2014 afgjorde Statsforvaltningen Midtjylland, at der er ulovligt, at et flertal i Viborg Byråd gav Søren Pape Poulsen fuldmagt til at på en ekstraordinær generalforsamling at tvinge Energi Viborg til at købe stadionnavnet af Viborg FF.
