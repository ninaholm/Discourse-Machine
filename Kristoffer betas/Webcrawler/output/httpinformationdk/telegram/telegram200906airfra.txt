Air France betaler penge til efterladte



 Air France vil gennem dets forsikringsselskaber udtale kompensation til familierne til ofrene fra flystyrtet 1. juni, der kostede 228 mennesker livet, blandt dem en dansk kvinde.
 Flight AF 447 fra Rio de Janeiro til Paris styrtede i Atlanterhavet efter at være fløjet ind i et kraftigt uvejr. Årsagen til styrtet er ikke kendt.
 - Indtil videre vil vi koncentrere os om det første forskud, der vil blive udbetalt for hvert offer, siger Air France-direktøren Pierre-Henri Gourgeon til radiostationen RTL.
 Han siger, at den første udbetaling bliver på cirka 17.500 euro (godt 130.000 kroner) for hvert offer.
 - Advokater fra vore forsikringsselskaber i de enkelte lande er i dialog med ofrenes familier i bestræbelserne på at arrangere de foreløbige udbetalinger, siger Gourgeon.
 Passagerer fra 32 lande blev dræbt under flystyrtet.
 Gourgeon siger, at udbetalingerne er et udtryk for flyselskabets medfølelse, og ikke skal ses som en erkendelse af skyld.
