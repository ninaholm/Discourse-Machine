Iran giver IAEA bedre adgang til atomanlæg
Iran giver inspektører fra IAEA, FN's internationale atomenergiagentur, bedre adgang til landets atomanlæg. Men lande i Vesten er kritiske.


 Den iranske ledelse har givet inspektører bedre adgang til en atomreaktor under bygning og udvidet adgang til et andet atomanlæg, som inspektører fra FN's atomenergiagentur, IAEA, blev forment adgang til sidste år.
 Forud for en rapport fra IAEA om Irans atomprogrammer, som offentliggøres i næste uge, har IAEA fået adgang til Arak tungtvands-reaktoren, siger diplomater ved IAEAs hovedkvarter i Wien.
 Agenturet har ved flere lejligheder opfordret ledelsen i Teheran til at lade inspektører få bedre adgang til landets atomanlæg. IAEA siger, at kun ved inspektion af Arak-anlægget kan det fastslås, om anlægget kun har fredelig formål.
 IAEA-eksperter har for nylig også fået adgang til Natanz anlægget, hvor uran beriges.
 En talsmand for USA's regering siger, at Iran stadig ikke opfylder FN's krav om "helt og fuldt samarbejde" med åben adgang til alle landet atomanlæg.
 Iran siger, at dets atomanlæg kun har fredelige formål. Lande i Vesten med USA i spidsen tror ikke på iranerne og siger, at Iran er ved at udvikle atomvåben i ly af dets civile atomplaner.

