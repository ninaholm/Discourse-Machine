Airbus får rekordordre fra Indien
Indisk lavprisselskab giver europæiske Airbus rekordordre på over 94 milliarder kroner.


 Det indiske luftfartsselskab IndiGo har indgået aftale om at købe 180 Airbus A 320 fly til en værdi af 16,4 milliarder dollar (94,2 milliarder kroner), oplyser Airbus.
Der er tale om den største enkeltstående ordre i den kommercielle luftfartshistorie, siger Airbus i en erklæring.
Det indiske lavprisselskab vil at købe 150 af Airbus' nye A320 fly, der er udstyret med mere effektive motorer og brændstofbesparende vinger, som Airbus begynder at producere i 2016. Derudover vil IndiGo købe 30 af Airbus' standard A 320-fly.
Den nye udgave af Airbus 320 ventes at kunne spare op til 15 procent i brændstof og dermed en tilsvarede  reduktion i forurening.
