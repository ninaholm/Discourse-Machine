Berlusconi mistænkes for skattefusk
En anklager har indledt en strafferetslig efterforskning mod Italiens premierminister, Silvio Berlusconi, der mistænkes for skattefusk.


 Italiens omstridte premierminister, milliardæren Silvio Berlusconi, er igen under anklage for skattesvindel.
En anklager i Rom har indledt en strafferetslig undersøgelse mod Berlusconis tv-selskab Mediaset, rapporterer italienske medier.
Anklagerne knytter sig til selskabets skatteoplysninger for 2003 og 2004 og er led i en større undersøgelse af Mediaset.
Berlusconis søn Piersilvio, der er næstformand for bestyrelsen af Mediaset, og andre ledende chefer i selskabet er også under mistanke for skattevindel, skriver medierne.
Mediaset blev grundlagt i 1970'erne og består blandet andet af Italiens tre største private tv-selskaber.
Selskabet har tidligere været under mistanke for at være indblandet i ulovlige transaktioner. Det samme gælder Silvio Berlusconi. 

