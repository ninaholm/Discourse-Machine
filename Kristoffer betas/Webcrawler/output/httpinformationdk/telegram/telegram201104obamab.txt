Obama besøger tornadoramt Alabama
Staten Alabama, der er hårdt ramt af tornadoer, får fredag besøg af præsident Barack Obama.


 USA's præsident, Barack Obama, besøger fredag Alabama for med egne øjne at se ødelæggelserne efter de dødbringende tornadoer og storme, der har kostet mindst 258 mennesker i adskillige amerikanske stater, oplyser Det Hvide Hus.
- Obama rejser til Alabama i morgen for at se på skaderne og for at mødes med guvernør Robert Bentley, lokale embedsmænd og berørte familier, hedder det i en meddelelse fra Det Hvide Hus.
Obama drøftede torsdag katastrofen i Alabama, Mississippi og andre stater med flere ministre.
Stormene, der beskrives som det mest dødbringende tornadosystem, der har ramt USA siden 1974, har kostet mindst 162 mennesker i Alabama, 32 i Mississippi, 30 i Tennessee, 13 i Georgia, 11 i Arkansas, otte i Virginia, mens yderligere to er døde under voldsomme oversvømmelser i Missouri.
