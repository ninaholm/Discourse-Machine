McCain advarer mod nej til redningsplan



 Den republikanske præsidentkandidat, John McCain, siger, at det ikke er en perfekt økonomisk redningsplan, som USA's senat i nat skal stemme om, men bliver den ikke ved vedtaget, så ender det i en katastrofe.
 Redningsplanen for den finansielle sektor i USA blev overraskende stemt ned af Repræsentanternes Hus mandag, og ifølge senator McCain skyldes det, at planen ikke var omhyggelig med at beskytte helt almindelige skatteborgeres opsparing i bankerne og at sætte loft over lønninger til bankdirektører.
 - Jeg er glad for, at det er blevet føjet til det oprindelige lovforslag, siger han om den 700 milliarder dollar store plan.
 Både McCain og hans demokratiske rival, Barack Obama, ventes at møde op og stemme i Senatet tidligt torsdag.
