Vigtige erfaringer ved øvelse på Øresund



 Politi, brand- og redningsfolk gennemgik mandag aften en storstilet øvelse på Øresundsbroen. Scenariet for øvelsen var en togulykke, hvor et tog med omkring 200 passagerer havde et overophedet hjulleje og kørte af sporet. Efter øvelsen var der tilfredshed hos øvelseslederen, vicepolitiinspektør Lars Haugaard fra Københavns Politi.
 - Jeg tror, at alle, som har kørt i tog over Øresundsbroen, har tænkt på, hvad der sker, hvis et tog går i stykker i tunnelen. For det første er det meget sandsynligt, at det sker. For det andet har lokoførerne ordre om at fortsætte gennem tunnelen, selv om der skulle opstå brand eller lignende i toget. Det er lettere at håndtere en nødsituation uden for tunnelen. Men hvis et tog kører af sporet i tunnelen, har vi nu fået praktisk erfaring i også at håndtere den situation, siger Lars Haugaard.
 Øvelsen fingerede, at flere passagerer omkom. 40 passagerer var alvorligt skadede, mens 60 var kommet lettere til skade.
