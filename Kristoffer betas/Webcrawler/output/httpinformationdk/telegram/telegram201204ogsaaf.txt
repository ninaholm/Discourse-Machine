Nu er det også forbudt at ryge her
Kort opsummeret indeholder den nye rygelov følgende hovedpunkter:


 * Totalforbud mod rygning på børneinstitutioner, skoler, efterskoler, treårige gymnasiale ungdomsuddannelser med videre.
* Forbud mod at ryge i enkeltmandskontorer i bygninger.
* Skærpede bøder ved overtrædelse af rygelov.
* Støtte til rygestop - heriblandt en målrettet markedsføringsindsats for Stoplinien. Der afsættes op til 1,5 millioner kroner til formålet.
* Skærpede bøder for salg af tobak til unge under 18.
Rygeloven indeholder et par undtagelser i forbindelse med totalforbuddet på institutioner. Der er tale om følgende:
* Det kan besluttes, at de unge må ryge udendørs på anbringelsessteder (døgninstitutioner, opholdssteder og lignende), der i en periode tjener som hjem for børn og unge.
* Unge må ryge indendørs på egne værelser og i rygerum samt udendørs på sikrede døgninstitutioner, der tjener som bolig for børn og unge i en periode.
* Det vil være tilladt at ryge i tjenesteboliger på institutioner, der alene tjener til privat bolig, idet borgeren selv fastlægger rygepolitikken i "egen bolig". Rygning skal dog ikke være tilladt, mens institutionens elever, studerende med videre opholder sig i boligen.
