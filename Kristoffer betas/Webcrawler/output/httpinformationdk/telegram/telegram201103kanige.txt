Nu kan de igen drikke vodka i Dumaen
Russiske parlamantarikere har givet sig selv lov til at drikke vodka i parlamentets kantine.


 Nu kan de russiske parlamentarikere igen drikke vodka i parlamentet Dumaens kantine.
Parlamentarikerne har givet sig selv lov til igen at drikke vodka, fem år efter at vodka blev forbudt i Dumaen, skriver avisen Moskovskij Komsomolets.
Beslutningen træffes på et tidspunkt, hvor debatten om kampagner mod alkohol igen præger landet.
Dumaen vedtog for flere måneder siden en nul tolerance politik over for spirituskørsel. Samtidig blev det også forbudt at sælge stærk spiritus om aftenen og natten.
Hundredtusinder af russere dør hvert år af alkoholskader.
