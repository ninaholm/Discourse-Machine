Krisen får folk til at holde mund om jobbet
Den økonomiske krise og fyringsrunder gør, at flere medarbejdere ikke tør kritisere forhold på jobbet.


 Krisen og frygten for at miste jobbet har fået folkeskolelærere, politifolk, socialrådgivere, finansansatte, sygeplejersker og ansatte i forsvaret til at holde igen med at kritik af deres arbejdsplads.
Hver anden medarbejder frygter konsekvenser, hvis de bruger deres grundlovssikrede ret til at ytre sig offentligt om forhold på jobbet.
Det viser en foreløbig opgørelse fra en ny stor undersøgelse af de ansattes ytringsfrihed, som hovedorganisationen FTF har foretaget blandt 3500 af sine medlemmer.
Knap hver femte svarer, at krisen har gjort dem mere bange for at ytre sig offentligt om forhold på jobbet. Og over halvdelen frygter for negative konsekvenser, hvis de udtaler sig kritisk om arbejdspladsen.
Konklusionen er foruroligende, mener formanden for FTF, Bente Sorgenfrey. Hun mener, at lovændringer er den eneste vej frem for at beskytte de ansattes ytringsfrihed.
- Det skal ske ved at indføre nye regler i lovgivningen, som sikrer de ansatte en betydeligt bedre ansættelsesretlig beskyttelse, siger Bente Sorgenfrey.
Hun mener, at det bør være ulovligt, at arbejdsgiverne kan sanktionere lovlige ytringer eller kritik af ulovlige forhold på arbejdspladsen.
Hun foreslår derfor, at der indføres omvendt bevisbyrde. Det vil sige at arbejdsgiveren skal bevise, at en afskedigelse eller andre sanktioner over for en ansat IKKE er begrundet i den ansattes ytring.
Simon Kollerup, kommunalordfører for Socialdemokraterne, kalder undersøgelsen for "skræmmende læsning", men mener ikke, der er brug for lovinitiativer. Til gengæld efterlyser han bedre ledelse.
- De ansatte er sikrede af både grundloven og den europæiske menneskerettighedskonvention til at kunne bruge sin ytringsfrihed, siger Simon Kollerup, og fortsætter:
- Men det er samtidig en stor ledelsesopgave, at skabe tryghed og forklare medarbejder, at det er helt ok at udtale sig,
