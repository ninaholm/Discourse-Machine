Etiopiske styrker går ind i Somalia



 Styrker fra den etiopiske hær er i dag trængt ind over grænsen til det urohærgede naboland Somalia, hvor islamistiske oprørere for nylig har været i kamp med regeringsstyrker i hovedstaden Mogadishu. Det oplyser øjenvidner.
 Styrkerne i pansrede mandskabsvogne er kørt ind i byen Kalabeyrka ikke lang fra grænsen mellem de to lande.
 Andre vidner siger, at "et stort antal" etiopiske soldater er kørt over grænsen til Somalia.
 Somalia har været uden nogen effektiv regering i adskillige år. Den siddende moderate præsident Sharif Ahmed forsøger at bevare kontrollen over Mogadishu, men er under pres fra militante muslimer i oprørsgruppen al Shabaab, der kontrollerede stadig større områder af landet.

