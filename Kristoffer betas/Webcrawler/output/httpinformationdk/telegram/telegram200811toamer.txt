To amerikanske soldater dræbt i Irak



 To amerikanske soldater blev i dag dræbt, da en mand iført en uniform fra den irakiske hær åbnede ild, mens soldaterne var ved at uddele humanitær hjælp i det nordlige Irak.
 Det er tredje gang, en sådan episode finder sted i Mosul-området inden for et år, og det skaber frygt for, at oprørere har haft held til at infiltrere den irakiske hær.
 Det var dog uklart, om gerningsmanden var en forklædt oprører eller en irakisk soldat, sagde en højtstående amerikansk militærkilde.
 De amerikanske soldater var sammen med irakiske soldater ved at dele tæpper ud til lokale indbyggere, da angrebet fandt sted.
 Gerningsmanden flygtede fra stedet.
