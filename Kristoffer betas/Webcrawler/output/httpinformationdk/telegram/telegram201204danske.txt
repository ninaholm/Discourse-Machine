Dansker er løbet ind i eksklusiv løbeklub
Han løber i både frost og varme. Og nu har Peter Jensen har løbet maraton på de syv verdensdele og Nordpolen.


 Der er klubber for meget - og også for at kunne løbe langt.
Nu har den første dansker kvalificeret sig til at komme i en ganske særlig én af slagsen - Marathon Grand Slam Club. Og det er en lille klub med blot 60 personer.

Man kan kun blive medlem, hvis man har løbet et maraton på de syv verdensdele samt Nordpolen.
Og i weekenden opfyldte Peter Jensen kravene med et gennemført maraton på Nordpolen i minus 26 grader.
- Det var på alle måder ekstraordinært. Forberedelserne, omgivelserne, indsatsen og nu også glæden ved at have gennemført, siger maratonløberen om det seneste løb.

Den 42-årige Peter Jensen løber dog ikke hele tiden. Til hverdag er han bankmand i Nordea.
- Jeg ser mig selv som en ganske almindelig motionist, der løbetræner et par gange om ugen - eller tre - spiser normalt og har et krævende job ved siden af, siger han.
Ud over Nordpolen har Peter Jensen løbet maraton i Europa i København i 1992. 11 år senere var turen kommet til Nordamerika i New York. I 2007 løb han i Sydamerika, Buenos Aires.
Og i 2008 tog han både Afrika, Knysna Forest og Oceanien, Auckland. Året efter blev der sat krydser ved Asien, Beijing og Antarktis, Patriot Hills.
