Obama hilser Netanyahus tale velkommen



 Israels premierminister Benjamin Netanyahus tale, hvor han bakker op om en palæstinensisk stat, er "et vigtigt skridt frem", meddelte Det Hvide Hus i dag.
 Præsident Barack Obama "hilser det vigtige fremskridt i premierminister Netanyahus tale velkommen", sagde talsmand for Det Hvide Hus, Robert Gibbs, i en erklæring.
 I talen bakkede Netanyahu for første gang op om etableringen af en palæstinensisk stat på betingelse af, at en sådan stat ikke får noget militær. Netanyahus opbakning kommer efter flere ugers pres fra USA.
