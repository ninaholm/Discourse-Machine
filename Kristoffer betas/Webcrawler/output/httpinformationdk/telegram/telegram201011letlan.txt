Letland er klar med regeringschef
Valdis Dombrovskis skal forsøge at danne en ny regering i Letland, meddeler præsident Zatlers.


 Det bliver Letlands nuværende premierminister, som skal forsøge at sammenstykke en ny regering efter parlamentsvalget.
Valget fandt sted for over en måned siden, men først tirsdag, da det nyvalgte parlament havde sin første samling, meddelte Letlands præsident, Valdis Zatlers, at Dombrovskis  fortsætter som regeringschef.
Dombrovskis Enhedsblok vandt 33 af parlamentets 100 pladser ved valget den 2. oktober, og han ventes at danne regering med partierne Landmandsunionen og De Grønne.
Koalitionsregeringens første opgave bliver at udarbejde finansloven for 2011.
