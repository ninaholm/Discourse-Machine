Mineulykke: Tyrkisk politi affyrer tåregas mod demonstranter
Omkring 800 demonstranter kaster med sten mod politiet i den tyrkiske hovedstad.


Tyrkisk politiet har affyret tåregas og taget vandkanoner i brug mod hundredvis af demonstranter i den tyrkiske hovedstad, Ankara.Demonstranterne protesterer mod mine-katastrofen i byen Soma, der har kostet over 200 minearbejdere livet. Adskillige menes stadig at være indespærret i undergrunden.I Ankara kastede omkring 800 demonstranter med sten mod politiet og råbte slagord mod regeringen, mens de forsøgte at marchere fra et universitet i Ankara til det tyrkiske energiministerium, beretter en fotograf fra nyhedsbureauet AFP.En anden fotograf fortæller, at 10-15 personer lagde sig ned på gulvet på metrostationen Taksim i Istanbul som en henvisning til de døde i minen.Samtidig er den tyrkiske premierminister, Recep Tayyip Erdogan, ankommet til minen i Soma, hvor mindst 232 mennesker har mistet livet efter en eksplosion i minen tirsdag. Ifølge fagforeningen for minearbejderne er mellem 100 og 150 stadig indespærret under jorden.Erdogan var ellers på vej til Albanien, men den tur er blevet aflyst. Også Tyrkiets præsident, Abdullah Gül, har aflyst en rejse til Kina, og han er ligeledes på vej til Soma.Hundredvis af venner og familiemedlemmer har samlet sig ved minen.Ifølge den tyrkiske energiminister, Taner Yildiz, tegner minekatastrofen i Soma til at blive den værste i landets historie, skriver Reuters.ritzau/AFP
