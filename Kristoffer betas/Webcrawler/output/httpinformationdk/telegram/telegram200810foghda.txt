Fogh: Danmark bliver i Afghanistan



 Danmark er i Afghanistan for at blive. Det fastslår statsminister Anders Fogh Rasmussen trods stigende danske tab i den uroplagede Helmand-provins og lange udsigten til en afslutning på krigen i Afghanistan. 
 - Vi bekæmper terrorismen dér, hvor den har sit udspring. Forsvaret for vores sikkerhed starter ikke ved Danmarks grænse. Det starter i Helmand-provinsen i Afghanistan, siger statsministeren i sin åbningstale i dag.
 Anders Fogh Rasmussen understreger samtidig, at danske soldater, som sendes ud på farlige missioner, har krav på at få "den uddannelse og det udstyr, som er nødvendigt". Ifølge statsministeren skal det også "afspejles" i det kommende forsvarsforlig, som Folketingets partier skal forhandle på plads til næste år.
