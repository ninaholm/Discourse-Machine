FAKTA: Her er hvad vi ved om Jihad John
Islamisk Stat siger, at gruppens meget omtalte medlem Mohammed Emwazi - bedre kendt som Jihad John - er død.


 En af Islamisk Stats mest kendte og omtalte medlemmer meldes dræbt.
* Hans mor navngav ham Mohammed Emwazi, men hele verden lærte ham at kende som bødlen Jihad John, der henrettede Islamisk Stats gidsler på video.
* Emwazi blev født i Kuwait for 27 år siden og flyttede med sin familie til det vestlige London, da han var seks år.
* Familien boede i middelklasseområdet North Kensington, hvor der i de seneste år er afsløret et netværk af ekstremistiske muslimer.
* Han læste computerprogrammering på University of Westminster og fik sin eksamen i 2009.
* Han blev angiveligt radikaliseret under en rejse med et par venner til Tanzania i 2009.
* Han blev dog ikke lukket ind i landet, men sendt hjem via Holland. Han blev afhørt af sikkerhedstjenesten MI5, der forsøgte at gøre ham til informant.
* Han hævdede, at MI5 derefter fulgte ham. Hans forældre fik ham til at tage til Kuwait til sin forlovede. Han fik et it-job i Kuwait.
* Retsdokumenter knytter ham til ekstremist-netværket "The London Boys", trænet af al-Shabaab.
* Han menes at være kommet til Syrien i 2012 eller 2013 via en ukendt rute.
Kilde: AFP, The Guardian, Washington Post
