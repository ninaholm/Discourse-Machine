Arbejdsløsheden stiger hinsidan



 Antallet af arbejdsløse i Sverige stiger. Det viser nye tal. Ved udgangen af oktober måned i år stod i alt 155.000 svenskere opført som arbejdsløse hos den svenske arbejdsformidling. Det svarer til 3,3 procent af den samlede svenske arbejdsstyrke. 
 I forhold til sidste år er antallet af arbejdsløse steget med 0,1 procent, omtrent 7000 personer.
 - Den stigning af arbejdsløshed, som vi ser nu, hænger ikke sammen med efterårets bølge af fyringsvarslinger, da det tager flere måneder, før et varsel resulterer i opsigelser og arbejdsløshed, siger Lena Liljebäck, stabschef på Sveriges arbejdsformidling.  
 Mens arbejdsløsheden er stigende, siger landets arbejdsformidlinger, at de får færre meldinger om ledige job. I oktober var der 40.129 ledige pladser, 30.000 færre end sidste år. 
