Dansk Folkeparti vandt fem kommuner



 Dansk Folkepartis Morten Messerschmidt er som bekendt EU-Parlaments-valgets største stemmesluger. Og i fem kommuner landet over valgte den største procentdel af vælgerne at følge sloganet "Giv os Danmark tilbage" og sætte deres kryds ved Dansk Folkeparti frem for de andre partier på stemmesedlen.
 I Tårnby, Glostrup, Odsherred, Slagelse og Messerschmidts fødekommune, Frederikssund, vandt Dansk Folkeparti med en procentfordeling mellem 19,8 og 23,1 procent.
 Ishøj er den kommune, hvor procentvis flest vælgere, nemlig 24,7 procent, gik ud af stemmeboksen med et kryds hos liste O. Her blev DF dog overgået af Socialdemokratiet, som fik 26,9 procent af stemmerne. 
 I Indre By i Københavns Storkreds fik Messerschmidts parti sit dårligste resultat med 6,4 procent af stemmerne. 
