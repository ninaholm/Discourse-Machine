Hundredvis af Taliban-folk angriber



 Otte amerikanske soldater har mistet livet, da deres isolerede stillinger i det østlige Afghanistan blev angrebet af mange hundrede Talibankrigere.
 Det er de værste tab for Nato i mere end et år, oplyste forsvarsalliancen søndag.
 Angrebet fandt sted i de tidligere morgentimer lørdag. Det var rettet mod to amerikanske stillinger i provinsen Nuristan på grænsen til Pakistan. Taliban-oprørerne kom væltende ned fra bjergsiderne, og det kom til en "temmelig hård kamp", oplyste den internationale styrke i Afghanistan (ISAF).
 Kampene varede lige til natten faldt på.
 - Koalitionsstyrkerne afviste effektivt angrebet og påførte fjenden tab, mens otte ISAF og to medlemmer af den afghanske hær blev dræbt, hed det.
 En talsmand for Taliban hævdede, at 30 udenlandske og afghanske soldater døde under angrebet.
 Den afghanske efterretningschef i Nuristan, Mohammad Farooq, siger at det var meget voldsomt angreb.
 - Omkring 700 Talibanfolk deltog i angrebet, som blev iværksat fra Swat og Dir (i Pakistan). Al-Qaeda var også blandt dem, siger han.
 De lokale myndigheder oplyser, at Taliban-oprørerne tog 13 politifolk og to afghanske journalister som gidsler.
