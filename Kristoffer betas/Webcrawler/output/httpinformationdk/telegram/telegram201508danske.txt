Danske F-16 fly smider 23 bomber mod jihadister
I den forgangne uge har F-16 fly kastet 23 bomber, og kampen mod IS har spredt sig til ny irakisk provins.


 I de seneste syv dage har danske F-16 fly været på vingerne 14 gange og har brugt 23 bomber i kampen mod Islamisk Stat i Irak. Det skriver Forsvaret i deres ugentlige pressemeddelelse om, hvordan kampen mod IS står til.
Det har dermed været den uge i sommerens løb, hvor F-16 flyene har smidt flest bomber. De seneste måneder har flyene nemlig kun deltaget i 12-13 missioner om ugen og i den forbindelse kastet mellem 14-16 bomber ugentligt.
Det danske militær har også deltaget i missioner i Kirkuk-provinsen. Det betyder, at flyene har været aktive i flere områder i denne uge, end de har været i de forgangne uger.
Missionerne med de danske F-16 fly er en del af den amerikansk ledede "Operation Inherent Resolve" mod i Islamisk Stat. Indtil videre har F-16 flyene deltaget i 490 missioner og anvendt 448 bomber siden oktober 2014.
