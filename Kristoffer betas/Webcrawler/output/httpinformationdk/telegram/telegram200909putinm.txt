Putin og Merkel indrømmer fejl



 Tysklands invasion i 1939 af Polen åbnede det "mest tragiske kapitel" i Europas historie, siger den tyske kansler, Angela Merkel, ved en ceremoni i forbindelse med 70-års-dagen for starten af Anden Verdenskrig.
 - For 70 år siden i dag åbnede Tysklands invasion af Polen for det mest tragiske kapitel i Europas historie. Den krig, der blev udløst af Tyskland, resulterede i umålelige lidelser hos mange mennesker - års berøvelse af rettigheder, ydmygelser og ødelæggelser, sagde hun tirsdag under ceremonien i Gdansk.
 Også den russiske premierminister Vladimir Putin indrømmede, at Sovjetunionen begik fejl. Men nogen undskyldning af Putin fik polakkerne ikke. Men Putin strakte sig en smule længere end måske forventet.
 - Mit land ikke blot indrømmer fortidens tragedier og fejltagelser, men bidrager også praktisk til at bygge en verden på nye principper, sagde Putin i Gdansk.
 Putin og hans polske kollega, Donald Tusk, enedes på et møde efter ceremonien i Gdansk, at begge landes historikere bør arbejde mere sammen for at afdække "mørke sider" i de to landes fælles fortid, inden Sovjetunionen brød sammen.

