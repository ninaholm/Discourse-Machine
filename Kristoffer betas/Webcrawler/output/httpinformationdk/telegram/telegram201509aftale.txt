Aftale sikrer Skat 400 medarbejdere
Skat får tilført 130 millioner kroner næste år og 240 millioner kroner i årene fra 2017 og frem.


 Efter en stribe nedskæringer i Skat får Skat nu tilført ekstra ressourcer i form af penge og flere medarbejdere.
Regeringen har besluttet, at tilbagerulle besparelser på 315 årsværk i Skat og tilføre ekstra 35 årsværk til inddrivelse samt 50 årsværk til udbytte.
Det står klart fredag, hvor skatteminister Karsten Lauritzen (V) fremlægger sin handlingsplan for Skat.
