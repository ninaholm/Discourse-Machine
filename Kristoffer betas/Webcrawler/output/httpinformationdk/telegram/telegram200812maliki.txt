Maliki: Domstol må tage sig af skokaster



 Iraks premierminister, Nuri al-Maliki, mener, at det er op til domstolene at afgøre, hvorvidt en irakisk journalist skal straffes for at have kastet sine sko efter den amerikanske præsident, George W. Bush, under dennes nylige afskedsbesøg i Bagdad.
 Zaidi blev kendt verden over, da han sidste søndag kastede sine sko efter Bush under en pressekonference i Bagdad. At kaste sko efter nogen er i den arabiske kultur en af de værste fornærmelser.
 Den 29-årige tv-journalist blev anholdt af irakiske sikkerhedsstyrker, og han risikerer at blive idømt en fængselsstraf på mellem fem og 15 år.
 Zaidis advokat, Dhinya al-Saadi, siger, at skokasteren vil sagsøge de sikkerhedsvagter, som angivelig tævede ham efter episoden.

