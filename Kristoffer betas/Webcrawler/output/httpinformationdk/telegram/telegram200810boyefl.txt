Boye-flertal stadig i fare



 Siden sin gæsteoptræden i moskeen på Ørbækvej i Odense har borgmester Jan Boye (K) været ude i efterårskulden hos Dansk Folkeparti. Og uden DF i ryggen er Boyes borgerlige flertal i Odense i fare. 
 Et forsoningsmøde mellem den odenseanske borgmester og støttepartierne i dag skulle bringe varmen tilbage i samarbejdet, men det lader ikke til at være sket. I hvert fald gav viceborgmester Alex Ahrendtsen (DF) ikke Jan Boye sit uforbeholdne støtte efter mødet.
 - Der er ikke så meget nyt. Borgmesteren forklarede sig, og jeg forklarede mig. Jeg ved ikke, om der er et fortsat samarbejde. Det skal jeg diskutere med mine medlemmer i Dansk Folkeparti her i Odense, før jeg kan sige noget, siger Ahrendtsen til Ritzau.
 Ved mødet deltog også Venstre og Liberal Alliance, og fra Venstre lyder meldingen på fortsat støtte til borgmesteren.

