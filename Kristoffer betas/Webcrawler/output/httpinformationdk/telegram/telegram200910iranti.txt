Iran tilkalder Pakistans ambassadør



 Irans udenrigsministerium har tilkaldt Pakistans ambassadør i Teheran efter søndagens dødelige angreb mod Revolutionsgarden i den sydlige provins Sistan-Baluchestan, hvor 29 mennesker omkom.
 - Den iranske udenrigsministerium mener, at der er beviser for, at gerningsmændene bag aktionen kom fra Pakistan, rapporterer iransk tv.
 Efter mødet sagde den pakistanske ambassadør, at hans land vil "gøre alt for" at sikre grænsen til Iran.
 Iran har på det seneste anklaget Pakistan flere gange for at give husly til medlemmer af den sunnimuslimske oprørsgruppe Jundollah, som har taget skylden for søndagens terroraktion.

