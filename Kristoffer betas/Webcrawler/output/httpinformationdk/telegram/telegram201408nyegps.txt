Nye GPS-satellitter kikser deres kredsløb
En opsendelse af to europæiske GPS-satellitter er slået fejl. De er ikke nået op i deres kredsløb.


 To Galileo-satellitter opsendt af Det Europæiske Rumagentur (ESA) er ikke nået op i deres tilsigtede kredsløbsbane.
Det meddeler ESA. Satellitterne Doresa og Milena blev opsendt fra opsendelsessteddet i Fransk Guyana i Sydamerika fredag efter næsten to dages forsinkelse.
 Det var dårligt vejr, der førte til forsinkelsen.
De to satellitter er en del af et netværk af satellitter, der skal bruges til en europæisk version af blandt andet GPS-systemet.
Både ESA og Arianespace, der står for opsendelsen, siger, at de undersøger, hvad der er gået galt.
Det var en russisk-fremstillet raket, der skulle bringe de to satellitter i det rette kredsløb
ESA siger, at de to satellitter kontrolleres og styres fra et operationscenter i Darmstadt i Tyskland.
Det er ikke umiddelbart klart, om rumteknikerne dér vil være i stand til at styre Doresa og Milena på plads, så de kan indtage deres tilsigtede roller i et kommende europæisk GPS-system.
Det er planen, at GPS-projektet skal være færdig og klar til brug i 2017. Det skal omfatte 24 satellitter og være et alternativ til det eksisterende amerikanske GPS-system og den russiske udgave, der hedder Glonass.
