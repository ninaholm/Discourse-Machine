Isbjørn kaster sig over campist i Canada
Et isbjørne-angreb har nær kostet et friluftsmenneske livet i en nordamerikansk nationalpark.


 En amerikansk mand meldes i kritisk tilstand, efter han er blevet angrebet af en isbjørn under en campingtur i den canadiske ødemark.
Den kvæstede naturelsker, der hedder Matt Dyer og arbejder som advokat i byen Lewiston, Maine, blev angrebet af det store rovdyr onsdag i den naturskønne nationalpark Torngat Mountains.
Efter angrebet er han blevet bragt til et hospital i Montreal, hvor han nu får lægehjælp, lyder det.
- Hans kone, som er ved hans side, siger, at han har det bedre, og han har modtaget rigtig god behandling for at hjælpe ham med at overleve, meddeler sygehuset i en erklæring.
Torngat Mountains National Park, hvor isbjørneangrebet fandt sted, ligger på halvøen Labrador.
