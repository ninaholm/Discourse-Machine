Flemming Flindt er død



 Balletmester og koreograf Flemming Flindt er død, 72 år gammel. Gennem Have PR oplyser familien, at han sov stille ind i Sarasota i Florida.
 Begravelsen finder sted i Danmark.
 Flemming Flindt debuterede som koreograf i 1963 og lavede siden en lang række balletter til Den Kongelige Ballet. Han arbejdede også flere steder i udlandet og var i en årrække kunstnerisk leder af Dallas Ballet.
 I den brede offentlighed blev han ikke mindst kendt for sin opsætning af "Dødens Triumf" i 1972, hvor hans daværende hustru Vivi Flindt optrådte uden en trævl på kroppen. "Dødens Triumf" brød også med de vante rammer, da Savage Rose lavede musikken.
