Her er vinderne og taberne i EU-landene
Vælgerne i de 28 lande har stemt til EU-parlamentsvalget. Her er et overblik over flere af nationerne


Det er ikke kun i Danmark, at der har været valg til EU-Parlamentet. Sådan er det gået i nogle af de andre 27 EU-lande, hvor især EU-skeptikerne har fået et stærkt valg:DanmarkDansk Folkeparti bliver den helt store vinder. Højrefløjspartiet får fire mandater og mere end hver fjerde stemme. Venstre, Socialdemokraterne og SF mister et mandat hver.FrankrigFront National med Marine Le Pen som frontfigur mere end tredobler sit stemmetal fra 2009 og tager 25,4 procent. Dermed ser partiet ud til at sætte sig på omkring en tredjedel af landets 74 sæder i EU-Parlamentet.Præsident François Hollandes socialistparti ser ud til at få skidt valg med kun 14,5 procent af stemmerne, og præsidenten har mandag morgen indkaldt sine ministre til krisemøde.GrækenlandLandets store oppositionsparti Syriza står til at få flest stemmer med omkring 26 procent.Det konservative regeringsparti Nyt Demokrati står til at få 23,1 procent.Gyldent Daggry, der er blevet beskyldt for at være nynazistisk, ser ud til at få over ni procent af stemmerne og kommer dermed for første gang i EU-Parlamentet med tre mandater.ItalienItaliens Demokratiske Parti med premierminister Matteo Renzi i spidsen fra centrum-venstrefløjen ser ud til at tage sejren, viser de foreløbige valgprognoser.Partiet står til 40,8 procent, mens komikeren Beppe Grillo og hans EU-skeptiske Femstjernebevægelsen får 21,1 procent.Silvio Berlusconis parti Forza Italia ser ud til at ende på en tredjeplads med knap 17 procent.HollandGeert Wilders' EU-skeptiske Frihedsparti står til at komme ind på en delt tredjeplads med 13,3 procent af stemmerne, men det har tabt omkring 3,5 procentpoint i forhold til valget til EU-Parlamentet i 2009. Partiet bevarer sine fire mandater i EU-Parlamentet.Det venstreliberale D66 ligger til at blive størst med 15,5 procent, men får på grund af et manglende valgforbund et mandat mindre end det proeuropæiske kristendemokratiske parti CDA, der ser ud til at få 15,1 procent.SpanienSpaniens to største partier - det konservative regeringsparti Partido Popular og Socialistpartiet - får begge smæk af vælgerne.Partido Popular får 16 af Spaniens 54 pladser i EU-Parlamentet. Det er en markant tilbagegang fra de 24 pladser, partiet har i øjeblikket. Socialisterne går fra 23 til 14 pladser.En række små partier på venstrefløjen er gået frem.StorbritannienDet britiske EU-modstanderparti United Kingdom Independence Party (Ukip) med den farverige formand Nigel Farage går kraftigt frem og kan se ud til at blive det største britiske parti i EU-Parlamentet.SverigeDet indvandrerkritiske Sverigedemokraterna står med 9,7 procent af stemmerne til at få to pladser i EU-Parlamentet.Feministisk Initiativ med Vänsterpartiets tidligere leder Gudrun Schyman i spidsen står til at få 5,3 procent af stemmerne og får én plads i EU-Parlamentet.Statsminister Fredrik Reinfeldt ser ud til at få en vælgerlussing, da hans liberal-konservative parti Moderaterna står til at få 13,6 procent. Ved det seneste valg i 2009 fik Moderaterna 18,8 procent.De mest populære blandt Sveriges vælgere er Socialdemokraterne med 24,4 procent og Miljöpartiet, der går frem fra 11 procent i 2009 til 15,3 procent ifølge målingerne.TysklandDe tyske regeringspartier går takket være en fremgang på 6,5 procentpoint til socialdemokraterne i SPD samlet set frem. Forbundskansler Angela Merkels CDU/CSU går tilbage, fordi CDU's bayriske søsterparti CSU har tabt 5,8 procentpoint efter euroskeptisk valgkamp.Euroskeptikerne i Alternative für Deutschland får et godt første valg med syv procent af stemmerne, og nu da spærregrænsen ved EU-valg er væk i Tyskland, har i alt 13 partier opnået valg.PolenPolens nationalkonservative, EU-skeptiske Lov og Retfærdighedsparti (PiS) fører snævert, nu da mere end 90 procent af stemmerne er talt op i det store østeuropæiske EU-land.Tidligere premierminister Jaroslaw Kaczynskis parti står til 33,9 procent af stemmerne, mens den nuværende regeringschef Donald Tusks liberalkonservative Borgerplatform (PO) kan regne med 31,3 procents opbakning. I de første valgstedsmålinger havde PO ellers ligget i front.Kilder: Reuters, AFP, dpa
