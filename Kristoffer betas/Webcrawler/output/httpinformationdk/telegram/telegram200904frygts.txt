Frygt for svineinfluenza hos mennesker



 Et udbrud af en dødelig svineinfluenza i Mexico og USA har skabt frygt for en ny virus, som mennesket kun har en lille eller ingen immunitet overfor.
 Omkring 950 tilfælde og 60 formodede dødsfald er ifølge Verdenssundhedsorganisationen WHO blevet registreret i Mexico. I USA er syv mennesker blevet smittet.
 Det Europæiske Center for Sygdomsforebyggelse og -kontrol siger, at smitten til mennesker af et influenza A virus fra dyr udgør en bekymring "på grund af risikoen for, omend den er lille, for, at viruset har potentiale til at føre til en omfattende epidemi, en såkaldt pandemi.
 Svineinfluenzaen blev første gang opdaget i 1930 og er en hyppig og til tider dødelig sygdom blandt svin, forårsaget af influenza A.
 Normalt spreder sygdommen sig ikke til mennesker, men det er dog sket tidligere blandt folk, der har tæt kontakt til svin.
 De seneste tilfælde i USA og Mexico menes imidlertid at have bredt sig gennem kontakt mennesker imellem.
 Fra december 2005 til februar 2009 blev der kun rapporteret om 12 tilfælde af svineinfluenza hos mennesker.
 Nu har WHO identificeret svineinfluenza som en potentiel kilde til influenzaepidemier blandt mennesker. Den seneste store pandemi - Hongkong-influenzaen - fandt sted for over 40 år siden.
