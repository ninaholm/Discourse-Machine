Forældre får mere indflydelse på madpakker



 Forældrene skal have mere indflydelse på madpakkeordningen i daginstitutionerne.
Der er regeringenspartierne, Dansk Folkeparti og Liberal Alliance enige om, siger den konservative forhandler, Vivi Kier efter et forhandlingsmøde.
Først i næste uge beslutter forligspartierne sig for, hvad ændringerne bliver. Endnu mangler partierne at få belyst nogle spørgsmål, siger Vivi Kier.
- Vi har aftalt ikke at fortælle om detaljer på forhånd. Men der er enighed om, at forældrene skal have større indflydelse, siger Vivi Kier.
Hun afviser at uddybe, hvordan forældrene skal have mere indflydelse.
- Vi har lyttet til både forældrene, kommunerne og pædagogerne. Og nu prøver vi at finde en løsning, der vil give større tilfredshed i hvert fald for forældrene, siger Vivi Kier.
