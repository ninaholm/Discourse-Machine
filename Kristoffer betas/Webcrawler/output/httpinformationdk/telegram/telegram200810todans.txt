To danske universiteter på topliste



 Danmark har for første gang to universiteter med på en prestigefyldt liste over verdens 100 bedste universiteter hos den såkaldte THE-QS World University Rankings.
 Københavns Universitet har i flere år optrådt blandt listens top 100 og er i år nummer 48. Men for første gang er også Aarhus Universitet med på listen over de 100 bedste universiteter, nemlig som nummer 81.
 København og Århus universiteter er i forvejen begge med i top 100 på en anden topliste, Academic Ranking of World Universities - også kendt som Shanghai-listen. 
 Sådan en topplacering er vigtig, fordi forskere og studerende vælger efter den, når de vil udenlands, siger rektor for Århus Universitet, Lauritz B. Holm-Nielsen. 

