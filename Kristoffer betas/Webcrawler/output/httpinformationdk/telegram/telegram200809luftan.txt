Luftangreb på oprørere i Nigeria



 Oprørere i Nigerias oliedelta sagde i dag, at nigeriansk militær har gennemført luftangreb på oprørernes lejre i det olieproducerende Niger Delta.
 Men oprørerne tilføjede, at de fastholder den ensidige våbenhvile, som de gav meddelelse om søndag.
 Bevægelsen for Niger Deltaets Frigørelse (MEND) sagde, at Nigerias sikkerhedsstyrker havde gennemført luftangreb på to allierede militante grupper Niger Deltaets Patriotiske Styrker (NPDF) og Niger Deltaets Årvågne (NDV).
 Der var ingen uafhængige bekræftelser af, at luftangrebene har fundet sted.
 Nigerias militær var ikke tilgængelig for en kommentar.
