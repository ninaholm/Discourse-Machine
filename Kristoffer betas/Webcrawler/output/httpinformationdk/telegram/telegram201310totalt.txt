»Totalt uacceptabelt«
Tyskland har efterretninger om, at forbundskansler Angela Merkels mobiltelefon kan være aflyttet af USA. Det Hvide Hus afviser
 
	Merkel og Obama har i dag talt sammen om den tyske mistanke om overvågning af kansleren. Foto: Scanpix


 
	Den tyske forbundskansler Angela Merkels mobiltelefon er ifølge tyske efterretninger angiveligt blevet aflyttet af USA.

Det siger en talsmand for Angela Merkel ifølge Spiegel Online.

	Forbundskansleren har allerede været i dialog med den amerikanske præsident, Barack Obama, om sagen.

	Merkel har sagt til Obama, at hvis en sådan overvågning har fundet sted, vil det være »totalt uacceptabelt.«

	- Det vil være et graverende tillidsbrud. En sådan praksis skal stoppes omgående, siger Merkels talsmand Steffen Seibert.


		Die Bundeskanzlerin hat heute mit Präsident Obama telefoniert. Sie machte deutlich, dass sie solche Praktiken, wenn sich die Hinweise bewahrheiten sollten, unmissverständlich missbilligt und als völlig inakzeptabel ansieht


Læs pressemeddellelsen fra Angela Merkel om hendes telefonsamtale med Barack Obama tidliger i dag.

	Obama har via Det Hvide Hus afvist, at en sådan aflytning har fundet sted.


		Today, President Obama and Chancellor Merkel spoke by telephone regarding allegations that the U.S. National Security Agency intercepted the communications of the German Chancellor.  The President assured the Chancellor that the United States is not monitoring and will not monitor the communications of Chancellor Merkel.


Læs Det Hvide Hus' resume af samtalen mellem Obama og Merkel.

	- Præsidenten har forsikret kansleren om, at USA ikke foretager aflytninger og vil ikke overvåge kanslerens kommunikation, siger Det Hvide Hus' talsmand Jay Carney:



	Ifølge Merkels talsmand har forbundskansleren bedt Obama om en umiddelbar og tilbundsgående afklaring af sagen.

	På sit årlige sommerpressemøde i juli forsikrede Angela Merkel sine vælgere om, at Tyskland ikke er en "overvågningsstat" - og at hun desuden har presset på i Washington for at få svar på amerikanernes påståede overvågning af Tyskland og andre europæiske lande.

	Beskyldningerne om den amerikanske overvågning har fyldt medierne hen over sommeren, efter at den afhoppede amerikanske efterretningsmand Edward Snowden har lækket hemmelige dokumenter.

	Merkel har flere gange afvist, at hun skulle have kendt til den amerikanske overvågning.

	Den tyske avis Bild skrev i juli, at den tyske efterretningstjeneste, BND, har kendt til omfattende amerikansk overvågning og indsamling af tysk data i årevis.

	Overvågning er et følsomt emne i Tyskland efter den voldsomme overvågning af tyske borgere, der fandt sted både under Hitler og senere i det kommunistiske Østtyskland.

	Det har været en travl uge for Obama. I mandags måtte den amerikanske præsident mane et lignende rygte ned over for den franske præsident Francois Hollande. Det drejede sig i følge CNN om aflytning af 70 millioner franske telefonsamtaler.

