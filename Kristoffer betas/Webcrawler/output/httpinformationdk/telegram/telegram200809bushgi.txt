Bush giver ordre om nye angreb i Pakistan



 Amerikanske specialstyrker har fået ordre fra USA's præsident, George W. Bush, om at iværksætte angreb på landjorden i Pakistan, der skal ramme terrorister og afghanske oprørere, skiver avisen New York Times i dag.
 Ordren blev givet i juli, citerer avisen en højtstående amerikansk embedsmand for at sige, og den udvider den eksisterende amerikanske politik om at udføre luftangreb i Pakistan med brug af førerløse fly mod Osama bin Ladens al-Qaeda-netværk. 
 Al-Qaeda og Taliban er aktive i det bjergrige grænseland mellem Pakistan og Afghanistan. 
 New York Times citerer embedsmanden for at sige, at tilstanden i området "ikke er tålelig". 
 Specialstyrker udførte i sidste uge en angreb på landjorden i Pakistan uden at orientere de pakistanske myndigheder. Det skete først, da angrebet var overstået.
