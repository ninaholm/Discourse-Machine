Sundhedsstyrelsen muliggør religiøse drenge-omskæringer
Det skal være muligt for en rabbiner at omskære en dreng, hvis blot der er en læge tilstede, lyder det.


 Sundhedsstyrelsen har lavet en ny vejledning for omskæring af drenge, der gør omskæring af religiøse grunde muligt.
I vejledningen skriver Sundhedsstyrelsen, at omskæring af drenge er et operativt indgreb og dermed forbeholdt læger.
Dog står der videre, at læger kan gøre brug af medhjælp, så eksempelvis en læge kan være til stede ved en bat mitzvah, når en rabbiner omskærer en dreng.
- Brug af medhjælp ved omskæring af drenge indebærer, at lægen skal være til stede under indgrebet, lyder det.
Dermed kan den nuværende praksis, som muslimer og jøder i Danmark, fortsættes.
I Danmark skønnes det, at der foretages mellem 1000 og 2000 omskæringer af drenge om året af religiøse årsager hos muslimer og jøder.
Det er primært læger, der står for omskæringen af muslimer, mens jødiske drenge omskæres af en rabbiner, hvilket typisk sker, når drengen er 8 dage gammel.
