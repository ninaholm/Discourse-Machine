Lars Løkkes rejsesag: Dette beklager Venstres formand
Venstres formand kritiseres for at bruge en million kroner på rejser for en dansk-støttet klimaorganisation.


 Sagen om Venstre-formand Lars Løkke Rasmussens mange rejser i sus og dus for den dansk-støttede klimaorganisation GGGI har i den sidste uge ryddet den politiske dagsorden.
Her kan du se, hvad sagen handler om:
* Maj 2012: Venstres formand Lars Løkke Rasmussen udnævnes officielt til ny bestyrelsesformand for den internationale klimaorganisation GGGI.
* GGGI modtager 90 millioner danske skattekroner, der blandt andet skal gå til at fremme grøn vækst i fattige lande.
* Lørdag den 5. oktober i år afslørede Ekstra Bladet, at Løkke har spenderet mere end én million kroner på 15 rejser for GGGI .
* På de fleste af rejserne har Løkke ladet sig transportere på luftfartens ypperste niveau, første klasse.
* Lars Løkke har forklaret, at han har "rejst efter de retningslinjer, der var" i GGGI.
* Han har også understreget, at han fra august og fremover - og med det, han kalder "tilbagevirkende kraft" - vil rejse på businessclass i stedet for på første klasse.
* Efterfølgende er det kommet frem, at de lukrative rejseregler blev nedfældet i et memorandum fra GGGI, dateret den 27. december 2012 (flere måneder inde i Løkkes formandskab, red.).
* Memorandumet lægger desuden op til, at reglerne blev bragt i anvendelse tre uger senere fra den 17. januar 2013.
* 13. oktober skriver Lars Løkke et brev til Venstres medlemmer med følgende begrundelse:
- I ugens løb er vi så kommet i modvind på grund af en stribe pressehistorier knyttet til mig. Det er naturligvis mit ansvar, og det har jeg beklaget i et brev til vores 43.835 medlemmer.
* I brevet skriver han blandt andet:
- Burde jeg have taget initiativ til at ændre reglerne før? Ja, det burde jeg.
