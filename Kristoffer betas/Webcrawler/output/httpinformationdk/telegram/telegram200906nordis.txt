Nordiske lande står sammen



 De nordiske lande rykker på hinanden i udenrigs- og forsvarspolitikken. Det står klart efter et nordisk udenrigsministermøde i Reykjavik, hvor deltagerne diskuterede et oplæg fra den tidligere norske udenrigsminister Thorvald Stoltenberg.
 Udenrigsministrene aftalte, at de nordiske lande skal tage ansvaret for luftovervågningen af Islands territorium.
 Samarbejdet mellem de fem lande udbygges også på andre områder: Civil krisehåndtering, satellitkommunikation, cybersikkerhed, militær transportvirksomhed og militære øvelser.
 Desuden vil de nordiske lande deltage i overvågningen af Barentshavet, som ligger nord for Nordnorge og den russiske Kolahalvø.
 Derimod lykkedes det ikke at opnå enighed blandt ministrene om en stående, fælles indsatsstyrke, som skal stilles til disposition for FN.
 Deltagerne i udenrigsministermødet var Jonas Gahr Støre fra Norge, Carl Bildt fra Sverige, Alexander Stubb fra Finland, Össur Skarphédinsson fra Island og Per Stig Møller fra Danmark.

