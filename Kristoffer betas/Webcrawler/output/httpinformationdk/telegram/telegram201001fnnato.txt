FN: Nato-styrker bør have civil i toppen



 Den Nato-ledede internationale styrke i Afghanistan bør udpege en højtstående civilperson, som kan hjælpe med at forbedre den politiske og udviklingsmæssige koordination.
 Det udtaler FN's generalsekretær, Ban Ki-moon, i en ny rapport.
 I rapporten understreges desuden behovet for at forstærke den internationale koordinering i det krigshærgede land "under en FN-paraply".
 Ban mener også, at FN-missionen i Afghanistan bør udvides med personale med den nødvendige erfaring, der er bedre i stand til at tale med vigtige donorlande og ambassader i Kabul.

