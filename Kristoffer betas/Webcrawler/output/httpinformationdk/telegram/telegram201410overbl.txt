OVERBLIK: Tidslinje over USA's første ebola-tilfælde
Den første ebola-smittede person i USA er død. Manden blev smittet i Liberia.


 Sundhedsmyndighederne i den amerikanske delstat Texas kunne i september konstatere, at Thomas Eric Duncan var det første ebola-tilfælde i USA. Nu er han død af sygdommen.
Se forløbet her:
* 19. september: Manden flyver fra Liberia til USA via Bruxelles og Washington. Ved udrejsen fra Monrovia udfylder han et spørgeskema, hvor han afviser at have været i kontakt med ebola-patienter inden for de seneste 21 dage. Men det passer ikke.

* 20. september: Han ankommer til Fort Worth-lufthavnen ved Dallas for at besøge sin familie.
* 24. september: Han udvikler symptomer på ebola.
* 26. september: Han søger lægehjælp, men bliver sendt hjem igen.
* 28. september: Han bliver kørt på hospitalet i ambulance og sættes i isolation.
* 30. september: Et laboratorium, der har undersøgt prøver fra manden, bekræfter, at patienten har ebola.
* 8. oktober: Manden dør på et sygehus i Dallas i delstaten Texas.
Kilde: New York Times, CDC, Reuters
