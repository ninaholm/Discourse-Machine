Ritt overvejer skattelettelser i København



 Borgerne i København skal måske af med mindre i kommuneskat til næste år. Overborgmester Ritt Bjerregaard (S) er parat til at diskutere skattelettelser med de borgerlige partier, når parterne mødes i aften. Det erfarer Ritzau.
 Venstre, De Konservative og Dansk Folkeparti har tidligere foreslået skattelettelserne som en vej til at løse Københavns Kommunes problemer med at få lov til at bruge penge på genopretning af skoler, daginstitutioner og idrætsanlæg. Planerne er blevet bremset af kommunernes aftale om loft over anlægsinvesteringerne. Men hvis Københavns Kommune til gengæld for anlægsinvesteringerne lover Kommunernes Landsforening (KL) at sænke skatten, så kan det give de øvrige 97 kommuner et større råderum til skattestigninger, hvis de har behov for det.
 Socialdemokraternes gruppeformand, Jesper Christensen, vil ikke løfte sløret for, hvad man konkret vil foreslå på mødet, men siger, at man går efter et bredt forlig, hvor de borgerlige også er partier med.
