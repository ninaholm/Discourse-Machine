Betalingsring: Det kræver borgmestrene



 Hvis regeringen fastholder sine planer om at bygge en betalingsring rundt om København, så kræver borgmestrene i omegnskommunerne følgende:
* Mere kapacitet i busser, S-tog og regionaltog.
* Nye, hurtige kollektive forbindelseslinjer.
* Bedre sammenhænge mellem eksisterende forbindelseslinjer (f.eks. S-tog og busser).
* Parkeringsanlæg ved trafikknudepunkter.
* Betalingsfri adgang til lufthavnen via Motorring 3.
* I samarbejde med de berørte kommuner skal regeringen lave en langsigtet investeringsplan for overskuddet fra en eventuel betalingsring.
* Overskuddet fra en eventuel betalingsring skal investeres i forbedret kollektiv trafik i og omkring hovedstadsområdet.
* Et eventuelt overskud må ikke træde i stedet for statslige investeringer. Staten skal også fremadrettet investere i infrastrukturen i og omkring hovedstadsområdet.
* De 15 kommuner, der protesterer over regeringens planer om at bygge en betalingsring, er Albertslund, Ballerup, Brøndby, Dragør, Gladsaxe, Egedal, Glostrup, Herlev, Hvidovre, Høje-Taastrup, Ishøj, Lyngby-Taarbæk, Rødovre, Tårnby og Vallensbæk.
* Alle 15 kommuner er en del af Omegnskommunernes Samarbejde og repræsenterer mere end 540.000 borgere.
Kilde: Omegnskommunernes Samarbejde
