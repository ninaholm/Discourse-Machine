Skatteoplæg iskoldt modtaget af S og SF



 Regeringens oplæg til skattereform bliver iskoldt modtaget af S og SF. 
 De vil stadig mødes i morgen med regeringen om oplægget, men regner med at blive modtaget med kold kaffe, og uden at regeringen reelt ønsker at forhandle, fordi sagen er afklaret med Dansk Folkeparti.
 Helle Thorning-Schmidt beskylder regeringen for løftebrud, fordi den vil beskære retten til rentefradag, selv om regeringen efter hendes opfattelse gav indtryk af ikke at ville røre ved boligbeskatningen.
 Samtidig mener hun, at regeringen med for lang tids underfinansiering bevæger sig på kanten af det økonomisk uansvarlige. Oven i købet er der tale om danmarkshistoriens mest socialt skæve skattereform, mener hun.
SF-formand Villy Søvndal kalder det en "rigmandsreform". 
 De to formænd, som holdt pressemøde i dag sammen på Thornings kontor, mener, at regeringen selv har droppet skattestoppet med forslag om højere afgifter på usunde fødevarer og energi.
