Afghanistans præsident besøger Danmark i denne uge
Statsminister Helle Thorning-Schmidt skal formentlig mødes med Hamid Karzai, som i denne uge gæster Danmark.


 Afghanistans præsident, Hamid Karzai, aflægger i denne uge officielt besøg i Danmark, oplyser Statsministeriet.
Nærmere deltaljer om programmet for besøget, og hvorvidt Karzai skal mødes med statsminister Helle Thorning-Schmidt (S), bliver offentliggjort senere.
Alt tyder dog på, at Helle Thorning-Schmidt vil åbne enten Marienborg eller Statsministeriet for Karzai, som ved præsidentvalget i 2004 fik i alt 55,4 procent af de afgivne stemmer og dermed officielt blev indsat som Afghanistans første demokratisk valgte præsident.
