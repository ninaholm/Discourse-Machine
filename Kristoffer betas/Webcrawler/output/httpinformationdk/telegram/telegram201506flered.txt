Flere dygtige elever vælger erhvervsuddannelserne
Et stigende antal elever med et karaktergennemsnit på over fire vælger en erhvervsuddannelse efter folkeskolen


Elever fra folkeskolen med et snit på over fire vælger i stigende grad en erhvervsuddannelse.Fra 2003 til 2013 er der sket en fordobling af de dygtige elever. I 2003 valgte 10.695 unge med et snit på over fire en erhvervsuddannelse, mens det i 2013 var steget til 19.999.Forbundssekretær fra 3F, Søren Heisel, er glad for udviklingen.- Det er meget positivt, at flere dygtige unge starter på en erhvervsuddannelse. Og derfor undrer det mig, at det stadig halter med antal praktikpladser til dem.- Det er en skrøne, når arbejdsgiverne bruger som undskyldning, at de unge ikke er dygtige nok. Der er mange unge derude, der mangler en praktikplads, og som samtidig har fine karakterer fra folkeskolen, siger Søren Heisel.Antallet af unge med et gennemsnit på under fire fra folkeskolen lå i 2013 på 13.664. Antallet af uoplyste karaktergennemsnit er 14.556. I alt startede 48.219 unge på en erhvervsuddannelse i 2013.Simon Neergaard-Holm, chefkonsulent i Dansk Arbejdsgiverforening (DA), er også positivt overrasket over tallene.- I DA arbejder vi målrettet med at tiltrække dygtige elever med stærke faglige kompetencer. De skal være med til at hæve omdømmet for erhvervsuddannelserne, siger Simon Neergaard-Holm til fagbladet 3FHan satser på, at problemet løser sig selv, når der kommer flere dygtige elever.- Jeg tror, at jo flere dygtige elever der kommer, jo flere praktikpladser vil der blive oprettet, siger Simon Neergaard-Holm.- Den nye uddannelsesreform, som stiller højere krav til eleverne vil betyde, at der kommer flere dygtige elever, og det vil føre til oprettelsen af flere praktikpladser i virksomhederne.ritzau/
