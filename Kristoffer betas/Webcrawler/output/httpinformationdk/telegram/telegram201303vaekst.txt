Vækstplan: V og K vil genåbne energiaftalen fra 2012
Venstre og Konservative vil genforhandle energiaftalen fra 2012. Den er for dyr, lyder argumentet.


 Venstre og Konservative ønsker at genåbne forhandlingerne om den energiaftale, der blev indgået sidste forår. Det skal ske i forbindelse med forhandlingerne om en ny vækstplan.
- Det handler ikke om, at vi opsiger energiforliget. Det gør vi ikke, men vi opfordrer alle, der er med i energiaftalen, til, at vi sætter os sammen igen, siger Venstres finansordfører Peter Christensen.
- Energi er et område, hvor vi har højere afgifter end i det meste af Europa og høje energipriser. Det sætter sig i dårligere konkurrenceevne, og det koster arbejdspladser, siger han.
