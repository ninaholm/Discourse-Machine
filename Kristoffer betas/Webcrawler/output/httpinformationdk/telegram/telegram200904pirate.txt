Pirater er klar til kamp



 Den somaliske piratkvartet, der siden onsdag har holdt kaptajnen fra Maersk Alabama som gidsel i en redningsbåd, vil ikke tøve med at kæmpe, hvis de bliver angrebet. 
 - Vi er i sikkerhed og er ikke bange for amerikanerne, sagde en af piraterne over satellittelefon til nyhdsbureauet Reuters tidligere i dag. Piraten henviste til det amerikanske krigsskib USS Bainbridge, der siden torsdag har ligget i umiddelbar nærhed af redningsbåden med de fire pirater og den amerikanske kaptajn. 
 Og selvom der umiddelbart er stor muskelkræft til forskel på redningsbåden og krigsskibet, lader piraterne sig ikke skræmme: 
 - Vi vil forsvare os selv, hvis vi bliver angrebet, bedyrede piraternes talsperson. 
