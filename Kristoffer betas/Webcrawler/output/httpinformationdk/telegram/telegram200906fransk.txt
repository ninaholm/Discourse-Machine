Fransk og tysk støtte til Barroso



 Frankrig og Tyskland støtter Jose Manuel Barrosos bestræbelser på at få endnu fem år som formand for EU-Kommissionen, siger præsident Nicolas Sarkozy.
 - Vi vil støtte Barrosos kandidatur uden delte følelser, siger den franske præsident, som i dag har haft møder med Tysklands forbundskansler, Angela Merkel.
 Barroso, som er tidligere premierminister i Portugal, har ledet EU-Kommissionen siden 2004. Hans mandat udløber i november. 
 Merkel har sagt, at hun håber, en afstemning om endnu et mandat til Barroso kan finde sted i næste måned.

