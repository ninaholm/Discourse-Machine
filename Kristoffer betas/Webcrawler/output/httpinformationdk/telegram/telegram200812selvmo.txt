Selvmordsbombe i Sri Lanka



 En selvmordsbombemand tog i dag mindst fem mennesker med sig i døden ved en kontrolpost i Sri Lankas hovedstad Colombo, oplyser landets militær.
 - Fem medlemmer af civilforsvaret blev dræbt og fire såret ved eksplosionen i bydelen Wattala, udtaler militærtalsmanden Udaya Nanayakkara.
 Angrebet sker, netop som hårde kampe er brudt ud mellem regeringsstyrker og oprørere fra De Tamilske Tigre omkring tamilernes selvproklamerede hovedstad Kilinochchi i den nordlige del af Sri Lanka.
