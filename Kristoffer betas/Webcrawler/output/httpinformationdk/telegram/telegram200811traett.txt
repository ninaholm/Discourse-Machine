Vi er trætte af kollegabrok



 Brok, brok og atter brok.
 Hver anden dansker synes, at det er træls, når kollegaen brokker sig. Faktisk fylder brok så meget i danskernes arbejdsliv, at hver ottende dansker overvejer at skifte job, for at slippe for at lægge øre til kollegernes brok.
 Det viser en ny undersøgelse, som analysebureauet Zapera har lavet for Søndagsavisen.
 Ud over brok, er rod på fællesarealer, sladder og højlydt snak og kollegernes sygemeldinger, noget der også får os i det røde felt, skriver Søndagsavisen.
