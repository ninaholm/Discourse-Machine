Sneproblemer værst i Vendsyssel



 Trafikken i Nordjylland er stadig ramt af problemer af det massive snefald. Hobros bymidte har været genåbnet siden i aftes, og der er ryddet sne hele natten. Men politiet tør her til morgen ikke sige, om trafikken til og fra den lavtliggende bymidte må stoppes igen i løbet af dagen, oplyser vagtchefen ved Nordjyllands Politi. 
 - Lige nu er der ikke de store problemer i Hobro, selv om der stadig er vanskelige forhold på småvejene. Det i Vendsyssel, der er mest bøvl. Men der er meldinger om mere sne, så vi følger situationen time for time, siger vagtchefen. 
