Paven beklager sexmisbrug i kirken
Mænd, der er tiltrukket af den katolske præstegerning, må ikke lade sig skræmme af skamfulde skandaler, siger pave Benedikt.


 Pave Benedict siger i en indtrængende appel til mænd, der overvejer præsteuddannelsen, at de ikke må lade sig skræmme af dem, som har bragt skam og skændsel over embedet ved at sexmisbruge børn.
I et brev til seminarer i en lang række af verdens lande forsvarer paven også den romersk-katolske kirkes regler for cølibat for præster, hvilket, nogle kritikere mener, har været en stærkt medvirkende årsag til skandalen, 
- Vi har for nylig med stor forfærdelse set, hvordan nogle præster har ødelagt deres præstegerning ved at misbruge børn og unge mennesker. 
- Dette ville kunne få mange - måske endda nogle af jer - til at spørge om det er godt at blive præst, og om cølibat-reglerne giver mening i et virkeligt menneskeligt liv, skriver paven.
Afsløringerne af sexmisbrug i den katolske kirke har navnlig rystet kirken i USA, Australien og flere europæiske lande.
Men Benedikt skriver, at selv det mest forkastelige misbrug "ikke kan bringe vanære over selve præsternes mission, som forbliver ophøjet og ren".
Paven har flere gange undskyldt for sexmisbruget af børn ved møder med ofre og deres familier, og Vatikanet har forsikret, at de nye og mere strenge procedurer er blevet sat i værk for at finde dem, som kunne misbruge deres position som præst.
Der er stor mangel på katolske præster mange steder, og eksperter har advaret om, at manglen vil blive stadig større i de kommende år.
Den katolske forbyder kvindelige præster, ligesom den forbyder præster at gifte sig.

