Containerskib ramte kontroltårn i Genova
Tre blev dræbt og fem savnes efter havneulykke, som ødelagde Genovas 54 meter høje kontroltårn.


 Otte mennesker frygtes omkommet, efter at et containerskib ramte et kontroltårn i den italienske by Genovas havn sent tirsdag.
Ofrene for ulykken var fra kystvagten, en skibskaptajn og en lokal embedsmand.
Der var om 14 personer i det 54 meter høje tårn, da skibet "Jolly Nero" påsejlede det ramte det og ødelagde det. Nogle blev slynget i vandet, mens andre blev begravet under murbrokkerne fra det sammenstyrtede tårn.
 - Tre personer er fundet dræbt og seks er savnet. To sårede er i kritisk tilstand, skriver avisen Il Secolo XIX.
Der kom senere rapporter om, at en af de savnede var blevet fundet i live.
Havnemyndighederne siger, at det var skibets agterstavn, som ramte tårnet, da det var på vej ud af havnen, som er den travleste i Italien.
Tårnet blev bøjet 45 grader, inden det styrtede sammen.
- Det var utroligt, at det kunne ske, siger lederen af havneområdet, Luigi Merlo, til dagbladet La Repubblica.
- Vejrforholdene var fuldkomne, og der var ingen bølger eller nogle fartøjer i farvandet. Der var tale om en helt almindelige rutineoperation, skriver avisen.
Der var rapporter om, at to af skibets motorer havde svigtet, så besætningen mistede kontrollen over fartøjet.
Claudio Burlando, formand for Liguriaregionen i det nordvestlige Italien, siger, at skibet havde en lods om bord og blev ledsaget af to bugserbåde - en foran og en bagved.
- Det var en manøvre, som vi har gjort hundredvis af gange. Vi forstår ikke, hvad der skete, siger han.
Redningsmandskab brugte sporhunde for at finde frem til de savnede under murbrokkerne.
Ulykken skete på et tidspunkt, hvor de italienske myndigheder stadig er ved at klarlægge, hvad der skete ved krydstogtskibet Costa Concordias forlis i januar sidste år, hvor 32 mennesker omkom.
Forliset skete under rutinesejlads og i absolutte rolige vejr- og vindforhold. Skibets kaptajn er sigtet for uagtsomt manddrab og for at have forårsaget et forlis.
