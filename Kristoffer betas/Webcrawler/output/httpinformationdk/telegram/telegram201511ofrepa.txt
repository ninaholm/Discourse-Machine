Ofre i Paris tilbudt psykologhjælp
En bar i nærheden af koncertsalen blev i hast omdannet til lægecenter. Chokerede ofre tilbydes psykologhjælp.


 En bar i nærheden af koncertsalen Bataclan i Paris, der fredag var udsat for en blodig gidseltagning, som kostede omkring 100 livet, er blevet omdannet til et nødcenter med lægehjælp til sårede.
Det skriver den britiske avis The Guardian.
Lægemidler, der ifølge avisen menes at indeholde doneret blod, var blevet bragt dertil i hast. Ambulancer var tilkaldt fra hele hovedstaden samt fra byer i omegnen af Paris.
Overlevende, der var i stand til selv at gå, blev ifølge avisen af medarbejdere fra Røde Kors ført mod en anden bar i det tredje arrondissement, hvor de kunne modtage psykologhjælp.
