Penge for nye træer



 I et forsøg på at standse ødelæggelsen af regnskoven vil Brasilien nu betale små skovbrug for at plante træer i ryddede dele af Amazonas regnskoven.
 Det fortalte præsident Luiz Inacio Lula da Silva fredag. Initiativet kan være med til at mindske det internationale pres på Brasilien om at reducere skovhugsten ved at tilbyde alternative indtægtskilder til fattige mennesker i regnskoven, der lever af skovbrug. Skovhugst i regnskoven er ifølge forskere med til at øge den globale opvarmning.
 - Vi bliver nødt til at få de mennesker til at føle, at de kan tjene flere penge på at plante træer end på at fælde dem, sagde Lula.
 Han forklarede, at de små brug, der planter træer i ryddede dele af regnskoven vil få 51 dollar - ca. 275 kroner - om måneden. 
