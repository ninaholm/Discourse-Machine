Tåregas mod aktivister i Oslo



 Norsk politi anvendte i dag tåregas mod demonstranter ved den israelske ambassade i Oslo, efter at aktivister havde kastet genstande og affyret fyrværkeri mod politiet. Mange demonstranter tog flugten, men en del blev omringet af politifolk i nærheden. Omkring et halvt hundrede blev anholdt, mens andre blev vist væk fra området.
 Mindst en person blev såret under gadekampene.
 Flere tusinde demonstranter deltog i aktionen efter en antiisraelsk demonstration foran Stortinget tidligt på eftermiddagen.
 Demonstrationen ved Israels ambassade fandt sted efter en aktion ved Stortinget.
