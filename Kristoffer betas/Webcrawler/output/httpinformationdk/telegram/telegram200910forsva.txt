Forsvaret oversatte jægerbog til arabisk



 Det var en ansat i Forsvaret, som fabrikerede den omstridte oversættelse af jægerbog til arabisk. Det oplyser højtstående kilder til TV2 News.
 Medarbejderen er ifølge TV2 blevet fyret, men Forsvarskommandoen har ikke villet bekræftet oplysningerne overfor Ritzau.
 Forsvaret har tidligere afvist, at de skulle have fabrikeret oversættelsen selv.
 Forsvarsordførerne orienteres klokken 11 på et møde om sagen af forsvarsminister Søren Gade (V). Han blev onsdag presset af et politisk flertal til at lave en hasteundersøgelse af sagen.
