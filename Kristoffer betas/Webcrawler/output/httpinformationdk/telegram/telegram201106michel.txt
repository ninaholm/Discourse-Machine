Michelle Obama besøger Mandela
Under en seks dage lang rundrejse i Sydafrika er Michelle Obama på høflighedsvisit hos den aldrende Mandela.


 USA's førstedame, Michelle Obama, besøgte tirsdag under en rundrejse i Sydafrika Nelson Mandela, der for 17 år siden blev landets første sorte præsident.
Det oplyser Mandelas stiftelse.
Michelle Obama var sammen med sin mor og de to døtre Malia og Sasha på besøg hos den velgørenhedsorganisation, som drives i Mandelas navn.
De blev vist rund af Mandelas kone, Graca Machel.
- Efter at have taget afsked tog hun på en kort høflighedsbesøg hos tidligere præsident Mandela, siger lederen for stiftelsen, Achmat Dangor.
Den 92-årige Mandela, der sad indespærret i mere end 25 år for at bekæmpe det hvide apartheidstyre i Sydafrika, blev løsladt i 1990. Fire år senere valgte sydafrikanerne ham med overvældende flertal som præsident.
Hans status i verden matches næppe af nogen anden nulevende politisk leder.
Men hans helbred er skrøbeligt, og han viser sig ikke offentligt mere.
Michelle Obamas mand, Barack, er den første farvede præsident i USA.
Michelle Obama er på seks dages rundrejse i Sydafrika.
