Kidnappere fik otte år



 Otte års fængsel og udvisning af Danmark for bestandig.
 Sådan lød dommen i dag i Lyngby ret over de fire kinesiske mænd, der i april sidste år stod bag kidnapningen af lille Oliver Chaanhing. Straffen var væsentlig hårdere, end de fires forsvarsadvokater havde procederet for, men dog ikke så streng som de 10 år anklager Jørgen Jensen havde forlangt.
 - Noget så udansk som det her, bortførelse af et lille barn, det vil vi simpelthen ikke finde os i, lød det fra anklageren henvendt til dommere og nævninger.
 Oliver var i kidnappernes vold i godt 26 timer. Under hele forløbet var han bundet på hænder og fødder. Den første halvanden time var han stuvet ned i en kuffert.
 To af de dømte ankede dommen på stedet.
