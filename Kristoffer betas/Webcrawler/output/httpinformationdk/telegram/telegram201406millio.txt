Over en million syrere er flygtet til Tyrkiet
Ifølge den tyrkiske vicepremierminister er der 1,05 millioner syriske flygtninge i Tyrkiet.


 Tyrkiet huser nu flere end en million syrere, som er flygtet fra den blodige krig i hjemlandet, oplyser den tyrkiske vicepremierminister Besir Atalay.
 Tyrkerne har holdt grænsen åben for syriske flygtninge under den mere end tre år lange konflikt i Syrien, hvor flere end 150.000 meldes dræbt.
Ifølge viceministeren er antallet af syriske flygtninge i Tyrkiet nu oppe på 1,05 millioner.
Jordan, som også har modtaget mange flygtninge fra Syrien, har lukket sin grænse til det krigshærgede naboland.
