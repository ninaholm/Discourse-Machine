USA skriver persisk til iranere på Twitter
Det amerikanske udenrigsministerium åbner en Twitter-konto på persisk for at kommunikere med iranerne.


 USA har åbnet en Twitter-konto på persisk for bedre at kunne kommunikere med den iranske opposition, der mandag varsler nye demonstrationer mod regeringen.
- Det amerikanske udenrigsministerium anerkender den historiske betydning, som sociale medier har blandt iranerne i verden. Vi vil gerne deltage i jeres samtaler, skriver udenrigsministeriet på Twitter-kontoen USAdarFarsi.
Twitter-kontoen er blot det seneste blandt flere tiltag, som amerikanerne har taget i brug for at nå frem til iranerne. Amerikanerne bringer dagligt nyheder og andre programmer på persisk via radio, tv og internet.
De iranske myndigheder har nægtet oppositionslederne Mirhossein Mousavi og Mehdi Karroubi at deltage i mandagens demonstrationer, der sker i sympati med befolkningen i Egypten og Tunesien, der har væltet deres præsidenter.
Også denne udmelding kommenterer USA via Twitter.
- USA opfordrer Irans regering at tillade sin egen befolkning af nyde de samme universelle rettigheder til fredelig forsamling, demonstration og kommunikation, som der udøves i Kairo, lyder det på Twitter.
