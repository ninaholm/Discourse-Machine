Ny tunnelbrand i Norge: En person har mistet livet
En person er bekræftet omkommet i forbindelse med en tunnelbrand tæt ved Trondheim i Norge.


 En brand i en tunnel tæt på Trondheim i Norge har kostet en person livet.
Ulykken er sket i Storsandtunnelen på vej E39 i Skaun, skriver den norske avis Adresseavisen.
- Der er gået ild i en lastbil inde i tunnellen. Vi er på vej med mandskab fra begge ender, fortæller Trøndelags brand- og redningstjeneste.
- Der er brand i et udenlandsk køretøj inde i tunnellen, og der er en person, som er bekræftet omkommet, siger operationsleder Ragnhild Fagerholt til Adresseavisen.

Storsandtunnelen er 3653 meter lang.
I starten af august blev omkring 70 personer evakueret efter en brand i en af Norges længste tunneller.
