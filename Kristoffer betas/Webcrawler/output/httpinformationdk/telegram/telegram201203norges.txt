Norges oliefond nedgraderer Europa
Norges regering vil reducere andelen af investeringerne i Europa fra landets bugnende oliefond.


 Norge er ikke længere så forhippet på at investere penge fra landets enorme oliefond i Europa.
Det meddeler finansminister Sigbjørn Johnsen i en rapport til Stortinget.
Norge har hidtil placeret 54 procent af de 3470 milliarder norske kroner i oliefonden i europæiske aktioner og obligationer.
Men det skal gradvis reduceres til 41 procent, fortæller hun.
- Andelen, der investeres i Europa, skal reduceres gradvist over tid. Samtidig vokser fonden, sådan at investeringerne målt i kroner alligevel vil øges på sigt, forklarer Sigbøjrn Johnsen
- Fonden skal fortsat være en betydelige investor i Europa, konstaterer hun.
Men det vil betyde en forholdsmæssig reduktion i de europæiske investeringer og en tilsvarende højere andel i amerikanske værdipapirer.
Den norske oliefond er den største investor i Europa og en af verdens største nationale pengetanke. Det er de enorme overskud fra den norske olieproduktion, der er opsamlet i fonden.
Det er intentionen, at investeringer i USA, Latinamerika og Afrika skal udgøre 40 procent, mens investeringer i Asien skal stige fra nuværende 11 procent til 19 procent.
