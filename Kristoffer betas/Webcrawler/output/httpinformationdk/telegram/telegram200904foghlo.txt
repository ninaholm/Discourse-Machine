Fogh: Jeg har ikke løjet



 Statsminister Anders Fogh Rasmussen afviser at have løjet over for den danske befolkning, når han gang på gang har sagt, at han ikke var kandidat til en international toppost.
 - Jeg blev først kandidat, da jeg forleden annoncerede mit kandidatur. Man melder sig ikke som kandidat, før man næsten er sikker på at få posten. Derfor er det sandt, når jeg sagde, jeg ikke var kandidat, siger Fogh, der dog nu erkender, at sonderingerne har fundet sted gennem længere tid.
 - Der var nogen, der undersøgte, om jeg kunne blive kandidat, siger Fogh.
