Camp X i gang med "genopretningen"



 Litten Hansen, konstitueret direktør på Teater Camp X, melder "alt vel" og siger, at teatret er i gang med en "ganske glimrende sæson".
 Hendes reaktion er affødt af tallene for 2007-08, det nydannede teaters første sæson. 
 Knap 12.000 tilskuere indfandt sig til arrangementerne hos Camp X, og det svarer til, at mindre end hvert femte sæde var besat. Underskuddet beløb sig til 1,7 mio. kr.
 Camp X, der skal udfylde en rolle som eksperimentarium for moderne scenekunst, hører under organisationen Københavns Teater.
 - Problemet bestod simpelthen i, at billetsalget var for ringe det første år. Men der er ikke tale om nogen katastrofe, siger Steen Pade, direktør i Københavns Teater, 
 Samlet har de fem teatre, som modtager tilskud fra Københavns Teater, et underskud på godt 700.000 kr.
 Endnu dårligere, rent økonomisk, gik det i sæsonen 2007-08 for Betty Nansen Teatret, der i mange år har haft status som spydspids blandt hovedstadens teatre.
 Sæsonen viser alligevel et underskud på knap 3,5 mio. kr. Men det hører med til de naturlige udsving i branchen, forklarer Henrik Hartmann, der leder Betty Nansen sammen med Peter Langdal.  

