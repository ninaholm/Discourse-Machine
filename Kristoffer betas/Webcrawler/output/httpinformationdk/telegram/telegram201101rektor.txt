Rektor beskytter omstridt forsker
Allerede i 2003 erkendte fupmistænkt hjerneforsker, at hun ikke havde dokumentation for rotteforsøg.


Københavns Universitets rektor, Ralf Hemmingsen, har ifølge dagbladet Politiken set igennem fingre med, at den omstridte hjerneforsker Milena Penkowa ikke kunne gøre rede for de helt afgørende rotteforsøg i sin doktorafhandling.Avisen skriver, at det fremgår af et centralt dokument med betydning for den verserende sag om videnskabeligt snyd,Allerede i november 2003 erkendte Milena Penkowa over for Ralf Hemmingsen, at hun havde begået en fejl ved "ikke nærmere at kunne dokumentere hovedparten" af sine forsøgsdata om 784 rotter.Men i stedet for at gøre mere ved sagen tog Hemmingsen forskerens forklaring "til efterretning", fremgår det af et brev, han skrev som daværende dekan.Rotteforsøgene var en afgørende del af forklaringen på, at et bedømmelsesudvalg i 2003 nægtede at antage Penkowas disputats og fik mistanke om, at der var tale om svindel.Men efter at to udenlandske professorer havde set på udvalgets kritik, blev sagen lukket af Ralf Hemmingsen. Nu viser det sig imidlertid, at de to udlændinge slet ikke blev bedt om at forholde sig til rotteforsøgene.Ralf Hemmingsen erkender i dag, at "dokumentationen ikke var tilfredsstillende for dele af forskerens dyreforsøg":- Men det kunne omvendt ikke afvises, at forsøgene var foretaget, siger rektor til Politiken.Socialdemokraternes videnskabsordfører, Rasmus Prehn, opfordrer nu regeringen til at få undersøgt rektors håndtering af sagen om Milena Penkowa, der er indklaget for Udvalgene Vedrørende Videnskabelig Uredelighed og har måttet fratræde sin stilling som professor på universitetet.
