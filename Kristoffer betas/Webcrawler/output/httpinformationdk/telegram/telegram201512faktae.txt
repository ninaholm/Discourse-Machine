FAKTA: EU-ledere ser usædvanligt meget til hinanden i år
EU og eurolandene har i 2015 holdt en stribe topmøder for at håndtere akutte kriser og topmøder med partnere.


 EU holder torsdag og fredag det sidste topmøde i 2015, der har budt på et historisk stort antal topmøder i en tid, hvor både den græske gældskrise og flygtninge- og migrationskrisen er væltet ind over Europa.
Normalt er der i EU-kalenderen indskrevet fem årlige topmøder, hvor stats- og regeringscheferne mødes for at udstikke de overordnede politiske retningslinjer for deres samarbejde.
Det er ikke unormalt, at der bliver føjet flere møder til for at håndtere akutte kriser. Men i år har der været usædvanligt mange af den slags.
Her er et overblik over de vigtigste topmøder i årets løb:
12. februar: Ekstraordinært EU-topmøde om den græske gældskrise
19. - 20. marts: Ordinært EU-topmøde
23. april: Ekstraordinært EU-topmøde om flygtninge- og migrationskrisen
21. - 22. maj: EU og østlige partnere holder et planlagt topmøde
22. juni: Ekstraordinært eurotopmøde om den græske gældskrise
25. - 26. juni: Ordinært EU-topmøde
7. juli: Ekstraordinært eurotopmøde om den græske gældskrise
12. juli: Ekstraordinært eurotopmøde om den græske gældskrise
23. september: Ekstraordinært EU-topmøde om flygtninge- og migrationskrisen
15. oktober: Ordinært EU-topmøde
11. og 12. november: EU og Afrika holder et særindkaldt topmøde om flygtninge- og migrationskrisen
12. november: Ekstraordinært EU-topmøde om flygtninge- og migrationskrisen
29. november: EU og Tyrkiet holder særindkaldt topmøde om flygtninge- og migrationskrisen
17. og 18. december: Ordinært EU-topmøde
EU-Kommissionens formand, Jean-Claude Juncker, var desuden 25. oktober vært for et minitopmøde for 11 lande - heriblandt otte EU-lande med Tyskland i spidsen - langs den vestlige Balkanrute, der er hovedvejen for flygtninge og migranter, der søger til EU.
I timerne inden torsdagens EU-topmøde mødtes 11 EU-ledere med den tyrkiske premierminister, Ahmet Davutoglu, for at diskutere genbosættelse af tusinder af syriske flygtninge fra lejre i Tyrkiet til EU.
EU har yderligere holdt en række topmøder med andre partnere, herunder Kina, Japan, Sydkorea, Latinamerika, Mexico og Ukraine.
Kilde: Det Europæiske Råd
