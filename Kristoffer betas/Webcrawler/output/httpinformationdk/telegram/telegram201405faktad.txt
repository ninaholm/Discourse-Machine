FAKTA: Derfor er danske flyrejser truet af strejke
Norwegians kabinefolk er utilfredse med, at ledelsen har forflyttet dem til to datterselskaber.


 * Det danske og norske kabinepersonale i lavprisselskabet Norwegian har varslet strejke.
* Personalets fagforening Parat stejler over, at Norwegian har overflyttet kabinepersonalet til to nyoprettede datterselskaber, Cabin Services Norway og Cabin Services Denmark.
* Det betyder, at de ansatte ikke længere har en samlet overenskomst. Fagforeningen mener, at det vil svække medlemmerne.
* Omkring 1000 kabinefolk i Norge og 228 i Danmark kan blive omfattet af en eventuel strejke.
* Norwegians ansatte i Spanien, England, Finland og Sverige vil derimod ikke være omfattet, ligesom selskabet oplyser, at langdistanceruterne også vil afgå efter planen.
* Norwegian har svaret igen med det, der svarer til et lockout-varsel af de ansatte.
* I Norge er konflikten allerede en realitet med foreløbig én strejkende medarbejder. Fagforeningen Parat har bekendtgjort, at man vil vente med at strejke, til det danske kabinefolk kan deltage på lovlig vis.
* Det sker, så snart den danske forligsmand har sat en dato for, hvornår konflikten kan træde i kraft. Det vil senest ske den 25. maj.
