Galliano i retten for antisemitisme
Britisk modedesigner siger, at misbrug af medicin fik ham til at fremkomme med racistiske bemærkninger.


 Modedesigneren John Galliano hævder, at det var en alkoholiseret og pillemisbrugende del af hans personlighed, som fik ham til at sige antisemitiske fornærmelser til en barindehaver i Paris.
 - Det er ikke synspunkter, som jeg har eller tror på, sagde han i retten i Paris onsdag, hvor han så en filmoptagelse, hvor han erklærer sin kærlighed til Hitler og fortæller chokerede kunder i baren La Perle i Marais-distriktet, at de var heldige, at de ikke blev gasset.
 - På videoen ser jeg en mand, som har brug for hjælp, og som er meget sårbar, sagde den britiske designer, som blev afskediget om kreativ direktør i modehuset Christian Dior på grund af sine udtalelser på baren.
 - Jeg er hverken antisemitisk eller racistisk, hed det gentagne gange i erklæringerne fra den 50-årige designer, som ifølge anklagemyndigheden må betale mindst 75.000 kroner i bøder for sine tirader i den parisiske bar i februar.
