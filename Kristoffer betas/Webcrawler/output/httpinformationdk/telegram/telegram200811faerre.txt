Færre biler på de danske veje



 Det er længere mellem bilerne på de danske veje. Nye tal fra Vejdirektoratet viser et fald i biltrafikken i tredje kvartal af 2008 på 1,1 procent set i forhold til samme periode året før.
 På motorvejene var faldet 0,5 procent, mens der var 1,3 procent færre biler på øvrige stats- og kommuneveje. Faldet i biltrafik er størst i Storkøbenhavn, hvor Vejdirektoratet registrerede 2,8 procent færre biler. I Århus, Odense og Aalborg er faldet 2,0 procent.
