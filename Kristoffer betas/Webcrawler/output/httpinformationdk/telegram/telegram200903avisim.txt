Avis: IMF vil hjælpe Zimbabwe



 Den Internationale Valutafond (IMF) er rede til at tilbyde øjeblikkelig hjælp til Zimbabwe, og en hjælpepakke vil blive drøftet til april, citerede Zimbabwes statslige medier en minister for at sige i dag.
 Det statskontrollerede dagblad the Herald citerede Elton Mangoma, der er minister med ansvar for økonomisk planlægning og investeringsfremme for at sige, at Zimbabwes regerings forhandlinger med IMF og Verdensbanken havde været positive.
 - De har sagt, at de er villige til at hjælpe os øjeblikkeligt, siger Mangoma til avisen.
 Zimbabwe befinder sig i en dyb økonomisk krise med tårnhøj arbejdsløshed og fødevaremangel.
 Udviklingsminister Ulla Tørnæs (V) rejser i næste uge til Zimbabwe for at få førstehåndsindtryk af den humanitære og politiske situation i landet og for at vurdere, om Danmark skal yde bistand - ud over humanitær bistand - til landet.
