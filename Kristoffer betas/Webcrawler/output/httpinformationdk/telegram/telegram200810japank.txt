Japan: Kim Jong-il formentlig indlagt



 Nordkoreas leder, Kim Jong-il, er formentlig indlagt på et hospital, men tilsyneladende er han stadig i stand til at tage beslutninger.
 Det sagde Japans premierminister, Taro Aso, i dag til parlamentets udenrigspolitiske komité på baggrund af efterretningsrapporter.
 - Under alle omstændigheder er hans tilstand ikke god. Men vi tror ikke, at han er i en tilstand, hvor han ikke kan træffe beslutninger overhovedet, sagde Aso.
