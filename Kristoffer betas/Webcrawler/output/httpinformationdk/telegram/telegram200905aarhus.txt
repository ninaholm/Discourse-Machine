Århus svigter udenlandsk gymnasieungdom



 Århus halter bagefter, når det gælder muligheden for at få en international studentereksamen. Det betyder, at medarbejdere på store virksomheder og med udenlandsk baggrund forlader byen.
 Derfor presser Arla Foods i Århus og Vestas med kommende hovedsæde i byen på for at få et internationalt gymnasium, og kravet støttes voldsomt af kommunen og byens universitet. Parterne har skrevet et brev til undervisningsminister Bertel Haarder (V) for at fremskynde oprettelsen af et gymnasium i Århus.
 Vestas-direktør Ditlev Engel siger til Århus Stitstidende, at en del medarbejdere forlader Vestas, fordi deres børn ikke kan gå på gymnasium i Århus. Til gengæld kan både Kolding, Grenaa, Struer og Aalborg i Jylland tilbyde en international studentereksamen.
 - Når vi rekrutterer nye udenlandske medarbejdere med børn i den alder, er deres første spørgsmål: Har de mulighed for at gå i skole? Så må vi svare nej, siger Ditlev Engel. 

