Westerwelle: Tyskland vil ikke deltage i Syrien-aktion
Tyskland har ingen overvejelser om at deltage i eventuelt indgreb i Syrien-konflikten, siger udenrigsminister.


 Tyskland kommer ikke til at deltage i en eventuel militæraktion i Syrien.
 Det siger den tyske udenrigsminister, Guido Westerwelle, i et interview, som avisen Neue Osnabrücker Zeitung bringer i sin lørdagsudgave.
- Sådan en deltagelse er der hverken blevet anmodet om eller indgår i vores overvejelser, siger udenrigsministeren.
Han minder om, at den tyske grundlov fastsætter meget snævre rammer for, hvornår forbundsrepublikken kan deltage i militære interventioner.
