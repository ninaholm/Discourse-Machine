WHO fremrykker møde om svineinfluenza



 Eksperter i Verdenssundhedsorganisationen WHO' krisekomité mødes mandag eftermiddag omkring klokken 16.00 for at tage stilling til, om FN's alarmberedskab for pandemier skal forhøjes på grund af svineinfluenza, siger en talsmand for FN-organet. 
 Mødet i krisekomitéen var oprindeligt planlagt til i morgen, men bliver altså nu fremskyndet.
 For øjeblikket er pandemi-alarmniveauet fastsat til 3 på en skala fra 1 til 6. Efter antallet af dødsofre som følge af svineinfluenza er steget til 103 i Mexico ventes alarmniveauet at blive forhøjet fra fase tre til fase fire.
