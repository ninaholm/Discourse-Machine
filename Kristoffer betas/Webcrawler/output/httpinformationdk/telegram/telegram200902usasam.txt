USA vil samarbejde med verden om krise



 Det er vigtig for USA at samarbejde med andre lande for at overvinde den økonomiske krise.
 Det sagde USA's nye finansminister, Timothy Geithner, inden han i aften skulle mødes med den arbejdsgruppe af økonomiske eksperter, som præsident Barack Obama har nedsat for at takle finanskrisen.
 - Præsidenten mener, at denne gruppe er meget vigtig, sagde Geithner og tilføjede:
 - Vi er nødt til at gøre dette sammen, at arbejde tæt sammen, ikke bare i USA, men med landene rundt om i verden.
