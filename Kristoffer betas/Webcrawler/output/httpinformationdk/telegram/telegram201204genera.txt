Generalens datter gør comeback i Myanmar



 Myanmars Aung San Suu Kyi
* Født 19. juni 1945. Hun er datter af general Aung San, som var nationalhelt i Burma. Han blev offer for et attentat i 1947.
* Efter at have studeret i Delhi tog Aung San Suu Kyi videre til Oxford Universitet i England for at læse filosofi, politik og økonomi.
* I 1972 giftede hun sig med engelske Michael Aris, som hun har to sønner med. Michael Aris døde af kræft i 1999.
* Aung San Suu Kyi vendte tilbage til Myanmar (tidligere Burma) i 1988 for at passe sin mor.
* Hun var med til at danne Den Nationale Liga for Demokrati (NLD), men blev sat i husarrest i 1989 af militærstyret.
* Trods sin husarrest førte Aung San Suu Kyi NLD til en jordskredssejr ved valget i 1990. Militærjuntaen ignorerede valgresultatet.
* I 1991 blev hun belønnet med Nobels fredspris for sit engagement i kampen mod vold og sin indsats for forandringer.
* Suu Kyi har siddet fængslet eller i husarrest i knap 15 af de sidste 20 år.
 *Aung San Suu Kyi blev søndag for første gang valgt ind i landets parlament ved et suppleringsvalg.
