Stor kokainfangst i Frankrig



 Franske toldere beslaglagde i dag 684 kilo kokain ved et rutinetjek af en lastbil, der kom fra Spanien. 
 Der er tale om den største beslaglæggelse på land nogen sinde i Frankrig, siger en lokal toldchef i det sydlige Frankrig.
 Værdien af de 684 kilo anslås til 200 millioner kroner på det sorte marked.
 To personer er anholdt i forbindelse med smugleriet, men deres identitet eller nationalitet er ikke oplyst.

