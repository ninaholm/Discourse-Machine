Teleselskaber skænker sms-indtægter til tyfon-ofre
De svenske teleoperatører spytter nu også i kassen til ofrene for katastrofen i Filippinerne.


 Svenskerne sender via sms millioner til ofrene for katastrofen i Filippinerne. Og nu har teleselskaberne besluttet at supplere op ved at skænke deres indtægter fra sms-donationerne til hjælpeorganisationer.
Det siger Adam Hasslert, der er markedschef hos betalingstjenesten Wywallet. Efter tyfonen forrige fredag efterlod tusindvis af døde og enorme ødelæggelser i Filippinerne, er der i Sverige indsamlet 15 millioner svenske kroner via sms.
Wywallet, der ejes af operatørerne Telia Sonera, Tele 2 og 3, har i perioden haft indtægter på cirka 700.000 svenske kroner på sms-donationerne til de organisationer, som hjælper ofrene i Filippinerne. Og det beløb bliver nu også skænket til organisationerne.
Også efter jordskælvskatastrofen i Haiti i 2010 skænkede telefonselskaberne i Sverige sine indtægter til hjælpearbejdet.
Adam Hasslert siger, at Wywallet i forvejen har givet en rabat til hjælpeorganisationerne, som betaler fem procent af sms-donationerne op til et vist beløb. Derefter er procentsatsen faldende.
