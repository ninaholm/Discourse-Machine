Kraftigt jordskælv rammer Indonesien
Et kraftigt jordskælv har ramt ud for de indonesiske Sumatra-øer. Myndigheder afblæser advarsel om tsunamier.


 Indonesiens myndigheder har afblæst det tsunamivarsel, der blev udsendt efter et kraftigt jordskælv ud for det vestlige Sumatra.
Indonesiens jordskælvscenter har målt skælvet til 7,2 på richterskalaen, mens USA's Geologiske Undersøgelser har fastsat styrken til 7,5.
Der er ikke umiddelbart meldinger om tilskadekomne eller ødelæggelser.
Ophævelsen af tsunamialarmen tyder på, at der heller ikke er indløbet meldinger om kæmpebølger.
Skælvet ramte i Mentawai-regionen omkring 280 kilometer syd for byen Padang, der er et populært turistområde.
