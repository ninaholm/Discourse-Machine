Præsidentvalg afgøres i anden runde



 Ghanas oppositionsparti, Den Nationale Demokratiske Kongres, NDC, ser ud til at have vundet parlamentsvalget i weekenden.
 Derimod har regeringspartiets præsidentkandidat fået flest stemmer, men dog ikke nok til at vinde i første valgrunde. De to kandidater med flest stemmer skal ud i en anden afgørende valgrunde 28. december.
 Nana Akufo-Addo fra det regerende Ny Patriotiske Front, NPP, fik 49,13 procent af stemmerne, mens John Atta-Mills fra NDC fik 47,92 procent af stemmerne.
 Ved parlamentsvalget ser NDC ud til at få 115 af parlamentets 230 pladser. NPP har hidtil haft et flertal på 128 pladser. 
 De foreløbige resultater kommer, efter at stemmerne i 211 af 230 valgdistrikter er talt op.
 Det endelige resultat ventes senere i dag.
