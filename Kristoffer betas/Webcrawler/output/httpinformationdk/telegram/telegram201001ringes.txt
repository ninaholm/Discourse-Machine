Ringe skader ved jordskælv i Guatemala



 Et jordskælv, der er målt til 6,0 på richterskalaen, ryster Guatemalas stillehavskyst ikke langt fra grænsen til El Salvador, oplyser USA's geologiske undersøgelser, USGS.
Der er ingen umiddelbare rapporter om ofre eller skader.
Jordskælvet lå ifølge USGS i 103 kilometers dybde og havde sit epicenter knap 100 kilometer sydøst for hovedstaden Guatemala By.

- Vi følte en rysten, der var en smule kraftig. Vi overvåger området, men der er ikke sket nogen skader her. Det var en let skælv, som varede i et par sekunder, siger Luis Medina fra det guatemalanske turistkontoret i Puerto Quetzal på landets sydkyst.
Rystelsen kunne også mærkes i nabolandet El Salvador, hvor vinduer på bygninger klirrede, men der er ikke meldt om nogen alvorlige skader.

