Sass Larsen: Venstre må stoppe angreb
Politisk ordfører Henrik Sass Larsen mener, at Venstre må stoppe kritik af Helle Thorning-Schmidt.


Venstres politiske ordfører Peter Christensen må stoppe sine angreb på Helle Thorning-Schmidt, efter Skat er kommet frem til, at hendes mand ikke har overtrådt skatteregler. Det mener Socialdemokraternes politiske ordfører Henrik Sass Larsen.- Det er dybt skuffende. Jeg er skuffet over den måde, Venstre fortsætter deres personlige tilsvining af Helle (Thorning-Schmidt, red.). De burde i stedet tage Skats afgørelse til efterretning. Og det ville klæde dem med et andet tonefald, siger politisk ordfører for Socialdemokraterne, Henrik Sass Larsen, til Ekstra Bladet.Selv om det er kommet frem, at Skat frikender Thorning i skattesagen, holder Venstre-manden fast i, at Socialdemokraternes formand spekulerer i at betale lavere skat.- Hun har fra starten sagt, at de har talt dage for at være på den sikre side af 180-dages reglen. Det er at spekulere i ikke at betale dansk skat. Om det så er lovligt eller ej, det må Skat afgøre, siger han.Sass Larsen mener, at Venstre benytter amerikanske metoder ved at lave en negativ kampagne om modstanderen.- Det er åbenbart deres strategi at svine Helle til hele tiden. De må tro, at al svineriet gavner deres egen sag, ligesom man nogle gange har set i amerikanske valgkampe, sagde Henrik Sass Larsen.
