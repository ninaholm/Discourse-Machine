Sofie Carsten Nielsen uddannelsesminister
De Radikales gruppeformand rykker ind i regeringen som ny uddannelsesminister


 
	De Radikales gruppeformand, Sofie Carsten Nielsen, bliver ny uddannelsesminister, erfarer Berlingske.

	Hun overtager posten efter partifællen Morten Østergaard, som i stedet rykker over i Skatteministeriet.

	Sofie Carsten Nielsen blev valgt ind i Folketinget i 2011, og hun har siden markeret sig som en af de stærkeste kræfter i den radikale folketingsgruppe.

	Tilbage i 2009 var Sofie Carsten Nielsen spidskandidat for De Radikale ved valget til EU-Parlamentet.

	Sofie Carsten Nielsen bliver det eneste helt nye ministernavn hos De Radikale i den store rokade efter SF's udtræden af regeringen.

