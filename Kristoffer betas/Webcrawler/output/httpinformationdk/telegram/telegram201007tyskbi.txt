Tysk bilvrag havde lig i lasten
Mand kørte galt med kvindelig i bagagerum i det østlige Tyskland. Han blev dræbt øjeblikkeligt, men politiet efterforsker nu i sagen.


 Tyske politifolk, som søndag blev kaldt ud til en færdselsulykke med to dræbte, opdagede endnu et lig, da de åbnede bagagerummet i en af de ødelagte biler.
En kvinde i bagagerummet var død lang tid før ulykken på en landevej i den østlige del af delstaten Sachsen-Anhalt, siger en talsmand for politiet. 
Manden, der kørte bilen med kvindeliget, blev dræbt øjeblikkeligt, da han af uafklarede grund pludselig kørte ind i en modkørende bil. Chaufføren i den modkørende bil, en kvinde, blev dræbt, da hendes bil eksploderede i et flammehav. 
Politiet er ved at undersøge, hvorvidt manden med kvindeliget i bagagerummet med vilje forårsagede ulykken.
