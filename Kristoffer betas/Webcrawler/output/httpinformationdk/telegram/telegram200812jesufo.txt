Jesu fødsel højtideligholdes i Betlehem



 Tusinder af palæstinensere og turister indledte onsdag deres højtideligholdelse af julen i Betlehem, Jesu fødeby.
 Festlighederne på Krybbetorvet ventedes at ville vare natten igennem. Højdepunktet er en midnatsmesse i Fødselskirken på stedet, hvor Jesus menes at være blevet født.
 Orkestre bestående af drengespejdere marcherede onsdag gennem Betlehem, mens et kor sang julesalmer på en række sprog.
 Den bibelske by på den palæstinensiske Vestbred er på tre side omkranset af den adskillelsesbarriere, som Israel har opført. Palæstinensere siger, at barrieren har kvalt meget af den lokale handel.
 Festlighederne i år ventes imidlertid at ville tiltrække mange flere turister end de forudgående år har gjort.
