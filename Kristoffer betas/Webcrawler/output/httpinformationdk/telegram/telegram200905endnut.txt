Endnu to H1N1-smittede i Spanien



 Antallet af bekræftede tilfælde af H1N1 i Spanien er steget fra 15 til 20, meddeler landets sundhedsministerium.
 Ministeriet, der tidligere havde meldt, at situationen er blevet stabiliseret, siger, at de nye tilfælde er konstateret i Catalonien i det nordlige Spanien. 
En af de smittede har ikke besøgt Mexico. Det vil sige, at i alt to personer, der ikke har besøgt Mexico, er blevet smittet i Spanien.
 En 23-årig mand, som var den første patient i Spanien - og i Europa - er blevet udskrevet fra hospitalet. Han blev konstateret smittet mandag, 
efter at han var vendt hjem fra Mexico.
