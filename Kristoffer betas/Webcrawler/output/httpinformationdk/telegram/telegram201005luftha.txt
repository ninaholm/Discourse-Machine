Lufthavne genåbnes i Irland efter askesky
De irske luftfartsmyndigheder genåbner alle landets lufthavne, efter at en askesky fra Island er drevet væk fra luftrummet over Irland.


 Alle lufthavne i Irland er åbne igen, efter at en sky med vulkanaske fra Island onsdag tvang luftfartsmyndighederne til at lukke de fleste af landets lufthavne.
Lufthavne i Skotland er også genåbnet, efter at samme askesky lukkede luftrummet over Skotland.
- Hele luftrummet over Irland er nu åben for flyvning. Askeskyen har bevæget sig mod sydvest og generer ikke længere flytrafikken, hedder det i en erklæring fra den irske flyadministration, IAA.
Den islandske vulkanaske skabte noget nær total kaos i flytrafikken i hele Europa mellem den 15. og 21. april. Flere end 100.000 flyvninger blev aflyst, og flere end 10 millioner mennesker kom ikke ud at rejse.

