28 dræbt af selvmordsbombe i Irak



 28 personer blev dræbt og over 30 såret, da en selvmordsbomber iført en vest med sprængstoffer sprængte sig selv i luften i Iraks hovedstad Bagdad i dag. 
 Bombemanden udløste den dødbringende bombe blandt en gruppe politifolk, der fordelte hjælpemidler til fordrevne irakere. 
 I onsdags blev mindst fem personer dræbt af en bombemand i en moské i hovedstaden. Volden har ellers været faldende i Irak igennem det seneste år, men oprørsgrupper som al-Qaeda hærger fortsat. 
