Karzai nægter sindssygdom
Den afghanske præsident, Hamid Karzai, nægter at være maniodepressiv, som en ny bog af journalisten Bob Woodward ellers anklager ham for.


 Afghanistans præsident, Hamid Karzai, nægter beskyldninger fra en ny amerikansk bog om, at han er maniodepressiv. 
- Nej, bestemt ikke. Ganske sjovt, siger han til CNN-talkshowværten Larry King, da han bliver konfronteret med den nye bog, der påstår, at amerikanske efterretningstjenester mistænker ham for at have modtaget behandling for maniodepressivitet.
- Han tager sin medicin, så tager han ikke sin medicin, siger USA's tidligere ambassadør i Afghanistan Karl Eikenberry om Karzai i journalisten Bob Woodwards nye bog "Obama's Wars".
Den afghanske præsident siger til CNN, at han kun tager vitaminpiller, hovedpinepiller og lejlighedsvis antibiotika.
- Den stærkeste medicin, som jeg har taget, er en antibiotika som hedder Augmentin, siger Karzai.
- Og fra tid til anden tager jeg multivitaminer og vitamin C og selvfølgelig Tylenol, medicin, der er populær i USA, som jeg bruger indimellem, når jeg har hovedpine eller er træt, siger han.
USA's præsident, Barack Obama, har indtil nu haft en ganske stormfuldt forhold til Karzai, som USA offentligt har udfordret på grund af anklager om korruption og valgsvindel.
