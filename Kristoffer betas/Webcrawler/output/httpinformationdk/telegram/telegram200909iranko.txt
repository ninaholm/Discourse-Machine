Iran køber benzin i Kina



 Mens USA og EU truer Iran med sanktioner og vil begrænse landets import af brændstof, sælger statsejede kinesiske virksomheder benzin til landet, skriver Financial Times.
 Iran er ganske vist verdens femtestørste eksportør af råolie, men mangler selv faciliteter til at raffinere olien. Derfor er landet nødt til at importere op mod 40 procent af dets benzin. Og det er netop her, at USA og EU ventes at ramme Iran, hvis ikke landet vil indgå i forhandlinger om dets omdiskuterede atomprogram senere på måneden.
 I sidste uge sagde Irans olieminister, at landet var forberedt på brændstofsanktioner og havde lavet aftaler med andre lande om køb af benzin.
 - Vi anslår ud fra det vi hører fra markedet, at 30.000-40.000 tønder kinesisk benzin finder vej fra Asien til Iran, siger Lawrence Eagles fra JP Morgan.
