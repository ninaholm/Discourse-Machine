Vælgerne strømmer fortsat til EP-valg



 Vælgernes interesse for at stemme til Europaparlementet til formiddag er langt større end ved sidste valg i 2004. Klokken 12 havde 20,4 procent af vælgerne stemt mod 16,3 på samme tidspunkt sidste gang. Det viser en rundspørge fra Ritzau blandt valgsteder, der klokken 12 repræsenterede 255.000 vælgere.
 Lige fra morgenstunden har der været flere afgivne stemmer, men forskellen er stødt vokset. Klokken ti var det godt to procent flere, klokken 11 var det næsten 2,5 procent flere, og klokken 12 er forskellen så over fire procent. Fortsætter denne tendens dagen igennem vil valgdeltagelsen nå over 50 procent. Ved valget i 2004 stemte 47,9 procent.
 En af årsagerne til stigningen skyldes, at langt flere har brevstemt end tidligere, men det kan dog ikke alene begrunde den stigende interesse. Største stigning klokken 12 havde Halsnæs, hvor 22 procent havde stemt mod 15,5 sidste gang. I Lyngby-Taarbæk havde næsten hver fjerde stemt, helt præcist 22,9 procent af vælgerne.
 Til dagens valg kan 4.054.454 danskere stemme.
