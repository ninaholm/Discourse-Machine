Gallup: VKO vokser



 Midten i dansk politik skrumper, og VKO vokser, skriver Berlingske Tidende i dag på baggrund af en meningsmåling fra Gallup.
 Målingen er trist nyt for især den politiske midte. De Radikale får det hidtil dårligste resultat siden folketingsvalget med 4,1 procent af stemmerne. Liberal Alliance får opsigtvækkende 0,0 pct., efter at Naser Khader har forladt partiet, mens det nye parti Borgerligt Centrum lander på 0,2 procent.
 Til gengæld er Venstre, Konservative og Dansk Folkeparti samlet igen vokset, og det får SF-gruppeformand Ole Sohn til at
komme med en appel til R: - Der er et fint samarbejde mellem S og SF, men vi skal også have de Radikale med, siger Ole Sohn til Berlingske Tidende.
 Venstre er ifølge Gallup igen er landets største parti. Socialdemokraternes offensiv med loft over bankdirektørlønninger ser ikke ud til at have kostet Venstre stemmer. Regeringspartneren de Konservative er også kravlet frem og får 11,8 procent af stemmerne.
