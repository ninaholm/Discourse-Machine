34 irakere nu klar til at blive sendt ud
Delegationen fra Irak har afsluttet sit arbejde med at identificere afviste irakiske asylansøgere. 34 personer kan sendes hjem.


 Den omstridte delegation fra Irak er færdig med sit arbejde med at fastslå identiteten og nationaliteten på 34 irakere, der har fået afslag på asyl i Danmark. 
 I alt 35 personer er i denne uge blevet afhørt af delegationen. Heraf blev 34 identificeret som irakiske statsborgere, og Rigspolitiet fortsætter nu arbejdet med at sende de personer tilbage til Irak, oplyser Rigspolitiet.
 Der var tvivl om identiteten af en person, som nu skal undersøges yderligere. Vedkommende er blevet løsladt, fordi Integrationsministeriet har udsat udrejsefristen.

