Fem dræbt og 20 såret af kraftig bombe i Bangkok
Legemsdele blev slynget gennem luften ved voldsom eksplosion ved Erawan Templet i det centrale Bangkok.


 Mindst fem personer blev dræbt og 20 andre blev såret, da en voldsom bombe eksploderede i det centrale Bangkok sent mandag.
Legemsdele blev slynget gennem luften ved den voldsomme eksplosion og lå spredt uden for Erawan Templet i gaden Chidlom i det centrale Bangkok, siger en talsmand for politiet til AFP.
- Jeg kan bekræfte, at det er en bombeeksplosion, siger talsmanden.
