Krav om forbud mod at bruge sms i bilen
Havarikommissionen vil have gjort det ulovligt at sms&#039;e, maile eller gå på internettet under bilkørsel.


Danske bilister sms'er, mailer og går på internettet under kørslen i et sådant omfang, at Havarikommissionen for Vejtrafikulykker nu beder Folketinget om at ændre loven og gøre det forbudt.Morgenavisen Jyllands-Posten skriver, at den teknologiske udvikling ifølge kommissionen for længst har overhalet den nuværende lovgivning, hvori det hedder, at al brug af håndholdt mobil er forbudt.Ifølge havarikommissionen er det nødvendigt at gøre det forbudt at sms'e, maile og gå på nettet, når telefonen sidder i en fast mobilholder i bilen, skriver Jyllands-Posten.- Vi ser, at bilister sidder med deres nye smartphones under kørslen og bruger dem som en bærbar computer og dermed kigger væk fra trafikken, siger formanden for Havarikommissionen, Sven Krarup Nielsen, til avisen.- Vi vil komme til at se en dramatisk vækst i antallet af ulykker, hvis vi ikke får bilisterne til at ændre adfærd, understreger han.Ifølge en amerikansk undersøgelse var brug af mobilsnak og sms under kørslen i fjor årsag til 28 procent af trafikulykkerne i USA.Dokumentationschef i Rådet for Sikker Trafik, Jesper Sølund, Havarikommissionens krav, og rådet bebuder en større kampagne til efteråret om opmærksomhed i trafikken, skriver Jyllands-Posten.
