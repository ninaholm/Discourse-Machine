To danske soldater er såret i Afghanistan
To danske soldater er blevet lettere såret, da deres køretøj mandag morgen ramte en vejsidebombe. Soldaterne har selv orienteret deres pårørende.


 Mandag formiddag kørte et dansk køretøj på en vejsidebombe i Helmand i Afghanistan. To soldater blev såret og fløjet med helikopter til et felthospital, oplyser Hærens Operative Kommando.
Angrebet fandt sted nær patruljebasen Rahim omkring frokost lokal afghansk tid.
Der blev ydet førstehjælp på stedet, hvorefter soldaterne blev evakueret med helikopter til felthospitalet i Camp Bastion.
Begge soldater kommer fra Ingeniør-detachementet, der er udsendt fra Ingeniørregimentet i Skive. De var med i en forsyningskolonne, der var på vej fra Camp Price til patruljebasen Rahim.
Begge soldater har ringet hjem til deres pårørende. 
