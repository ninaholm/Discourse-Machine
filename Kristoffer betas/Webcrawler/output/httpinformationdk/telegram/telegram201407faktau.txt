FAKTA: Her har de unge især søgt ind
Erhvervsakademiuddannelserne har modtaget flere ansøgninger i år, mens bacheloruddannelserne går tilbage.


 I alt har 91.231 personer søgt ind på en videregående uddannelse. Det er fire procent flere end de 88.040 personer, der søgte ind sidste år.
Her er et overblik over søgningen til de videregående uddannelser i år:
* Erhvervsakademiuddannelser - I alt har 14.063 søgt ind, hvilket er 13 procent flere end i 2013.
* Professionsbacheloruddannelser - I alt har 36.424 søgt ind, hvilket er fem procent flere end i 2013.
* Bacheloruddannelser - I alt har 40.744 søgt ind, hvilket er én procent færre i forhold til i 2013.
* I forhold til udvalgte uddannelser har der været de procentvis største stigninger i ansøgningerne til at blive sygeplejerske, datamatiker og designteknolog.
* Modsat har uddannelser som folkeskolelærer, designer og veterinærmedicin oplevet de største fald i antallet af ansøgninger, når der ses på den procentvise udvikling.
* De tre videregående uddannelsesinstitutioner, som har modtaget flest 1. prioritetsansøgninger i 2014, er Københavns Universitet, Aarhus Universitet og Professionshøjskolen VIA.
* Disse tre uddannelsesinstitutioner har næsten modtaget hver tredje 1. prioritetsansøgning.
Kilde: Uddannelses- og Forskningsministeriet.
