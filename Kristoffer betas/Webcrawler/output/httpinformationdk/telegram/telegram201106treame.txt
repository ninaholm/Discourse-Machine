Tre amerikanere ramt af VTEC-bakterie
USA finder tilfælde af den frygtede bakterie, der har ramt Tyskland og Europa.


 Tre mennesker i USA er formentlig smittet med den frygtede VTEC-bakterie efter at have været på rejse i Tyskland.
Det oplyser det amerikanske center for sygdomskontrol.
Centeret afventer resultaterne af blodprøver, før det med sikkerhed kan siges, at de tre amerikanere er smittet. Ingen af tilfældene anses for livstruende.
I alt er 18 mennesker er døde af sygdommen i Europa. Heraf 17 i Tyskland. Sygdommen kan udvikle nyresvigt.
2000 er registreret smittet med bakterien i Tyskland. Flere europæere, som er smittet, har været på rejse i Tyskland.
Det er agurker og rå grøntsager, der mistænkes for at være inficeret med bakterien. Men det er ikke lykkedes at finde smittekilden.
