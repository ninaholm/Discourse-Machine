Fritzl anklaget for mord



 Den 73-årige østriger Josef Fritzl blev i dag anklaget for mord.
 Det var Fritzl, der stod bag den rystende forbrydelse, som tidligere i år kom for dagens lys i Amstetten i Østrig.
 Det viste sig, at han i 24 år havde holdt sin datter indespærret i kælderen til familiens hus. Han havde forgrebet sig på hende, og hun fødte i alt syv børn. Et af dem døde kort efter fødslen, og det er derfor, at han er anklaget for mord.
 Anklagemyndigheden tiltaler ham også for blandt andet incest og slaveri.
 Fritzl har været tilbageholdt, siden sagen blev kendt i april.
 I oktober blev han kendt mentalt egnet til en retssag.
 Retssagen imod ham ventes at begynde i begyndelsen af næste år.
 Hvis han dømmes skyldig, risikerer han fra 10 til 20 års fængsel.
