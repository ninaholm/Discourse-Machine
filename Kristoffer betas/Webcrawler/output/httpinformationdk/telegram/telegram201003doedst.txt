Dødstal i Chile stiger til 795
Chiles præsident, Michelle Bachelet, oplyser under besøg i jordskælvsramt by, at antallet af dødsofre efter weekendens jordskælv fortsætter med at stige.


 Dødstallet efter jordskælvet i Chile fortsætter med at stige. Præsident Michelle Bachelet oplyste tirsdag aften, at naturkatastrofen foreløbig har kostet 795 menneskeliv.
 Det tidligere dødstal stod på 763.
 Bachelet offentliggjorde den seneste opgørelse over døde under et besøg i byen Curico, der er et af de hårdest ramte områder. Jordskælvet, der ramte lørdag, blev målt til 8,8 på richterskalaen. Det er et af de10 kraftigste jordskælv, der er registreret noget sted på Jorden.
 Den danske ambassade i Chile oplyser tirsdag aften, at den fortsat ikke har kunnet komme i kontakt med ni danskere, der befandt sig i jordskælvsområdet.

