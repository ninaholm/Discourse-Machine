Norge klar til at vaccinere alle



 De norske sundhedsmyndigheder anbefalede fredag, at alle nordmænd skal lade sig vaccinere mod H1N1, den såkaldte svineinfluenza.
 - Influenzaen er mild. De færreste vil blive alvorligt syge. Men nogle få vil blive meget syge. Derfor anbefaler vi vaccine, siger sundhedsdirektør Bjørn Inge Larsen.
 Det skønnes, at over 100.000 nordmænd allerede har været ramt af svineinfluenza, og endnu flere ventes at blive ramt de kommende uger.
 Bjørn Inge Larsen fortalte, at den norske sundhedsstyrelse torsdag aften fik bekræftet endnu et dødsfald i Norge som følge af svineinfluenza.
 - Meget tyder på, at vi er på vej ind i en ny bølge. I går aftes fik sundhedsstyrelsen bekræftet et tiende dødsfald i Norge, sagde han.
 Vaccinen er ikke klar endnu, og medicinalselskaberne ventes først at kunne levere vaccine i stor skala fra omkring juletid.
 I Danmark har Sundhedsbestyrelsen besluttet, at kun børn og ældre og folk med en sygdomshistorie skal vaccineres.
