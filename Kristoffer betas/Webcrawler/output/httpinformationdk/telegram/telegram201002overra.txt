Overraskende navne blandt nye ministre



 Fem medlemmer af Venstres folketingsgruppen skifter tirsdag status fra folketingsmedlem til minister.
Situationen er omvendt hos De Konservative, hvor formand Lene Espersen har fundet sine to nye ministre uden for Christiansborg.
Statsminister Lars Løkke Rasmussen udnævner Søren Pind til udviklingsminister. Gitte Lillelund-Bech som forsvarsminister. Hans Christian Schmidt til transportminister. Tina Nedergaard til undervisningsminister og Henrik Høegh til fødevareminister. Alle har altså hidtil været folketingsmedlemmer for Venstre.
De nye konservative ansigter er Gitte Sahl Madsen og Benedikte Kiær. Sahl Madsen er ny videnskabsminister og kommer fra en stilling som direktør i Danfoss Universe. Benedikte Kiær skal være socialminister. Hun har hidtil været medlem af regionsrådet i Region Hovedstaden.
