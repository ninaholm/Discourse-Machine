Vestager: Jeg bliver økonomisk kommissær
Danmarks kommissærkandidat føler sig overbevist om, at hun får en økonomisk post. Hvilken tør hun ikke spå om.


 Margrethe Vestager føler sig overbevist om, at hun vil få en økonomisk kommissærpost.
Det oplyser hun over telefonen til Ritzau fra Bruxelles, hvor hun onsdag eftermiddag har været møde med kommissionsformand Jean-Claude Juncker.
- Det har jeg en meget stærk fornemmelse af, lyder det fra Vestager, der tirsdag sagde farvel til posten som økonomi- og indenrigsminister.
- Det peger helt entydigt mod et økonomisk arbejdsområde, konstaterer hun.
Spørgsmål: Er du overbevist om, at du ender med at sidde på en økonomisk kommissærpost?
- Ja, det tror jeg faktisk, lyder det fra Vestager.



