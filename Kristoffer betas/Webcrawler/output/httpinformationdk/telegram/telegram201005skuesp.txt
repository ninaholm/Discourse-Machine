Skuespilleren Lynn Redgrave død
Lynn Redgrave, der er Vanessa Redgraves lillesøster, fik sit store gennembrud med filmen "Georgy Girl" i 1967.


 Den britisk-fødte skuespiller Lynn Redgrave er død efter lang tids sygdom. Hun blev 67 år.
Hun fik sit store gennembrud på film i 1966 som den gæve og naive pige i "Georgy Girl". Siden fik hun en lang film-, tv- og teaterkarrierer i USA. Senest i den populære tv-serie "Desperate Housewifes".
Lynn Redgrave kommer fra en stor teaterfamilie. Forældrene var skuespillerne Michael Redgrave og Rachel Kempson. Storesøsteren er skuespilleren Vanessa Redgrave.
Lynn fik i 2003 konstateret brystkræft, en sygdom som hun aldrig overvandt. Hun døde mandag i sit hjem i Connecticut.
Hun er to gange nomineret til filmprisen Oscar - for bedste skuespiller i "Georgy Girl" og for bedste birolle i "God and Monsters" fra 1999.
