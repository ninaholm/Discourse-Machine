Stamceller skal forebygge lammelser
På et amerikansk hospital er lægerne i gang med at behandle en mand for brud på rygsøjlen med stamceller fra tidlige fostre, embryoer.


 Amerikanske læger har indledt de første epokegørende forsøg med stamceller fra meget tidlige menneskelige fostre ved behandlingen af en mand med brud på rygsøjlen, oplyser firmaet Geron Corporation.
Pionerbehandlingen med Geron's menneskelige stamceller GRNOPC1 finder sted på Shepherd Center i Atlanta, siger en talskvinde for hospitalet. 
Forsøg med stamceller har vist, at de markant kan forbedre bevægeapparatet hos dyr med skader på rygsøjlen, hvis det sker syv il fjorten dage efter skaden. 
David Apple, som er medicinsk leder af Shepherd Center, siger, at de igangværende forsøg, der skal fastslå om GRNOPC1 er sikre og tolereres i mennesker, er et meget vigtigt skridt i bestræbelserne på at kurere lammelser efter brud på rygsøjlen.
Tilhængere af brugen af stamceller ser muligheder for at behandle sygdomme som cancer og Alzheimer's, mens modstandere er imod ødelæggelsen af de levende fostre, hvorfra stamcellerne kommer. 
I Washington er den amerikanske regering involveret i en omfattende retssag om brugen af stamceller fra fostre.
