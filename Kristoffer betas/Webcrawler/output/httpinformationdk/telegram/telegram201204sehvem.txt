Se hvem der vil være USA's præsident
Her kan du se, hvem der fortsat kæmper om at udfordre Barack Obama ved det amerikanske præsidentvalg i november i år.


* Mitt Romney, 64 årMormon, tidligere guvernør i Massachusetts og stifter af et stort investeringsselskab, der har gjort ham til milliardær. Han forsøgte i 2008 uden held at blive nomineret til præsidentkandidat. Så i første omgang ud til at have vundet en yderst kneben sejr i det såkaldte caucusvalg i Iowa, men en fintælling viste sidenhen, at han var 34 stemmer efter Rick Santorum. Tog sig sikkert af sejren ved primærvalget i New Hampshire, men tabte stort til ærkerivalen Newt Gingrich i South Carolina. Romney indtog dog igen førertrøjen - i hvert fald for en stund - med sejre i Florida og Nevada og senest Maine.* Newt Gingrich, 68 årTidligere hårdtslående formand for Repræsentanternes Hus i Washington. Før årsskiftet var han favorit i Iowa, men endte skuffende på en fjerdeplads efter at være blevet udsat for en smædekampagne fra sine modstandere. Også i New Hampshire gik det galt, da det blev til samme placering, men i South Carolina kom han tilbage i kapløbet med en sikker sejr, efter at han var gået i offensiven i tv-debatter. Ved valget i Florida tabte Gingrich dog igen til Mitt Romney, og siden har han været hægtet af i kapløbet.* Ron Paul, 76 årMedlem af Repræsentanternes Hus i Washington. Den tidligere fødselslæge repræsenterer libertarianisme, altså absolut frihed og afskaffelse af staten, og har mange unge tilhængere, som synes, at texaneren taler lige ud af posen. Endte på en tredjeplads i Iowa og overraskede de fleste ved at indtage andenpladsen i New Hampshire og Minnesota, mens han røg ned på fjerdepladsen i både South Carolina, Florida og Colorado.Den endelige præsidentkandidat skal nomineres ved Republikanernes partikonvent i Tampa, Florida, i slutningen af august.
