Rio de Janeiros Kristus-statue får nyt liv
Rio de Janeiros kendte varetegn - Kristus-figuren på toppen af Corcovado-bjerget - har fået nyt liv efter en omfattende restaurering.


 Statuen af Kristus, som med åbne arme skuer ud over den brasilianske storby Rio de Janeiro, er blevet genindviet efter en fire måneder lang renovering, der har kostet omkring 25 millioner kroner. 
Renoveringen af den 38 meter høje og næsten 80 år gamle statue er blevet finansieret af den brasilianske minegigant Vale sammen med det romersk-katolske ærkebispedømme i Rio. Vale vil yderligere betale for vedligeholdelsen af Kristus-figuren frem til 2015. 
Kristus-statuen er skabt af franskmanden Paul Landowski og blev i 1931 indviet på toppen af Corcovado-bjerget over Rio de Janeiro. 
Før renoveringen led statuen af revner og andre vandskader og havde mistet en del af overfladebelægningen. 
Monumentet bliver besøgt af næsten to millioner om året. 
