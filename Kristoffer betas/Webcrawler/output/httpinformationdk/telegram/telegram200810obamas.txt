Obamas forspring snævrer ind



 USA's demokratiske præsidentkandidat, Barack Obama, har en føring over sin republikanske modstander, John McCain, på 50 procent af stemmerne mod 46 procent til McCain, viser en måling.
 Det er et fald i forhold til det forspring på ni procentpoint, som blev registreret en uge tidligere.
 Målingen, der er lavet for ABC News og Washington Post, er foretaget efter de to præsidentkandidater mødtes til deres første tv-debat fredag.
