Frederiksberg: K står til borgmesterpost trods nedgang
Jørgen Glenthøj (K) kan formentlig beholde sin borgmesterkæde på Frederiksberg trods tilbagegang for partiet.


 Skal man tro en exitprognose fra Epinion foretaget for DR, bliver den nuværende konservative borgmester, Jørgen Glenthøj, formentlig siddende på det fineste kontor på Frederiksberg Rådhus.
Siden 2009 har han siddet som borgmester, og det tyder meget altså på, at han fortsat vil gøre.
Selvom De Konservative lader til at gå tilbage fra 12 mandater ved valget i 2009 til nu otte mandater i år, kan de sammen med deres valgforbund med De Radikale, Venstre og Liberal Alliance sikre, at Frederiksberg holdes på konservative hænder, som det har været tilfældet i 104 år.
Ifølge DR's exitprognose står Venstre til at få to mandater ligesom R, mens Liberal Alliance får en enkelt.
Dermed kan de tilsammen i valgforbundet samle 13 mandater af de i alt 25 i kommunen.
Enhedslisten og SF deles med hver tre mandater om at blive det tredjestørste parti i kommunen ifølge exitprognosen.
