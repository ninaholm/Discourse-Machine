16 dræbt ved busulykke i Bulgarien



 16 mennesker blev dræbt, og over 20 andre blev kvæstet, da en bus i dag kørte ind i en gruppe kristne pilgrimme på en bjergvej i Bulgarien.
 11 kvinder, 4 mænd og en 16-årig dreng døde, da de blev ramt af bussen, hvis bremser ikke virkede, da den var på vej ned ad en bjergvej i det sydøstlige Bulgarien.
 De mange dræbte og sårede var på vej til en religiøs festival i byen Yambol.
 Om bord i bussen befandt sig 19 ældre mennesker, heraf var nogle blandt de dræbte og sårede. 
