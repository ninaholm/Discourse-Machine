Ford fører an i bred optur



 Det er ikke kun bilgiganten Ford, som mærker en umiddelbar optur i USA. Hussalget og byggeaktiviteten stiger nemlig også hos amerikanerne.
 I september steg aktiviteten i byggesektoren med 0,8 procent. Samtidig blev der, ifølge den amerikanske ejendomsmæglerforening, underskrevet 6,1 procent flere huskøbskontrakter i samme måned.
 Den amerikanske bilgigant Ford fremlagde mandag et overskud på 997 millioner dollar (godt fem milliarder kroner) i årets tredje kvartal. 
 Koncernen siger samtidig, at den er på vej til at blive "stærkt profitabel". Det er nye toner fra den ellers kriseramte amerikanske bilindustri.
