FAKTA: Derfor strides de om dagpengene
Socialdemokraterne er under voldsomt pres for at ændre i dagpengereglerne. Se her hvorfor:


 * Det var VK-regeringen, der sammen med De Radikale og Dansk Folkeparti i 2010 vedtog ændringerne af dagpengesystemet.
* Men det blev Socialdemokraterne, der sammen med De Radikale og SF gennemførte reformen.
* Reformen halverer dagpengeperioden fra fire til to år. Samtidig fordobler den længden af den periode, man skal være i arbejde for at genvinde retten til dagpenge, fra 26 til 52 uger.
* Det var forventet, at 4000 ville miste retten til dagpenge. Det har vist sig at blive et langt højere tal. I 2013 røg mere end 33.000 ud af systemet, og i 2014 er 9900 allerede faldet ud.
* Ifølge A-Kassernes Samvirke må skønnet for hele 2014 opjusteres til flere end 17.000. Hidtil har AK-Samvirke regnet med 14.000 udfaldsramte for 2014.
* Regeringen har lavet flere tiltag for at afbøde virkningen af dagpengereformen, blandt andet ved at sikre, at de udfaldsramte kan få midlertidig uddannelsesydelse og midlertidig arbejdsydelse.
* Både SF og Enhedslisten kræver nye forhandlinger om reformen - også Dansk Folkeparti er klar til at se på reformen. Det afviser regeringen dog.
