Skattelettelser vil bremse nedtur



 Hver anden dansker vil tage nye skattelettelser med på shoppetur fremfor at lægge pengene i sparegrisen. Det viser en my meningsmåling, som Greens Analyseinstitut har foretaget for dagbladet Børsen.
 Forbrugslysten har ikke ændret sig siden 2006, hvor 44 procent af vælgerne svarede, at de hovedsagelig ville bruge en ny skattelettelse til forbrug frem for opsparing.
 Dermed kan VK-regeringen sparke gang i den danske vækst og redde arbejdspladser i både produktion og detailhandel ved at underfinansiere den kommende skattereform i et par år. 
 Statsminister Ander Fogh Rasmussen (V) luftede i december tanken i et interview med Børsen, men selv om både Dansk Folkeparti og De Radikale siden har givet grønt lys, så afvises tanken stadig af Socialdemokraterne, som frygter, at pengene spares op.
 Skatteminister Kristian Jensen (V) håber, at undersøgelsen kan få Socialdemokraterne til at "opgive myterne".
