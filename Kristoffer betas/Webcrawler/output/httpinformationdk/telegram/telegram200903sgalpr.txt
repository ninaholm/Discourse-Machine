S: Gal prioritering af K. Jespersen



 Socialdemokraternes socialordfører Mette Frederiksen kritiserer i skarpe vendinger velfærdsminister Karen Jespersen (V) for at kæmpe imod landets største kommune i stedet for at bidrage til løsningen af den verserende konflikt mellem bander og rockere.
 - Det er både forkert og proportionsforvrængning. Befolkningen har brug for politiske svar - ikke politiske sværdslag. Igen ser vi en forkert politisk prioritering fra Karen Jespersen. Der er brug for en ny start for de drenge og unge mænd, der enten er i kriminalitet - eller på vej ud i kriminalitet. Det kræver nogle solide retspolitiske og socialpolitiske svar. Det bidrager Karen Jespersen desværre ikke til, siger Mette Frederiksen. 
