Kristne angriber muslimer i Central Afrikanske Republik
Militserne, der er kendt som "anti-balaka", har fyret med både tungt og let skyts mod Bangui.


 Kristne militser har fredag angrebet muslimske kvarterer i hovedstaden i Den Centralafrikanske Republik ifølge beboere og fredsbevarende styrker i landet.
Militserne, der er kendt som "anti-balaka", har affyret både tungt og let skyts mod Bangui.
- Soldater fra anti-balaka har angrebet PK5 og et andet kvarter, der kaldes Fatima, siger en talsmand for Den Afrikanske Unions fredsbevarende styrke Misca.
Ifølge talsmanden er Misca's fredsbevarende soldater på vej til det uroplagede område.
En tchadisk Misca-soldat, som blev såret under et angreb på en patrulje torsdag, skulle fredag være død.
