Publikumspris til Lone Scherfig-film



 Den danske filminstruktør Lone Scherfigs engelsksprogede spillefilm "An Education" vandt i aftes publikumsprisen på den alternative Sundance-festival i Park City i Californien. Samtidig fik filmen en pris for bedste fotografering ved John de Borman.
 Filmen er baseret på den engelske journalist Lynn Barbers erindringer og fortæller - I forfatteren Nick Hornbys bearbejdning - om mødet i de tidlige 1960'eres London mellem en 17-årig pige og en playboy-type, der er 20 år ældre.
 Filmen er Lone Scherfigs sjette, siden hun brød igennem med verdenssuccesen "Italiensk for begyndere".
 Blandt dokumentarfilmene måtte den danske "Burma VJ" til gengæld nøjes med en pris for bedste klipning ved Janus Billeskov Jansen og Thomas Papapetros.
 Anders Østergaards film om det folkelige oprør i Burma var anset blandt favoritterne efter at have vundet hovedpriserne på internationale festivaler i København og Amsterdam.
