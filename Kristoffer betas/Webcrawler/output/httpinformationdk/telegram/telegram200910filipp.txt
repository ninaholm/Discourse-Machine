Filippinerne i undtagelsestilstand



 En voldsom tyfon kaldet Parma er på vej mod den nordlige del af Filippinerne, og landets præsident, Gloria Arroya, har sat hele landet i alarmberedskab.
 Parma ventes at ramme Filippinerne en gang i løbet af lørdagen lokal tid, og tyfonen kommer kun en uge efter, at en anden tyfon kaldet Ketsana hærgede Filippinerne og tog 293 menneskeliv.
 Præsidenten har allerede beordret alle, der bor i kystområder og lavt liggende egne, evakueret væk fra den rute, som Parma formodes at tage.
 Store dele af Filippinerne inklusive hovedstaden, Manila, er allerede i alarmberedskab på grund af Ketsanas hærgen.
 Parma bevæger sig mod hovedøen, Luzon, med vindhastigheder på op mod 230 kilometer i timen.

