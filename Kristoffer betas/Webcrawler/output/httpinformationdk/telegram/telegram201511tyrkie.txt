Tyrkiet mener at have afværget stort angreb i Istanbul
Fem mænd, der mistænkes for at tilhøre IS, blev fredag tilbageholdt af myndighederne i Istanbul. En er brite.


Jihadister i Islamisk Stat planlagde et stort angreb i Istanbul på samme dag, som de blodige angreb fandt sted i Paris, siger en embedsmand i Tyrkiet.Politiet tilbageholdt fredag fem personer i Istanbul. Blandt dem er en mand, som har arbejdet nært sammen med den berygtede "Jihad John", der forleden antageligt blev dræbt i et amerikansk droneangreb i Syrien.- Vi formoder, at de planlagde et angreb i Istanbul på samme dag som Paris-angrebene, siger en embedsmand ifølge nyhedsbureauet AFP.Umiddelbart viser efterforskningen ifølge den unavngivne embedsmand, at anholdelserne forhindrede et større angreb.Blandt de tilbageholdte er en britisk mand, Aine Lesley Davis, som ifølge britiske medier skal have indtaget en nøglerolle i IS i Syrien. Han skal ligesom "Jihad John" have bevogtet udlændinge, som IS har taget til fange.De tyrkiske myndigheder undersøger nu, om der forbindelse mellem det forhindrede angreb og blodbadet i Paris, hvor mindst 129 mistede livet.- Alle muligheder bliver evalueret, siger embedsmanden, der tilføjer, at det er muligt, at de tilbageholdte også havde planer om at udføre et angreb et andet sted i Europa.Tidligere har Tyrkiet været udsat for kritik af vestlige allierede, fordi landet har forsømt at stoppe IS-militantes færd ind over den hullede grænse til Syrien.Men i de seneste måneder har Tyrkiet intensiveret sikkerhedsoperationer.- Der er brug for fælles initiativer for at bekæmpe terrorisme og løse krisen i Syrien, siger den tyrkiske embedsmand.ritzau/Reuters
