To danskere overlever flystyrt i Nepal
Dansk kærestepar overlever sammen med fire andre et flystyrt i Nepal, hvor 15 andre personer omkommer.


 To danskere overlevede mandag et flystyrt i det nordlige Nepal, da et fly med 19 passagerer og to piloter om bord styrtede ned tæt ved vanskelig tilgængelig lufthavn. Det oplyser nepalesisk politi.
- Det danske par er blandt de seks personer, som mirakuløst har overlevet. Deres tilstand er stabil. 15 mennesker omkom, siger han.
Politiet siger, at 13 af de omkomne var indiske turister. De to øvrige dræbte er flyets piloter, der er fra Nepal.
De fire øvrige overlevende er fire indiske børn. De overlevende er indlagt på et hospital i byen Pokhara, der er et yndet turistmål.
Flyet var en propelmaskine af typen Dornier Do 228, og tilhører det nepalesiske selskab Agni Air.
Flyet styrtede ned et kvarter efter, at det forlod Pokharas lufthavn klokken 9.30 (5.45 dansk tid).
Flyet fik tekniske problemer under indflyvningen til byen Jomsom, der er et populært område for vandrere i bjergområdet Annapurna. Jomsom er udgangspunkt for trekkingture i Himalaya bjergene og for besøg til det hellige Muktinath-templet.
Den cirka 60 kilometer lange strækningen mellem Pokhara og Jomsom går gennem en slugt med høje bjerge omkring, og ruten anses for at være meget vanskelig.
- Flyet lagde an til landing i Jomsom lufthavn, da det ramte en mudret bjergskråning. Flyet er nu begravet i skråningen, siger Binod Singh, talsmand for politiet.
Politiet siger, at piloten rapporterede om problemer, netop som han lagde an til landing. Umiddelbart før styrtet sagde piloten, at han vil forsøge at flyve tilbage til Pokhara.
Flystyrtet er det andet for Agni Air inden for mindre end to år, og det femte flystyrt i Nepal med dødelig udgang inden for to år.
I august 2010 styrtede et af selskabets fly ned på vej til Mount Everest under et uvejr. De 14 ombordværende turister omkom.
