Usikkerhed sender på ny aktier i Asien i rødt
Investorerne verden over fortsætter med at sælge ud af deres aktiebeholdning.


Aktierne verden over bliver ved med at se rødt. Onsdag falder det ledende Nikkei-indeks på børsen i Tokyo over to procent i eftermiddagshandlen.Frygten for stilstand i den globale økonomi har de seneste dage fået investorer verden over til at sælge ud af deres aktier med store fald til følge.Nikkei-indekset er onsdag eftermiddag lokal tid nede med knap 2,5 procent. Det skal ses i lyset af, at samme indeks tirsdag faldt med 5,4 procent, skriver AFP.Også i Australien og Singapore falder børserne med et par procent.Det kinesiske aktiemarked, der har været igennem store op- og nedture det seneste år, holder lukket på grund af det kinesiske nytår.Investorerne synes i stedet at søge mod mere sikre havne. Det kommer blandt andet til udtryk ved, at den japanske møntfod, yen, onsdag er styrket til det højeste niveau i 15 år over for den amerikanske dollar.Og prisen på guld stiger som følge af usikkerheden om den globale økonomi. Guld handles onsdag tæt på det højeste niveau i cirka syv måneder.Det toneangivende danske aktieindeks, C20 Cap, lukkede tirsdag 2,4 procent lavere.Indekset lukkede i 883,5, og det er første gang siden februar sidste år, at indekset over de 20 mest handlede danske aktier er under 900.Mandag lukkede C20 Cap-indekset med det største endagsfald i indeksets historie på 5,4 procent./ritzau
