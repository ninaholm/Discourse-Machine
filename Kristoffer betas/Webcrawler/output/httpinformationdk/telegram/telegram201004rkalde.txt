R kalder V-forslag for "maoistisk"
Statslige institutioner skal ligges uden for København for at hjælpe Udkantsdanmark, mener Venstre. Radikale kalder det "maoistisk planlægningspolitik".


 De Radikale kritiserer Venstres forslag om at flytte statslige arbejdspladser til provinsen. Forslaget skal hjælpe de kriseramte udkantsområder, og regeringspartiet har angiveligt blandt andet Kort- og Matrikelstyrelsen, Søfartsstyrelsen og Energistyrelsen i kikkerten.
De Radikales gruppeformand, Margrethe Vestager, kalder det "leflen for Udkantsdanmark" på et tidspunkt, hvor vælgerne flygter fra Venstre i netop disse områder.
- De seneste år er der forsvundet tusindvis af job, og senest har regeringen bebudet, at der forsvinder yderligere 8000 kommunale job. Og så begynder Venstre snakke om at flytte 300 til 400 job ud fra København. Det, som der er brug for, er privat vækst i de områder. I stedet for den her maoistiske planlægningspolitik, hvor man pludselig vil flytte flere hundrede kilometer rundt med folk og arbejdspladser, siger Margrethe Vestager. 
