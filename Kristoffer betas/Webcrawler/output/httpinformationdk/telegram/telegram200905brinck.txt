Brinck er klar til finalen



 Med sangen "Believe Again" lykkedes det torsdag aften for den danske sanger Niels Brinck Kristensen at kvalificere sig til finalen i Det Europæiske Melodi Grand Prix 2009. 10 af de 19 deltagere i torsdagens semifinale gik videre. Dermed indfriede den 34-årige Niels Brinck Kristensen bookmakernes forventninger om en plads i lørdagens finale.
 Blandt de øvrige lande, der kom med til finalen fra torsdagens semifinale er Norge, Grækenland, Kroatien, Ukraine og Estland.
