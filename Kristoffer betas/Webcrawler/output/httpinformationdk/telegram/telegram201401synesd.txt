Det synes danskerne om EU's patentdomstol
De fleste danskere støtter dansk deltagelse i EU's patendomstol, viser meningsmåling.


  A&B Analyse har for netavisen Altinget.dk spurgt 1017 personer fra 9. januar til 15. januar.
 Vælgerne blev spurgt:
 "Hvis der var en folkeafstemning i morgen, hvad ville du stemme ved en afstemning om dansk deltagelse i EU's patentdomstol?"
 Resultatet blev:

 Ja - 54 procent  
 Nej - 20 procent  
 Ved ikke - 26 procent
EU's patentdomstol skal gøre det billigere at håndhæve patentrettigheder i EU. Nu risikerer en patenthaver retssager i 28 medlemslande for at håndhæve et patent.

   Når Danmark skal godkende EU's patentdomstol, sker det efter grundlovens paragraf 20, fordi Danmark overlader suverænitet.
 Det kræver enten, at 5/6 af Folketingets medlemmer stemmer ja, eller at vælgerne siger ja ved en folkeafstemning. Enhedslisten og Dansk Folkeparti ønsker en folkeafstemning.

 Statsminister Helle Thorning-Schmidt (S) har sagt, at danskerne skal stemme om dansk deltagelse i EU's patentdomstol 25. maj, da der er valg til Europa-Parlamentet.
