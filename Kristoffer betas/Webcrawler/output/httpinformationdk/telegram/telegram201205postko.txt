Postkort fra 27-årig Hitler er dukket op
En ung Adolf Hitler havde tandproblemer som soldat under 1. Verdenskrig. Det afslører nyt europæiske projekt.


 Et gammelt postkort fra en tysk soldat var en af de ting, der dukkede frem i forbindelse med et stort europæisk projekt, der skal være med til at bevare den personlige historie om 1. Verdenskrig.
For pludselig stod Stuart Lee, direktøren for Oxford Universitetets Computing Services med et ganske særligt postkort i hånden.
Et kort, der viste sig af være skrevet af den 27-årige Adolf Hitler, mens denne kæmpede som soldat i den tyske hær.
 - Der gik et gys gennem mig. Jeg havde svært ved at tro, at jeg ved et lokalt arrangement til indsamling af almindelige menneskers historier, så et tidligere ukendt dokument skrevet af Hitler selv, siger han om oplevelsen, ifølge Kulturstyrelsen.
Postkortet er fra 1916 - og Adolf Hitler, skriver til sin regimentskammerat Karl Lanzhammer om tandproblemer - og fortæller, at han gerne vil tilbage i felten igen, efter han har været indlagt på hospitalet.
Postkortet kommer sandsynligvis fra Lanzhammers dødsbo.
 Selve meningen med projektet er at få digitaliseret den personlige historie fra 1. Verdenskrig. Og 2000 personer i alle aldre fra hele Europa er kommet med deres familiehistorier.
I Danmark var det Kulturstyrelsen, der holdt en indsamlingsdag 24. april på Sønderborg Slot. Og her mødte flere end 200 danskere op med deres minder fra krigen, få dem digitaliseret og lagt i Euro den fælleseuropæiske database.
Digitaliseringen sker i forbindelse med forberedelsen til 100-års-dagen for krigen. Og der har været arrangementer lig det danske i Tyskland, England, Irland, Luxembourg, Slovenien og Danmark, oplyser Kulturstyrelsen.
