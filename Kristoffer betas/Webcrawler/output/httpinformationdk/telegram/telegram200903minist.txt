Minister hiver EU-støtte for domstol



 Danmark betaler ikke uden sværdslag 750 millioner kroner i landbrugsstøtte tilbage til EU. Det siger fødevareminister Eva Kjer Hansen (V), efter EU-Kommissionen i dag nåede frem til, at danske bønder har fået 750 millioner kroner for meget i støtte for braklagte marker. Derfor er ministeren klar til at indberette afgørelsen for EF-Domstolen.
 - Jeg mener, at sagen skal videre til domstolen, og jeg mener, vi har en god sag. Jeg er meget overrasket over Kommissionens afgørelse, for der ingen tvivl om, at Danmark har overholdt de gældende regelsæt. Vi har så samtidig sørget for, at vi også fik en fornuftigt miljøeffekt ud af det, når vi skulle braklægge marker, siger Eva Kjer Hansen.
