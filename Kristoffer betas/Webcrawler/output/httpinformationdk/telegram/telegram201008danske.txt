Danske boligejere kan ånde lettet op
Efter dagens rentemøde i den amerikanske centralbank kan de danske boligejere ånde lettet op. Renten forbliver lav.


 Den amerikanske centralbank Federal Reserve fastholder som ventet renten på 0,25 procent på tirsdagens rentemøde. Det betyder fortsat billige lån for de danske boligejere.
- Det er en glædelig nyhed for de danske boligejere, at centralbanken fastholder renten, fordi så er det billigt for danskerne at låne penge i længere tid fremover, siger Peter Possing Andersen, Danske Banks USA-økonom.
Den lave rente vil også betyde, at danske virksomheder vil investere og det vil på længere sigt stimulere den danske økonomi, vurderer Peter Possing Andersen.
