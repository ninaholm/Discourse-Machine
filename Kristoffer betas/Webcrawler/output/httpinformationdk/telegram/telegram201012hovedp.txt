Hovedpinepiller kan beskytte mod kræft
En ny undersøgelse viser, at en lille dosis hovedpinepiller kan være med til at beskytte mod kræft.


 Det er måske ikke kun for hovedpinens skyld, at du behøver tage hovedpinepiller. 
En ny undersøgelse fra Oxford University i Storbritannien viser, at en lille dosis aspirin hver dag kan være med til at forebygge mod forskellige kræftformer. 
25.570 mennesker deltog i undersøgelsen, som viser, at en lav dosis aspirin, omkring 75 milligram, om dagen kan reducere risikoen for at få cancer med 21-34 procent.
Hovedpinepillerne øger dog risikoen for at få mavesår.
Men forskeren bag undersøgelsen sætter spørgsmålstegn ved, om den øgede risiko for mavesår opvejes af den forebyggende effekt mod kræft for personer over 40 år.
Tidligere undersøgelser har vist, at indtagelse af aspirin reducerer chancen for at få tarmkræft og tyktarmskræft ved at blokere for et enzym, som får kræftceller til at formere sig.
