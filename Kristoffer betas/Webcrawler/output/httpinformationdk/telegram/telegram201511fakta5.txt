FAKTA: 56.000 migranter rejst ind i Danmark på to måneder
Med en jævnt opadstigende kurve passerer antallet af flygtninge og migranter indrejst i Danmark snart 60.000.


 Antallet af flygtninge og migranter, der ankommer til Danmark, stiger uge for uge. Fra 6. september til i mandags - 9. november - skønner politiet, at mindst 56.600 migranter og flygtninge er rejst ind i Danmark.
* I ugen inden vurderede Rigspolitiet, at der var kommet 45.700 indrejsende siden 6. september, så tallet er steget med næsten 11.000 på bare én uge.
* Dermed er det den største ugentlige stigning, siden Rigspolitiet er begyndt at lave sine vurderinger.
* Tallet baserer sig primært på konkrete observationer i forbindelse med screeninger og kontrol af udvalgte færgeankomster, tog, biler og busser og derfor skal tallet ses på som et minimumtal.
* Den 6. september begyndte Rigspolitiet at vurdere, hvor mange flygtninge og migranter, der er rejst ind i landet baseret på tal fra Syd- og Sønderjyllands Politi og Sydsjællands og Lolland-Falsters Politi.
Kilder: Rigspolitiet
