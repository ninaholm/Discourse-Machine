Så mange unge har søgt ind på studierne
Den Koordinerede Tilmelding til landets videregående uddannelser har oplevet rekordmange ansøgere i år.


 I alt 80.766 personer har søgt en videregående uddannelse i år, viser en opgørelse fra Den Koordinerede Tilmelding.
* Antallet af førsteprioritetssøgninger er steget med otte procent siden 2011, som ligeledes var et rekordår.
* Størst er søgningen til erhvervsakademi-uddannelserne, som har fået 10 procent flere førsteprioritetsansøgere end sidste år.
* Professions-bacheloruddannelserne er førsteprioritet for ni procent flere ansøgere, mens syv procent har søgt en bacheloruddannelse på universiteterne som førsteprioritet.
* Samtlige ansøgere til de videregående uddannelser - både dem, der har søgt via kvote 2 og alle de andre - får 30. juli besked, om de er kommet ind på drømmestudiet.
Kilde: Den Koordinerede Tilmelding
