Aros-formand trækker sig



 Formanden for det økonomisk skrantende kunstmuseum Aros i Århus, Jørgen Dissing, stopper. Det oplyser Århus Kommune.
 Forleden kom det frem, at museet styrede mod et større underskud, og derfor bevilgede Århus Kommune økonomisk krisehjælp for 1,5 millioner kroner i form af en udvidet kassekredit.
 Planen blev vedtaget endeligt på et møde i Kulturudvalget i dag.
 Rådmanden for Kultur og Borgerservice i Århus, socialdemokraten Jacob Bundsgaard Johansen, tager i en pressemeddelelse meldingen til efterretning og tilføjer.
 - Han har i mange ydet en stor indsats for byens kunstmuseum. Jørgen Dissing har stået i spidsen for museets bestyrelse fra provinsmuseum til et museum i international klasse.
 Aros har de seneste år oplevet et markant fald i antallet af gæster.
 Sidste år var der 215.000 besøgende mod hele 373.000 i 2006.
