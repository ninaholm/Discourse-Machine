Valutamedvind får Novo Nordisk til at opjustere
Novo Nordisk kan opjustere forventningerne til resten af året mere, end analytikere havde ventet på forhånd.


 Medvind på valutafronten får medicinalgiganten Novo Nordisk til at opjustere forventningerne til årets indtjening.
I danske kroner ventes nu en salgsvækst på 23-25 procent og en fremgang i resultatet af primær drift på 42 procent.
- Givet de nuværende valutakursniveauer i forhold til den danske krone ventes den rapporterede salgsvækst nu at blive omkring 16 procentpoint højere end væksten opgjort i lokale valutaer, svarende til en vækst i det rapporterede salg på 23-25 procent, skriver Novo.
Tidligere indikerede Novo, at væksten i omsætningen ville lande på 18-21 procent, mens driftsresultatet ville vokse med 29 procent.
 Novo Nordisk kommer ud af første kvartal 2015 med et resultat før skat på knap 12,5 milliarder kroner. Dermed overgår selskabet analytikernes forventninger.
Et udvalg af 12 analytikere, der følger Novo Nordisk, forventede på forhånd ifølge Ritzau Estimates et resultat før skat på omkring 11,5 milliarder kroner
