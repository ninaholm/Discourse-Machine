Nordkorea snupper sydkoreansk fiskebåd



 Der kan være lagt op til øgede spændinger mellem Nord- og Sydkorea, efter en sydkoreansk fiskebåd torsdag blev slæbt væk af en nordkoreansk patruljebåd i Det Japanske Hav ud for Nordkoreas østkyst.
 - Det er alt, hvad vi kan bekræfte lige nu. Vi ser stadig på sagen, siger en talsmand for Sydkoreas militærledelse til nyhedsbureauet AFP.
 En militærkilde siger til det sydkoreanske nyhedsbureau Yonhap, at den sydkoreanske båd blev slæbt bort ved solopgang, og at besætningen havde problemer med bådens navigationsudstyr. Derfor sejlede det 30 ton tunge fiskerifartøj muligvis på en forkert kurs, siger militærkilden til Yonhap.
