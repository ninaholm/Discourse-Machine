Japans politik går i hårknude efter valg
Japan står over for en politisk hårknude, efter regeringen ser ud til at få en vælgerlussing. Det vil gøre det umuligt for regeringen at gennemføre sin politik


 Japans politiske dagsorden går en dyster tid i møde, efter regeringspartiet, Demokratiske Parti, ifølge japanske medier går drastisk tilbage ved søndagens suppleringsvalg til Overhuset. 
Det Demokratiske Parti får ifølge de japanske medier kun 44 pladser. Det er langt fra premierminister Naoto Kans forhåbninger om 54, som partiet hidtil har siddet på. 
Med 44 pladser og tilbagegang for koalitionspartierne mister Kan og regeringen flertallet i Overhuset, hvilket vil gøre det umuligt at gennemføre den politiske dagsorden uden støtte fra oppositionen. 
Valgresultatet, hvor det konservative Liberale Demokratiske Parti (LDP) og Dit Parti går frem, er skuffende for Det Demokratiske Parti, der kom til magten for et år siden, der afsluttede næsten et århundrede med konservativt styre i Japan. 
Det kan samtidig også gøre Kans position sårbar over for udfordringer inde fra hans eget parti.
