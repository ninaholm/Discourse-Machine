Forhandler: Enighed om redningspakke



 Amerikanske lovgivere nåede søndag til enighed om en finansiel redningspakke til 700 milliarder dollar, der skal afbøde den værste finansielle krise i USA siden Depressionen i 1930'erne. Trods forbehold fra især republikanske politikeres side, accepterede både de og Demokraterne aftaleudkastet efter hektiske forhandlinger dagen igennem.
 Imidlertid ser aftalen først ud til at kunne nå hele vejen gennem Kongressen tidligst onsdag. 
 - Det tidligste tidspunkt, Senatet kan se på sagen, er onsdag, siger en kilde, der ikke ønsker sit navn frem, mens en anden kilde hos Demokraterne siger, at der vil blive taget proceduremæssige skridt, der gør en afstemning om lovforslaget mulig onsdag.
 En af de ledende republikanske forhandlere meddelte søndag, at alle parter omsider var blevet enige om detaljerne i redningspakken.
 - Vi har givet finansministeren bemyndigelsen og ressourcerne og den fleksibilitet, der er nødvendig, som han finder nødvendig, sagde senator Judd Gregg.
