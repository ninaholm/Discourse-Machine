Fem soldater fra USA dræbt i Afghanistan



 Fem amerikanske soldater er blevet dræbt under kampe med oprørere i det uroplagede sydlige Afghanistan, oplyser den Nato-ledede Isaf-styrke i landet.
 Tre soldater blev dræbt af en vejsidebombe, mens to andre blev dræbt, da oprørere angreb en amerikansk fodpatrulje.
 Nato og USA har over 100.000 soldater i Afghanistan, hvor det talibanledede oprør i øjeblikket koster flere udenlandske soldater livet end på noget andet tidspunkt, siden den amerikanskledede invasion i 2001 væltede Taliban i kølvandet på terrorangrebene mod USA den 11. september 2001. 
