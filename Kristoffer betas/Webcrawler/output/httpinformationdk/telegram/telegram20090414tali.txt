14 talibanoprørere dræbt i Pakistan



 Mindst 14 talibanoprørere er dræbt i løbet af 24 timer under Pakistans hærs offensiv mod de militante islamister i et område ikke langt fra hovedstaden Islamabad. Det oplyser militære kilder i dag.
 Offensiven kommer efter stærkt pres fra USA og andre vestlige lande.
 Hæren angreb oprørerne med fly, kampvogne og angrebshelikoptere, og skal ifølge egne oplysninger have tvunget oprørerne væk fra vigtige områder i Buner-distriktet.
 Dermed er mindst 70 oprørere dræbt siden onsdag, hvor offensiven blev indledt. 10 soldater har mistet livet.
 Den pakistanske hær forsøgt at nedkæmpe talibanoprørere, som har taget kontrol med den vigtige Swat-dal nord for Islamabad. 
