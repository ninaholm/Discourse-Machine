Fleksrente satte bundrekord
Nordea Kredit solgte flekslån, hvor investorerne kun får 0,13 procent i rente. Men boligejere skal betale mere


Nordea Kredit afsluttede auktionen over instituttets et-årige flekslån med den laveste rente nogensinde, oplyser Nordea Kredit.Den endelige rente på et F1-lån eksklusive kursskæring landede nemlig på bare 0,13 pct. Det er det laveste niveau en F1-rente nogensinde er blevet fastsat til på en auktion - ikke blot i Nordea Kredit men også på hele markedet.Den endelige rente inklusive kursskæring landede på 0,43 procent, hvilket er lidt lavere end sidst år, hvor renten landede på 0,45 procent.Boligøkonom i Nordea Kredit, Lise Nytoft Bergmann siger, at selv om nogle måske vil mene, at der er tale om en næsten undseelig besparelse, skal boligejernes mundvige dog ikke hænge nedad af den grund.- Hvis man til årets ydelsesfald også indregner de fald, som boligejerne har opnået på deres F1-lån i løbet af de seneste år, er der tale om en ganske mærkbar fremgang.- Er der tale om et afdragsfrit lån, vil den årlige ydelsesbesparelse for et lån på en million kroner løbe op i 27.300 kroner i forhold til rente-rædselsåret i 2009. For et lån med afdrag er tale om et fald i ydelsen på 11.300 kroner, siger Lise Nytoft Bergmann.Boligejerne får dermed endnu et år med lav rente.Konkret vil en boligejer med et F1-lån med afdrag på en million kroner skulle af med 3430 kroner om måneden efter skat i 2014 - det er 15 kroner mindre end sidste år.For et tilsvarende lån uden afdrag er ydelsen 875 kroner, det er 10 kroner mindre end sidste år.ritzau/
