Her er Malmøs otte skuddrab på otte måneder



 En række skuddrab har skabt stor utryghed i Malmø gennem de seneste måneder:
* 31. januar: En mand bliver ramt af skud på Fosievägen. Erklæres død på hospitalet.
* 3. januar: En mand i 50'erne dræbes af skud i bydelen Lindängen.
* 1. januar: Få minutter inde i det nye år findes en 15-årig dreng skudt uden for en beboelsesejendom i Rosengård-kvarteret. Han dør senere på sygehuset.
* 26. december 2011: En maskeret mand skyder en 27-årig ihjel i et foreningslokale.
* 20. december: En 55-årig, der er i færd med at renovere et cafélokale, dør af skud i hovedet.
* 24. november: En 31-årig bandeleder skydes ihjel på en taxicentral.
* 21. august: En 20-årig dræbes af skud i bydelen Persborg.
* 11. maj: 36-årig mand skudt ihjel på en parkeringsplads ved en svømmehal.

Inden disse episoder havde Malmø gennem længere tid været rystet af en række skyderier, der var rettet mod personer af udenlandsk herkomst. I november 2010 anholdt politiet en på det tidspunkt 38-årig mand, der sigtes for tre drab og 13 drabsforsøg.
