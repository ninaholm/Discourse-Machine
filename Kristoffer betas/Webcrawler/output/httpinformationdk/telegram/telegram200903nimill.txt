Ni milliarder verdensborgere i 2050



 Hvis FN's fremskrivninger af verdens befolkning kommer til at holde stik, så vil der i 2050 være mere end ni milliarder indbyggere på kloden imod de nuværende 6,8 milliarder. Det viser nye tal fra FN's befolkningsfond, UNFPA, som blev offentliggjort onsdag.
 Langt den største del af befolkningstilvæksten vil komme til at ske i verdens fattigste lande, hvor indbyggertallet vil stige fra 5,6 milliarder i dag til 7,9 milliarder i 2050.
 I de rigere og mere veludviklede lande vil der ifølge UNFPA kun ske en meget begrænset tilvækst, og havde det ikke været for indvandringen, ville indbyggertallet faktisk falde.
 Befolkningstilvæksten i de i fattige lande, hvor der i forvejen ikke er ressourcer nok til alle, bør give anledning til bekymring, siger UNFPA's direktør, Thoraya Ahmed Obaid.
 - Den her rapport er en rettidig advarsel til verdens ledere om de langsigtede konsekvenser af manglende investeringer i behovene hos cirka 200 millioner kvinder, som ikke har adgang til sikker og effektive prævention, siger UNFPA-chefen.
