Nyt møde mellem Tsvangirai og Mugabe



 Oppositionens leder i Zimbabwe, Morgan Tsvangirai, siger, at han mødes med præsident Robert Mugabe og Sydafrikas præsident, Kgalema Motlanthe, i den kommende uge.
 Formålet er at komme videre med at omsætte en aftale om magtdeling til virkelighed.
 Tsvangirai og Mugabe indgik aftalen om magtdeling for fire måneder siden, men de har under drøftelserne om detaljerne været uenige om fordelingen af ministerpost og ansvar.
 Tsvangirai siger i dag, at han fortsat er tilhænger af en samlingsregering, hvor Mugabe fortsætter som præsident, mens Tsvangirai bliver premierminister.

