Teenagepiger på knallert dræbt i Løgstør
To piger på 15 og 16 år blev dræbt på stedet, da de på en knallert kørte ud foran en bil på Ranumvej i Løgstør.


 Det kostede to unge piger på 15 og 16 år livet, da de mandag aften på en knallert kørte ud foran en bil på Ranumvej i Løgstør.
Ulykken skete kl. 22.35, og den 22-årige mand, der kørte bilen havde ikke en chance for at undgå sammenstødet, fortæller vagtchefen hos Nordjyllands Politi.
Både pigen, der kørte knallerten, og veninden der sad bagpå, blev dræbt på stedet, selv om bilen kun kørte med en fart på 50 kilometer i timen, siger vagtchefen.
