Stort tab for Norges oliefond



 Statens pensionsfond, også kaldet Norges oliefond, havde et tab i 2008 på 633 milliarder norske kroner (528 milliarder danske kroner) svarende 23,3 procent.
 Årsagen er den internationale finanskrise.
 Det er et rekordstort fald i fondens værdi, og det kan skabe problemer for det norske statsbudget i 2010.
 Markedsværdien af oliefonden var ved udgangen af 2008 2.275 milliarder norske kroner (knap 1900 milliarder danske kroner).
 Norges Bank Investment Management er dog fortrøstningsfuld og siger, at banken har justeret investeringsstrategien. 
 - Vi har taget ved lære af de svage resultater og har gennemført vigtige ændringer i strategien. Vi gør mere for at kunne håndtere risikoen, siger Yngve Slyngstad, direktør i Norges Bank Investment Management.
 Oliefonden har en investeringshorisont som er betydelig længere end de andre fleste aktører på markedet. Det vigtigste spørgsmål er, om dagens investeringer er gode på lang sigt, siger Slyngstad.

