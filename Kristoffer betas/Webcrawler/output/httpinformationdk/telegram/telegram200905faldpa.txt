Fald på asiatiske børser



 Det blev noget af en nedtur på asiatiske børser i dag. Alle de toneangivende kurser faldt. 
 Nikkei-indekset i Japan faldt med 2,7 procent, mens Hang Seng-indekset i Hongkong faldt med 3,2 procent. MSCI-indekset, der gælder aktier i hele Stillehavsområdet uden for Japan, gik ned med 3,3 procent. 
 Faldet på de asiatiske børser kommer i forlængelse af en nedgang på amerikanske børser i går. Nedturen i USA skyldes svage tal for den amerikanske detailhandel.
 På de asiatiske børser var det især banker og telekommunikationsselskabers aktier, der gik ned.
 Trods nedgangen ligger aktiekurserne i Asien 19 procent højere end ved årets begyndelse. 

