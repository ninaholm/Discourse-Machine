Koch-rapport: Her vil beskæftigelsesministeren sætte ind
Sådan vil Mette Frederiksen reformere beskæftigelsesindsatsen ovenpå Carsten Koch-rapportens anbefalinger.


 * Ledige skal behandles individuelt, ikke skæres over én kam. Nogle skal hurtigt ud på en virksomhed, andre skal have et målrettet løft af deres kompetencer.
* Kommunale jobcentre skal have langt tættere kontakt til virksomhederne. Det skal være naturligt, at en virksomhed enten ringer til jobcentret eller a-kassen, når den har brug for arbejdskraft.
* De stærkeste arbejdsløse, som ikke risikerer langtidsledighed, skal kunne klare sig alene med a-kassen uden hjælp fra jobcentret.
* Beskæftigelsespolitikken skal forenkles, så "papirmonsteret" afbureaukratiseres.
* Indsatsen skal især forbedres for arbejdsløse, som ikke har fundet et job inden et halvt år.
* Samfundet bruger årligt to milliarder kroner på forsikrede ledige (på dagpenge). Beløbet skal blive i systemet, så der ikke spares fire milliarder kroner, som Venstre vil.
* Mette Frederiksen vil ikke kommentere, om besparelsen kan indgå i forårets forhandlinger om regeringens vækstpakke, som Venstre ønsker.
* Forhandlingerne om en beskæftigelsesreform skal være færdige før sommerferien. Regeringen ønsker en bred politisk aftale.
