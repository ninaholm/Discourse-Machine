Premierminister lukker Canadas parlament



 Det lykkedes i dag Canadas premierminister, Stephen Harper, med et politisk greb at suspendere parlamentet og dermed holde sit konservative parti ved regeringsmagten.
 Det er helt uden fortilfælde i Canadas historie, og det afværger en mistillidsafstemning i parlamentet, som Harper var sikker på at tabe.
 Mindre end to måneder efter Harper og hans parti genvandt regeringsmagten, havde han held til at overtale landets ikke folkevalgte overhoved til at suspendere parlamentet. Det er guvernør Michaella Jean, der repræsenterer den britiske dronning Elizabeth i Comnmonwealth-landet Canada.
 På deres møde besluttede guvernøren og Harper at suspendere parlamentets arbejde indtil 26. januar.
 Harper mener, at De Liberale og Nydemokraterne har indgået en lusket aftale med separatistpartiet fra delstaten Quebec om at sætte ham fra magten. Oppositionspartierne vil af med Harper, fordi han ikke har formået at præsentere en redningsplan for landets økonomi.

