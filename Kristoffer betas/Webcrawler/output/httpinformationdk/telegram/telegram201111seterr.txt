Se terrorsagen mod JP i tal og fakta



 Tirsdag tager sagen mod Mikael Davud (40), Shawan Sadek Saeed Bujak (38) og David Jakobsen (33) sin begyndelse i Oslo Byret. De tre står tiltalt for planer om terrorhandlinger i Danmark.
Her er sagen kort:
* August 2009: Det norske sikkerhedspoliti, PST, indleder efterforskningen mod de tre og bruger blandt andet overvågning, telefonaflytninger og hemmelige ransagninger i opklaringsarbejdet.
* November 2009: Den tiltalt David Jakobsen tager kontakt til PST og fortæller om terrorplanerne. Herfra bliver han indtil pågribelsen af de tre brugt som hemmelig informant.
* September 2010: Den formodede hovedmand, Mikael Davud, tilstår planer om at sprænge Kinas ambassade i Oslo i luften.
* September 2010: Shawan Bujak tilstår over for politiet, at han og Davud havde planlagt et terrorangreb på Jyllands-Posten, og at planerne senere også kom til at omfatte drab på tegneren Kurt Westergaard.
September 2011: Rigsadvokaten tiltaler de tre for planer om terrorhandlinger i Danmark. Mål i Norge er ikke med i tiltalen. Statsadvokaten når frem til samme tiltalepunkter.
* November 2011: Retssagen mod de tre begynder i Oslo Byret. De tre tiltalte nægter sig skyldige.
* Byretten i Oslo har afsat seks uger frem til 23. december til sagen. Domsafsigelsen er foreløbig fastsat til 3. februar 2012.
* Kendes de tre skyldige, er minimumstraffen seks år og maksimumstraffen 12 års fængsel.

Kilde: NTB
