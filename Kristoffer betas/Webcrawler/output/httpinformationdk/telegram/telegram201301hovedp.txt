Her er hovedpunkterne til lærernes reformudspil
Formand for Danmarks Lærerforening Anders Bondo Christensen fik 100 procents opbakning på dagens kongres.


 Udspillet fra Danmarks Lærerforening, der tirsdag blev vedtaget på en ekstraordinær kongres, er her sammenfattet i følgende hovedpunkter:
* Sammenhængende undervisningsforløb:
Elevernes undervisning organiseres i et sammenhængende forløb uden den traditionelle lektionsopdeling og faste frikvarterer.
* Mere undervisning til elever - lærere underviser 25 timer/uge:
En sammenhængende undervisningsdag vil den udvidede undervisningstid, som eleverne får stillet til rådighed være på ca. 28 timer og 30 minutter om ugen.
* Bedre inklusionsindsats:
 Danmarks Lærerforening foreslår et kvalitetsløft af inklusionsindsatsen, hvor fokus rettes mod blandt andet specialundervisning, kompetenceudvikling af lærerne og tolærerordning.
* Styrket social indsats:
 Danmarks Lærerforening bakker op om regeringens forslag om etableringen af obligatoriske lektiecafeer på alle skoler, så både elever med anden etnisk oprindelse og/eller fra hjem med ikke uddannelsesvant baggrund kan få den rigtige støtte og de rigtige udfordringer
* Åben skole:
 Skolen skal stå til rådighed for eleverne hele dagen og være åben for at trække det omgivende samfund ind.
* Øget elevinddragelse:
 Både i valgfag og i de obligatoriske fag skal muligheden for at bygge på elevernes egne interesseområder styrkes.
* Trepartsdrøftelser om efteruddannelse:
 Trepartsprojekt, der skal sikre en markant styrkelse af lærernes deltagelse i efteruddannelse med regeringen og kommunernes landsforening.
* Målbare mål:
 Parterne på nationalt niveau indgår aftale om nogle fælles målbare mål for folkeskolen. Målene skal følges op af en fælles indsats, der understøtter skolernes mulighed for at fremme målene.
