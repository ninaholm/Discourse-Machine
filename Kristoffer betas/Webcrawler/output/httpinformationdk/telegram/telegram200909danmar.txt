Danmark og Rusland igen venner



 Statsminister Lars Løkke Rasmussen deltog natten til torsdag dansk tid i et forsoningsmøde med Ruslands præsident, Dmitrij Medvedev.
 Lars Løkke Rasmussen konstaterede lige efter mødet i FN-bygningen i New York, at Danmark og Rusland nu fuldt ud har genetableret forholdet mellem de to lande.
 Forholdet mellem Danmark og Rusland blev nedkølet, da den danske regering i 2002 nægtede at udlevere den tjetjenske eksilpolitiker Akhmed Sakajev.
 - Jeg har ikke undskyldt for noget, siger statsministeren.
 Under mødet inviterede Lars Løkke Rasmussen Medvedev på statsbesøg i Danmark i sidste halvdel af april næste år.
 Han siger, det giver god mening at normalisere forholdet til Rusland. Der er en stigende samhandel mellem Danmark og Rusland.

