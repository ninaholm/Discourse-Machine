Så mange mennesker er ramt af tyfonen Haiyan:
Tyfonen Haiyan har hærget Filippinerne og lagt store områder øde. 10.000 mennesker frygtes omkommet.


 Tyfonen Haiyan, der var på sit højeste fredag, har ramt Filippinerne hårdt. Store områder er totalt raseret af tyfonen.
* 4,5 millioner mennesker i 36 provinser er påvirket af tyfonen, heraf er 1,7 millioner børn.
* Det skønnes, at 478.000 mennesker har måtte forlade deres hjem.
* Myndighederne frygter, at 10.000 mennesker har mistet livet.
* Danmark sender 10 millioner kroner i akut nødhjælp.
* EU sender tre millioner euro (22 millioner kroner).
* Efter anmodning fra FN sender Beredskabsstyrelsen et koordinationscenter og en beboelseslejr til byen Tacloban City i provinsen Leyte, der er en af de hårdest ramte provinser.
* Unicef har sendt 60 ton nødhjælp til landet.
* Røde Kors har sendt en IT- og kommunikationsenhed til Filippinerne for at assistere. Den indeholder udstyr og specialister, der kan hjælpe med telefon- og internetforbindelser, d er brudt sammen under tyfonen.
* Red Barnet arbejder i Tacloban med at skaffe rent drikkevand, mad og husly.
* Udenrigsministeriets Borgerservice oplyser, at man søndag mangler at høre fra omkring 70 dansker, der er bosat i Filippinerne. Der bor omkring tusind danskere i landet. 200 af dem bor i den del af landet, hvor tyfonen Haiyan hærgede fredag.
