Obama og Hollande til kamp for en ambitiøs klimaaftale
Den amerikanske og franske præsident har en målsætning om en omfattende global klimaaftale i 2015.


 Den franske præsident François Hollande og den amerikanske præsident Barack Obama beder mandag andre lande om støtte i kampen for at nå en "ambitiøs" klimaaftale ved COP 21, der finder sted i Paris i december 2015.
I en fælles artikel i Washington Post og Le Monde anmoder de to præsidenter om opbakning til "en "ambitiøs og omfattende global aftale", der skal reducere udledningen af drivhusgasser "gennem konkret handling".
Meldingen fra præsidenterne kommer dagen inden, at François Hollande drager til USA på statsbesøg.
- Med rod i et venskab, der strækker sig tilbage i mere end to århundreder, tilbyder vores partnerskab en model for internationalt samarbejde, skriver præsidenterne.
- Tværnationale udfordringer kan ikke blive løst af ét land alene. Flere lande må gå forrest og dele byrden og omkostningerne ved lederskab.
Båndene mellem Frankrig og USA er blevet betydeligt forbedret, siden Frankrig afviste at støtte den amerikansk-ledet invasion af Irak i 2003 under den daværende præsident George W. Bush.
- For et årti siden ville kun få have troet, at vore lande kunne arbejde så tæt sammen på så mange måder. Men i de seneste år er vores alliance som forvandlet, skriver præsidenterne.
