Bilproducenter i dyb krise



 Det står helt galt til i bilbranchen. Ford fik i fjor sit hidtil største underskud, meddeler firmaet. Hele 14.6 milliarder dollar (83 milliarder kroner) blev det samlede underskud for den amerikanske bilproducent i fjor, efter den værste nedgang i efterspørgslen efter biler i USA i årtier. Lignende gigantunderskud ventes fra de to andre amerikanske bilproducenter, General Motors og Chrysler.
 Også i Sverige står det skidt til for bilbranchen. Volvos underskud i 2008 var 8,33 milliarder danske kroner. Hver solgt bil gav et underskud på 24.000 kroner, og firmaet siger i en pressemeddelelse, at Volvo personbiler aldrig har oplevet noget lignende. Også den anden svenske bilproducent Saab har store problemer og venter et rekordstort underskud.
 Og fra Japan rapporterer verdens største bilproducent Toyota, at underskuddet for det indeværende regnskabsår, der slutter 1. marts, bliver større end hidtil antaget. Underskuddet ventes nu at blive 4,5 milliarder dollar (36 milliarder kroner). Det er et over dobbelt så stort underskud end tidligere prognoser har vist. 
