EU opfordrer USA til at tage ansvar



 EU-Kommissionen opfordrer USA til at tage ansvar og vise "statsmandskab" under den alvorlige finanskrise, der i de seneste uger har rystet verdensøkonomien. 
 Talsmand for EU-Kommissionen, Johannes Laitenberger, siger, at EU er "skuffet" over, at Repræsentanternes Hus i Washington i går aftes stemte nej til en redningspakke på 700 milliarder dollar.
 Han tilføjede, at USA har et "specielt ansvar" over for den globale økonomi.

