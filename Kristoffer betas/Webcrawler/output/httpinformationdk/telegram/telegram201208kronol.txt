Kronologi over madpakkefarcen
Landets daginstitutioner tager for første gang i 2012 stilling til de madordninger, som kommunerne tilbyder.


 Kronologi over forløbet omkring det obligatoriske frokostmåltid i vuggestuer og børnehaver:
 * Marts 2008: Regeringen, Dansk Folkeparti og det daværende Ny Alliance beslutter på finansloven 2008, at alle børn i daginstitutioner senest 1. januar 2010 skal have et frokostmåltid midt på dagen.
 * Juni 2009: Regeringen giver kommunerne ekstra 400 millioner kroner til madordningerne og beslutter, at ordningen først bliver obligatorisk fra 1. januar 2011.
 * Januar 2010: Forældrene i to daginstitutioner i Aarhus sætter en lavine i gang, da de har fået dispensation til fortsat at smøre madpakker mod betaling fra kommunen.
 * Den 12. januar står indenrigsminister Karen Ellemann (V) fast på ordningen, men dagen efter medgiver hun, at den skal gøres mere fleksibel. Det sker efter pres fra flere partifæller og Dansk Folkeparti.
 * Forligspartierne bliver enige om at gøre det muligt for de enkelte institutioners forældrebestyrelser eller forældre at beslutte, om de vil fravælge kommunens tilbud om mad. Der skal holdes afstemninger hver andet år.
* Første halvår 2012: De første 25 kommuner holder afstemninger i deres daginstitutioner, om de vil genvælge, fravælge eller tilvælge madordningen. Af 1018 institutioner vælger 508 ordningen til, hvilket er en stigning på 5 procent eller 20 institutioner.
