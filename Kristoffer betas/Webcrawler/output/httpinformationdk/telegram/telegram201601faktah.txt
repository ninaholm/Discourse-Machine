FAKTA: Hvem angreb hotellet i Ouagadougou?
Gruppen al-Qaeda i Nordafrika har taget ansvaret for flere angreb i Burkina Faso. Men hvem er de?


 Fredag stormede og belejrede et ukendt antal gerningsmænd et Hotel Splendid Burkina Fasos hovedstad, Ouagadougou.
Angrebet, hvor 126 mennesker blev holdt som gidsler, sluttede lørdag og kostede mindst 23 personer livet ifølge internationale nyhedsbureauer.
Også tre attentatmænd blev dræbt under angrebet, der også rettede sig mod en café.
Den militante gruppe al-Qaeda i Nordafrika (Aqim) har påtaget sig skylden. Her er information om gruppen:
* Gruppen blev etableret under borgerkrigen i Algeriet i 1990'erne.
* Dengang gik de under navnet Armed Islamic Group (GIA) og ville vælte den algeriske regering.
* 11. september 2006 annoncerede Ayman al-Zawahiri, al-Qaedas nuværende leder, at GIA blev en forlænget arm af al-Qaeda.
* Al-Qaeda i Nordafrikas mål er:
- At befri Nordafrika for vestlig indflydelse.
- Vælte regeringerne i Algeriet, Libyen, Mali, Mauretanien, Marokko og Tunesien og erstatte det med fundamentalistiske regimer baseret på sharia.
* Ud over nærområderne har gruppen også erklæret Spanien og Frankrig som værende fjender.
* Det estimeres, at gruppen har 1000 medlemmer i Algeriet og mindre grupperinger fordelt i Nordafrika.
* Det øverste lederskab menes at udgøres af personer, der har trænet og kæmpet i Afghanistan mellem 1979 og 1989 under krigen mod den sovjetiske besættelse.
* Al-Qaeda i Nordafrika finansieres ved at kidnappe vesterlændinge og at smugle narkotika og cigaretter over Sahara. De menes at have tjent mere end 50 millioner dollar over det sidste årti.
Kilder: Council on Foreign Relations og BBC
