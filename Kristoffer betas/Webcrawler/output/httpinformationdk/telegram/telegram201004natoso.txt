Nato-soldat dræbt i Afghanistan
I alt 170 udenlandske soldater er blevet dræbt i kampe i Afghanistan i år.


  En Nato-soldat er blevet dræbt under en skudveksling i det østlige Afghanistan tirsdag, oplyser militæret. 
Soldatens nationalitet er ikke offentliggjort. 
I alt 170 udenlandske soldater er blevet dræbt i kampe i Afghanistan i år. 
Sidste år blev i alt 520 udenlandske soldater dræbt. 
Nato og USA er ved at sætte tusindvis af ekstra soldater ind i Afghanistan, så der i august i alt vil være 150.000 udenlandske soldater i landet i et forsøg på at få bragt den næsten ni år lange konflikt til ophør. 
De fleste ekstrastyrker indsættes i den sydlige del af landet, hvor der fokus på at nedkæmpe Taliban i navnligt provinserne Kandahar og Helmand.
