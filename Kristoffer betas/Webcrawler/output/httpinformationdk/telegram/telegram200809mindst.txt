Mindst 14 dræbt af bomber i New Delhi



 Mindst 14 mennesker blev dræbt, da en række eksplosioner i dag rystede Indiens hovedstad, New Delhi, oplyser politiet. Militante muslimer har taget skylden for bomberne.
 - Vi kan bekræfte 14 mennesker dræbt, 40 såret, siger Rajan Bhagat, talsmand for politiet i New Delhi.
Tv-stationen Star News fortæller, at tre af disse døde i forbindelse med en eksplosion ved den centralt beliggende Connaught Plads.
 Politi og medier oplyser, at eksplosionerne - antageligt fem i alt - fandt sted i tætbefærdede forretningsområder.
 Ifølge den indiske nyhedsbureau PTI har en militant, islamisk gruppe, der kalder sig Indisk Mujahedeen, taget skylden for lørdagens bombeeksplosioner.
