Fogh Rasmussen i Afghanistan



 Natos ny generalsekretær, Anders Fogh Rasmussen, ankom onsdag til Afghanistan for at vurdere Natos bestræbelser i kampen mod militante. Overraskelsesbesøget kommer på hans 3. dag i embedet.
 - Han er her, sagde en talsmand for den Nato-ledede Isaf-styrke med henvisning til Fogh Rasmussen, der overtog posten som Natos politiske chef mandag.
 Fogh Rasmussen lovede ved sin tiltrædelse at forhindre, at Afghanistan endnu en gang udvikler sig til et center for international terrorisme.
