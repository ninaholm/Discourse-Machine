Danskerne utilfredse med velfærd



 Selv om vi har verdens største offentlige sektor og bruger stadig flere penge på offentlig service og velfærd. Alligevel er vi ikke tilfredse og oplever, at vi får mindre service for pengene. Det skriver Morgenavisen Jyllands-Posten med baggrund i en ny meningsmåling som Catinét Research har foretaget for den liberale tænketank Cepos.
 Målingen viser, at 52,5 procent af danskerne mener, at vore velfærd er blevet forringet i de seneste syv år, mens 37,8 procent finder, at serviceniveauet er uændret. Kun 9,8 procent oplever at den offentlige service er blevet bedre.
 Det offentlige forbrug er vokset med 47 milliarder kroner i faktiske priser, siden VK-regeringen kom til 2001. Faktisk er der postet så mange penge i de store velfærdsområder som sygehuse, skoler, børnepasning og ældrepleje, at væksten i det offentlige forbrug har ligget på 1,5 procent om året. Det er det dobbelte af regeringens målsætning.
