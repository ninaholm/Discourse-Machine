Kold juni



 Det er svært at huske, mens solen banker ned. Men første halvdel af juni var både kold og regnfuld, og juni 2009 blev da også koldere end normalt. Gennemsnitstemperaturen var på 13,9 grader, og det er 0,4 grader under det gældende klimanormal på 14,3 grader, udregnet i perioden 1961-90.
 Ifølge DMI var den første halvdel af juni præget af overvejende køligt vejr, og selv om der blev skruet godt op for varmen i sidste del af måneden, har det ikke kunnet rette op på temperaturen. 
 Den kolde juni slutter "Danmarks længste vejrrekord", hvor landstemperaturen i 19 måneder i træk har været over normalen.  
