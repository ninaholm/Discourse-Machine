Blå Bog om Pia Kjærsgaard
Pia Kjærsgaard, der lørdag træder tilbage som formand for Dansk Folkeparti.


 * Født den 23. februar 1947 i København som datter af farvehandler Poul Kjærsgaard og husmor Inge Munch Jensen.
* Uddannet på Købmandsskolen i København.
* Arbejdede som hjemmehjælper i seks år, inden hun i 1984 kom i Folketinget for Fremskridtspartiet.
* Året efter blev hun politisk leder i partiet, en post hun bestred frem til 1994.
* I 1995 blev Fremskridtspartiet splittet af interne konflikter. Pia Kjærsgaard brød ud af partiet og stiftede Dansk Folkeparti sammen med Kristian Thulesen Dahl, Ole Donner og Poul Nødgaard.
* Siden partiets fødsel i 1995 har Pia Kjærsgaard været formand for Dansk Folkeparti.
* Ved valget den 15. september sidste år fik partiet 12,3 procent af stemmerne.
* Seneste meningsmåling giver partiet opbakning fra 13,2 procent af vælgerne.
* 15. september 2012 fratræder Pia Kjærsgaard som formand for Dansk Folkeparti.

Kilde: Bl.a. www.piadf.dk

