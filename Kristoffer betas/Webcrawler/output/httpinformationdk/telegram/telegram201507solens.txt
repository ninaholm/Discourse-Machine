Solens stråler bliver ikke mere skadelig end lige nu
De kommende dage skal alle passe på solens stråler. Se her hvordan du gør:


 Temperaturer over 30 grader rammer Danmark, og alle nyder solens stråler efter et noget sløvt forår. Men man skal passe på.
Det skyldes, at solens skadelige ultraviolette stråling er omtrent så stærk, som den overhovedet kan blive på vore breddegrader.

De fire solråd:
1. SKYGGE
Flyt hyggen ind i skyggen mellem 12 og 15, hvis UV-indekset er 3 eller mere.
2. SOLHAT
Undgå at blive skoldet. Dæk bar hud til med tøj og hat, når solen står højest.
3. SOLCREME
Brug altid rigeligt med faktor 15 og husk, at lige meget, hvor meget du smører på, må du aldrig ligge og stege.
4. SLUK SOLARIET
De kunstige stråler øger markant risikoen for kræft i huden. Og jo yngre du er - desto mere udsat er du.
Kilder: Kræftens Bekæmpelse (cancer.dk).
