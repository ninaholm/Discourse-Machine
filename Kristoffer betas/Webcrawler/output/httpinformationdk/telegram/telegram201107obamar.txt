Obama og republikanere er i forhandlinger
De republikanske ledere i Kongressen er i forhandlinger med Obama for at løse krisen med gældsloftet.


Kort før gældskrisen ramler sammen om USA, er præsident Barack Obama og de republikanske kongresledere gået i gang med forhandlinger, som skal hæve statens gældsloft.Er der ikke fundet en løsning inden på tirsdag, risikerer USA at gå i betalingsstandsning, da USA så ikke længere kan låne penge.De ledende republikanere i Senatet og Repræsentanternes Hus siger, at de nu har indledt "seriøse" forhandlinger med Obama for at få hævet gældsloftet, som USA ventes at ramme på tirsdag - nemlig en gæld på 14.300 milliarder dollar.- Vi er nu på et seriøst niveau med de rigtige folk, som Mitch McConnell, republikanernes leder i Senatet, siger på en pressekonference i Washington sammen med John Boehner, den republikanske formand for Repræsentanternes Hus.Boehner siger, at både han og McConnell venter, at de kan finde en løsning med Obama.Mens de to republikanere holdt pressekonference, havde Obama besøg i Det Hvide Hus af de demokratiske topfolk i Kongressen for at drøfte situationen.ritzau/Reuters
