Premierminister ligger til sejr i Kosovo
Kosovos premierminister Thacis parti ligger ifølge en valgstedsmåling til at vinde parlamentsvalget.


 31 procent af vælgerne i Kosovo satte ved søndagens parlamentsvalg kryds ved premierminister Hashim Thacis Kosovos Demokratiske Parti.
Det viser i hvert fald en valgstedsmåling, der blev offentliggjort søndag aften, da valglokalerne var lukket.
Rivalerne i partiet Kosovos Demokratiske Liga (LDK) ligger til at få 25 procent af stemmerne.
Holder valgstedsmålingen betyder det, at Thaci skal indgå koalitionsaftaler for at beholde posten som regeringschef.
Det er ikke klart, hvornår valgresultatet af det første valg i Kosovo er klar, efter landet erklærede sig selvstændigt i 2008. Men det ventes i løbet af mandagen.
