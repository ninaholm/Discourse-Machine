Iran nedskyder amerikansk drone
Et ubemandet amerikansk fly er blevet skudt ned over det østlige Iran, rapporterer iransk tv.


 Irans militær har skudt et ubemandet amerikansk fly, en såkaldt drone, ned i det østlige Iran, siger en iransk militærkilde til Irans statslige tv.
- Irans militær har nedskudt en indtrængende RQ-170 amerikansk drone i det østlige Iran, rapporterer Irans statslige, arabisksprogede Al Alam tv, der citerer en unavngiven militærkilde for oplysningerne.
Ifølge kilden har iranske styrker beslaglagt den nedskudte drone, der kun var lettere beskadiget.
Irans nedskydning af dronen finder sted på et tidspunkt, hvor landet forsøger at dæmme op for de udenlandske reaktioner på stormen på den britiske ambassade i Irans hovedstad, Teheran, tirsdag.
Ambassaden blev stormet, kort efter tid at Storbritannien havde offentliggjort, at det vil indføre nye sanktioner mod Iran på grund af landets atomprogram.
Storbritannien evakuerede efterfølgende alle ansatte fra den britiske ambassade og lukkede ambassaden. Samtidig har Storbritannien beordret Irans ambassade i London lukket og smidt de iranske diplomater på porten.
