Ny general for USA's styrker i Irak



 Der var byttedag i den øverste ledelse for de amerikanske styrker i Irak i dag. Efter at have været øverstbefalende siden februar 2007 takkede general David Petraeus af. Han overlod posten til Raymond Odierno - en anden amerikansk general.
 Da Petraeus overtog kontrollen for de amerikanske styrker i Irak, var landet hærget af borgerkrig med mange civile tab til følge. Sidenhen er volden i faldet markant, hvilket blandet tilskrives Petraeus' offensive - og kontroversielle - militære strategi. 
 Raymond Odierno har siden den amerikanske invasion i Irak i 2003 blandt andet fungeret som højt rangeret befalingsmand. I den forbindelse er han blevet kendt og kritiseret for sin hårdhændede militære strategi.  
 Odierno modtog formelt posten som øverstbefalende ved en ceremoni nær den tidligere irakiske diktator Saddam Husseins palads. Den amerikanske forsvarsminister, Robert Gates, deltog blandt andet i seancen.  
