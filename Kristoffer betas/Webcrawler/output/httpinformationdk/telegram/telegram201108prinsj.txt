Prins Joachim blev nummer tre i motorløb
Otto Reedtz-Thott vandt 65-klassen i weekendens motorløb i Fælledparken. Prins Joachim kom på tredjepladsen.


Prins Joachim blev i sin Ford Lotus Cortina nummer tre i 65-klassen under weekendens veteranmotorløb i København, Copenhagen Historic Grand Prix, der sluttede sent søndag eftermiddag.Prinsen havde en dårlig lørdag, hvor han to gange kolliderede med andre biler. Det første uheld var i småtingsafdelingen. Men i det andet uheld torpederede Joachim den bil, som den ottedobbelte Le Mans-vinder Tom Kristensen skulle køre i senere på dagen.Vinderen af 65-klassen blev baron Otto Reedtz-Thott i en Lotus Elan, mens Jesper Sylvest kom ind som nummer to i en Ford Lotus Cortina, oplyser arrangementets pressechef, Lars Scheving.I det andet store løb i Fælledparken, Royal Pro/Am-løbet, deler en professionel kører og en amatør bilen, som skal være ejet af amatøren.- Vinderen blev Tom Kristensens gamle teamkammerat fra Audi, den professionelle italienske kører Emanuele Pirro, som har vundet Le Mans fem gange. Hans amatørmakker er danskeren Jan Heiselberg, siger Lars Scheving.Toer i Royal Pro/Am blev den hollandske tidligere Formel 1-kører Jan Lammers, hvis amatørmakker var tyskeren Ralf Oehme.Par nummer tre blev den professionelle racerkører Allan Simonsen og amatøren Lars Erik Nielsen - sidstnævnte, der har deltaget i flere Le Mans-løb, lyder også tilnavnet "Hjulspin".Løbet i Fælledparken arrangeres hvert år i samarbejde med Historisk Motor Sport og afvikles første weekend i august.ritzau/
