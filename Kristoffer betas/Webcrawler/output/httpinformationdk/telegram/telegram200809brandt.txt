Brand i tunnel under Kanalen



 Togdriften gennem tunnelen under Den Engelske Kanal blev i dag indstillet efter en kortvarig brand.
 Ingen kom til skade, men tusinder af passagerer var strandet, oplyser Eurotunnel.
 Ilden opstod i en lastbil, som var ved at blive transporteret på en togvogn mellem Storbritannien og Frankrig.
 Alle 32 lastbilchauffører på Eurostartoget blev evakueret og er i sikkerhed, meddeler det franske indenrigsministerium.
 Tunnelen er cirka 50 kilometer lang. Europatunnel oplyser, at branden brød ud omkring 11 kilometer fra den franske side.
 - Eurostar har indstillet alle tjenester i dag og opfordrer passagererne til at aflyse deres rejse, siger en talsmand for Eurostar.
 Togdriften ventes at være indstillet i flere dage, mens tunnelen bliver repareret.

