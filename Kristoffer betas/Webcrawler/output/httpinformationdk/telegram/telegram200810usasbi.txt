USA's bilgiganter forhandler samarbejde



 USA's tre store bilproducenter er i dyb krise og kæmper for at komme gennem krisen. General Motors og Chrysler diskuterer en sammenlægning, mens Ford forsøger at sælge nogle af sine aktier japanske Mazda for at skaffe penge.
 Det skriver amerikanske medier i dag. 
 De tre amerikanske bilgiganter har store underskud og svært ved at sælge deres biler. De er for store, bruger for meget benzin og er af for dårlig kvalitet sammenlignet med udenlandske konkurrenters biler.
 Samtidig rapporterer de amerikanske medier, at GM vil søge om direkte lån fra den amerikanske centralbank for at skaffe penge til omstilling af produktionen. Noget beløb er ikke oplyst.
 Avisen New York Times skriver, at forhandlingerne mellem den 100-årige General Motors og den 83-årige Chrysler vil vare adskillige uger.

