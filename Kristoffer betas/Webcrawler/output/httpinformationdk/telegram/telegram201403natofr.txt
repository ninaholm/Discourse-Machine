Nato: Frygter Rusland fortsætter til østlige Ukraine
Anders Fogh Rasmussen er bange for, at Rusland planlægger at intervenere i det østlige Ukraine.


 Natos generalsekretær, Anders Fogh Rasmussen, siger, at forsvarsalliancen er bekymret for, hvorvidt Ruslands trang til at intervenere ikke stopper med den ukrainske Krim-region.
 Fogh siger, at indtagelsen af Krim-halvøen blot kan være første skridt, og at krisen angiveligt afspejler en bredere strategi fra Ruslands præsident, Vladimir Putin.
- Vores store bekymring lige nu er, hvorvidt han (Putin) vil fortsætte ud over Krim, hvorvidt Rusland til intervenere i de østlige dele af Ukraine, siger Anders Fogh Rasmussen under et besøg i Washington D.C.
Han betegner Ruslands fremfærd på Krim-halvøen som "militær aggression" og siger, at fremgangsmåden er en del af et langstrakt mønster.
- Hvis du ser på alt det her, vil du se en overordnet russisk strategi.
- Det tjener deres langsigtede strategiske interesser om at bevare ustabilitet i regionen, der kan bruges, blandt andet til at forhindre landene i området mod at søge euro-atlantisk integration, siger Fogh.
Generalsekretæren siger samtidig, at den russiske intervention i Ukraine udgør den mest alvorlige trussel mod Europas sikkerhed siden afslutningen på Den Kolde Krig.
Han advarer desuden om, at Rusland risikerer international isolation.
- Det her et wake-up call, siger Anders Fogh Rasmussen.
- For det euroatlantiske fællesskab. For Nato. Og for alle dem, der støtter et helt Europa, frit og i fred, siger han.
