USA's exitdato i Afghanistan kan skride



 USA har ikke bundet sig til at forlade Afghanistan på en bestemt dato. Sådan siger landets udenrigsminister, Hillary Clinton.
 - Jeg mener ikke, vi har bundet os til tage af sted, siger Clinton, der forklarer, at Barack Obama's forslag om at begynde USA' tilbagetrækning i juli 2011 var en måde "at signalere meget klart til tilhørerne, at USA ikke er interesseret i at besætte Afghanistan."
 USA's forsvarsminister, Robert Gates, bekræfter, at exitdatoen kan skride. 
 Alle USA's ekstra 30.000 soldater er udstationeret i Afghanistan inden juli 2010 og i december 2010 skal Obama tage stilling til, om landets kan påbegynde exit i juli 2011.
 - Jeg tror, at præsidenten, som landets øverstkommanderende, altid har mulighed for at ændre på sine beslutninger, siger Gates.
 Den udtalelse huer ikke den republikanske senator og tidligere præsidentkandidat John McCain.
 - Så giver det ikke nogen mening, at han nævner den dato, siger McCain.
 Robert Gates kan dog have skræmt mange amerikanere efter sit forsvar af den nye Afghanistan-strategi over for Senatets Armed Services Committee. Han udtalte nemlig, at han afskyr udtrykket "exitstrategi".
 - Det vigtigste er - for vores nationale sikkerhed - at vi har to langsigtede partnere i Afghanistan og Pakistan, siger Gates.

