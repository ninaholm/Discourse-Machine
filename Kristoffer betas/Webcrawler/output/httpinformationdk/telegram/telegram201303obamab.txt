Obama besøger Israel for første gang
Under sit første besøg i Israel vil Obama forbedre det betændte forhold til sin allierede i Mellemøsten.


 USA's præsident, Barack Obama, landede onsdag i onsdag i Israel, hvor han på et tredages besøg skal forbedre forholdet til landets ledere og finde frem til større enighed om, hvordan truslerne fra Irans atomprogram skal håndteres.
Air Force One landede i Tel Avivs lufthavn sent på formiddagen. Obama blev modtaget af premierminister Benjamin Netanyahu, præsident Shimon Peres og den amerikanske ambassadør i Israel, Dan Shapiro.
Det er Obamas første officielle besøg i Israel som præsident, og han skal senere mandag føre længere drøftelser med Natanyahu.
Forholdet mellem Israel og USA blev udsat for en prøvelse af de lidt større under præsidentvalgkampen i USA sidste år. Her blandede Netanyahu sig i valgkampen til fordel for Obamas republikanske modstander, Mitt Romney.
Trods kurrer på tråden yder USA 3,5 milliarder dollar i militær bistand til Israel per år. Det gør, at det militære samarbejde mellem USA og Israel er tættere end nogensinde. Og dermed er der flere ting, der taler for, at parterne bereder sig til at finde hinanden.
 Netanyahu har forberedt sig til Obamas besøg. For få dage siden fik han dannet en ny regering efter valget i landet, så landet kunne have en klar politisk dagsorden inden den amerikanske præsidents besøg.
Ud over at forbedre forholdet til Israel spår flere iagttagere, at Obama under besøget vil gøde vandene for en ny fredsproces mellem Israel og Palæstina. Men der er dog ingen, der regner med, at der på denne konto kommer noget konkret ud af Obamas besøg hos israelerne.
Obama besøger de palæstinensiske områder torsdag.
