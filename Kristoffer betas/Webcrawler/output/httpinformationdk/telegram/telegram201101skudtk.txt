Skudt kongreskvinde trækker nu vejret selv
Kongreskvinden Gabrielle Giffords, der blev skudt i hjernen ved et angreb lørdag, trækker nu selv vejret.


 Kongreskvinden fra Arizona, der lørdag blev skudt igennem hjernen ved et angreb, der   dræbte seks andre, trækker nu selv vejret, siger hendes læger.
- Hun holder ved, siger Michael Lemole, der stod i spidsen for de neurologer, der   opererede Gabrielle Giffords efter angrebet.
Han siger, at hun stadig svarer på simple kommandoer, hvilket kan være tegn på, at hun kommer sig.
Giffords blev skudt af en kugle i hjernen lørdag ved et butikscenter i Tucson, Arizona, hvor hun mødtes med vælgere. Ved angrebet blev seks andre, heriblandt en dommer og en ni-årig pige, dræbt.
Giffords overlevede ifølge lægerne, fordi kuglen kun røg i gennem den ene halvdel af hendes hjerne.
Lemole siger, at Giffords vil komme sig " i sit eget tempo", men at han er opmuntret over det faktum, at "hun klarer sig så godt". Han understreger dog, at det er for tidligt at sige, hvad der sker med Giffords.
