Dansk Arbejdsgiverforening skal have ny direktør
Jørn Neergaard Larsen, administrerende direktør i DA siden 1996, stopper. Jagten på hans aflæser sættes ind.


 Dansk Arbejdsgiverforenings administrerende direktør, 66-årige Jørn Neergaard Larsen, ønsker at fratræde sin stilling, oplyser DA i en pressemeddelelse.
Jørn Neergaard Larsen har siddet på topposten siden 1996. Han bliver på posten, indtil en afløser er fundet.
- Jørn Neergaard Larsen yder og har ydet en meget stor indsats for det private erhvervsliv via en utrættelig og konsekvent ledelse af Dansk Arbejdsgiverforening i snart 20 år, siger formanden for Dansk Arbejdsgiverforenings bestyrelse, Torben Dalby Larsen.
