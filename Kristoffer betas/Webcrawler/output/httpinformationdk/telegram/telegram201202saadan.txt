Sådan er reglerne for indførsel af medicin
Du må kun indføre medicin fra udlandet, hvis en række betingelser er opfyldt.


 Danskerne satte i 2011 rekord i ulovlig indførsel af medicin, hvoraf en tredjedel var potensmidler.
Du må indføre medicin fra udlandet til Danmark, hvis følgende betingelser er opfyldt:
* Medicinen er til behandling af sygdomme hos mennesker.
* Medicinen er købt på et apotek eller i en anden forretning, der har ret til at sælge medicin til forbrugere.
* Medicinen er købt i og afsendt fra et EU- eller EØS-land (Norge, Island eller Liechtenstein).
* Det betyder, at du for eksempel ikke må indføre medicin fra USA, Canada eller Kina.
* Vær opmærksom på, at en bestilling fra en europæisk hjemmeside ikke nødvendigvis betyder, at varen bliver sendt fra et EU-land.
* Medicinen må ikke indeholde doping eller euforiserende stoffer.
* Du skal have en gyldig recept, hvis medicinen er receptpligtigt. Du skal sende recepten til det apotek, hvor du køber medicinen. Du kan ikke overføre recepter via internettet.
* Spørg Lægemiddelstyrelsen, hvis du er i tvivl om du må indføre et produkt til Danmark.
Kilde: Lægemiddelstyrelsen.
