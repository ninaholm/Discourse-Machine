Janukovitj fører officielle optællinger



 Den tidligere premierminister Viktor Janukovitj ser ud til at kunne kalde sig præsident i Ukraine, efter søndagens præsidentvalg i landet. 
Med 52 procent optalte stemmer, lyder de første officielle tal på 49,6 procent til Janukovitj, mens modkandidat Julia Timosjenko får 44,7 procent.  
Holder målingerne afløser Janukovitj den siddende præsident Viktor Jusjtjenko, som blev valgt efter Orangerevolutionen for fem år siden.

