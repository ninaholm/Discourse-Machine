Mere frihed til kommunerne



 Kommunerne kan se frem til mere frihed under den nye indenrigs- og socialminister Karen Ellemann (V).
 - Ved at starte en afbureaukratiseringsreform er det jo lige præcis udtryk for, at nu er der mulighed for at slække på tøjlerne, under ansvar naturligvis, siger den nye minister.
 - Jeg går vanvittigt ind for det kommunale selvstyre, siger hun og venter sig meget af forslag om regelforenkling. Hun lover at sætte sig ind i, hvad det var for en frustration, der fik kommunalfolk til at buhe af hendes forgænger, Karen Jespersen (V), for nylig.
 Samtidig siger hun, at det er naturligt med mål- og rammestyring, når "man sender mange penge efter noget".
