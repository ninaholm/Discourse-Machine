Arkitekten bag Oslo-aftalen er død, 59 år
Shimon Peres: Pundak brugte hele sit voksne liv på at kæmpe for fred.


 Ron Pundak, fredsaktivist og arkitekt bag Oslo-aftalen fra 1993 mellem Israel og palæstinenserne, døde fredag i sit hjem af kræft, 59 år, skriver det israelske dagblad Haaretz.
I begyndelsen af 1990'erne førte Pundak med den daværende israelske udenrigsminister, Shimon Peres's accept, hemmelige forhandlinger med personer fra Den Palæstinensiske Befrielses Organisation, PLO.
 Pundak arbejdede tæt sammen med den israelske akademiker Yair Hirschfeld.
 - Den hemmelige kanal, der blev kaldt "de akademiske forhandlinger", fandt sted i Oslo og blev støttet af den norske regering. De banede senere vej for Oslo-fredsprocessen, skriver Haaretz.
- Han brugte hele sit voksne liv på at kæmpe for fred, siger Peres i et mindeord.
 Ron Pundak arbejdede som journalist for avisen i en kortere periode, efter at han havde fået en doktorgrad i ved Londons Universitet i 1991.
 Pundak var søn af Politikens tidligere chefredaktør Herbert Pundik.
