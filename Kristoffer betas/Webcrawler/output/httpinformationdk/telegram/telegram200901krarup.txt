Krarup og Langballe genopstiller ikke



 Tiden er ved at løbe ud for Dansk Folkepartis to kontroversielle folketingsmedlemmer, fætre og præster, Søren Krarup og Jesper Langballe.
 Begge meddeler nu, at de ikke genopstiller ved det næste folketingsvalg på grund af deres alder. Søren Krarup er 71 år, og Jesper Langballe er 69.
 - Bevar mig vel, jeg er det ældste medlem af Folketinget, så det er ikke helt uventet. Jeg har ikke villet sige det højt før, men nu er der ikke grund til at lægge skjul på det: Jeg stiller ikke op til det næste folketingsvalg. Jeg er ikke politiker, jeg har ikke mit hjerte med i politik, men jeg har mit hjerte med i den nationale værnepligt, som jeg aftjener, og derfor vil jeg selvfølgelig blive herinde indtil det næste folketingsvalg, siger Søren Krarup.
 Jesper Langballe, der ligesom Søren Krarup blev valgt ind i 2001, beskriver sig selv som "en gammel svend".

