Taliban: Vi har dræbt savnet soldat
Talibanoprørerne i Afghanistan siger, at militsen har dræbt en af de to amerikanske soldater, der er savnet i Afghanistan. Den anden soldat holdes fanget.


 En amerikansk soldat, som er savnet i Afghanistan, er i Talibans varetægt.
Det siger den islamiske milits.
En talsmand for Taliban siger, at en anden amerikansk soldat er dræbt.
Oplysningerne kommer samtidig med, at Nato-soldater er i gang med at lede efter to amerikanske soldater, som har været savnet siden fredag.
Talibantalsmanden siger, at militsens ledelse senere vil afgøre, hvad der skal ske med den amerikanske fange.
