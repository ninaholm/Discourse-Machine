Maraton lukker stor del af København søndag
Her kan du se, hvordan trafikken bliver påvirket, når mere end 12.000 søndag slider sig gennem maraton.


 Søndag skal mere end 12.000 eliteløbere og motionister forsøge at kæmpe sig gennem mere end 42 kilometer i Københavns gader, når der er Copenhagen Marathon.
Det får stor betydning for både biler og busser i hovedstaden. Hele maraton-ruten er nemlig spærret for trafik fra klokken 8.00 til 16.00.
Ud over lukning af selve rutevejene er omkringliggende veje også berørt af afspærringerne i form af ensretning eller omdirigering af trafikken.
Blandt andet er H.C. Andersens Boulevard lukket i retning mod centrum mellem klokken 9.30 og 10.00, mens Oslo Plads er lukket i begge retninger mellem klokken 9.40 og 10.30.
Mange af A-busserne, som er de primære busser i det centrale København, vil også være påvirket af løbet og kører andre ruter end sædvanligt.
Her er et overblik over alle de trafikale ændringer:
http://www.copenhagenmarathon.dk/trafikinfo/trafikinfo
Herunder er et samlet overblik over ændringer for de københavnske busser:
http://www.moviatrafik.dk/dinrejse/trafikinfo/Pages/copenhagenmarathon.aspx
