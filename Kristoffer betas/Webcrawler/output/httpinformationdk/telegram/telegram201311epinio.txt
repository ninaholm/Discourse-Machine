Epinion: Exit polls er ikke en god idé før valg er slut
Analyseinstituttet Epinion venter gerne med valgstedsmålinger, til valget er færdigt, siger partner i firmaet.


Det vil ikke genere analyseinstituttet Epinion, at firmaet først fremlægger sine valgstedsmålinger - såkaldte exit polls - i DR, når valgbestyreren har ringet med klokken, så valghandlingen er slut.Det siger partner i Epinion, Mogens Storgaard Jakobsen, om firmaets forkætrede "exitprognoser", som især ramte helt ved siden af Socialdemokraternes valgresultat i kommunalvalget. DR Nyheder har beklaget kvaliteten ligesom flere politikere.- Jeg tror nok, at vi er landet på, at det ikke er nogen god idé at offentliggøre, før valgstederne lukker. Dén idé, om at gøre det, er aldrig noget, som er født i meningsmålingsinstitutternes have, siger Mogens Storgaard Jakobsen.- Det tror jeg roligt, jeg kan sige.Målingerne viste, at Socialdemokraterne tabte, mens Venstre var største parti. Men Socialdemokraterne fik 29,5 procent af stemmerne på førstepladsen.- Vi vil gerne undskylde overfor Socialdemokraterne, at vi har bragt dem i en situation, hvor håndfladerne har været svedige i nogle timer.- Men vi har lavet 11 exitprognoser - ti kommunale og landsresultatet. Samlet set rammer vi faktisk rimelig godt. Af 11 hovedhistorier har vi ti rigtige og én forkert, siger Mogens Storgaard Jakobsen.- Det er pokkers ærgerligt, at dén historie, der rammer galt, rammer hele nyhedsfladen.Epinion kritiseres for at spørge for få personer i en hybrid af tidligere meningsmålinger og exit polls på dagen. Mogens Storgaard erkender, at antallet tæller.- Det er en funktion af de ressourcer, vi har til rådighed. Normalt laver vi én måling - nemlig valgresultatet. Her skulle vi lave 11 exit polls, siger han.Exit polls påvirker vælgerne, mener valgforsker Johannes Andersen fra Aalborg Universitet.- Det påvirker vælgerne. Så må jeg hellere hen og stemme, vil nogle af vælgerne hos det tabende parti sige. Og hos det vindende parti vil vælgeren måske sige "nå, det går jo rigtig godt, så behøver jeg ikke at stemme", sigerJohannes Andersen.- Exitpolls burde man lave efter klokken 20.00, når valgstederne er lukket ned. De hører ingen steder hjemme i løbet af en valgdag.Det er ikke videnskabeligt bevist, at exit polls påvirker valgresultatet, siger valgforsker Yosef Bhatti, Institut for Statskundskab, Københavns Universitet:- Under alle omstændigheder har det skabt en pinlig situation omkring statsministeren, fordi hun blev tvunget til at erkende et nederlag, der var større, end det behøvede at være, siger Yosef Bhatti.ritzau/
