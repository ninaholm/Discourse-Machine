Obama vil forbedre forhold til Kina
USA's præsident, Barack Obama, vil forbedre forholdet til Kina. Sådan siger han efter møde med Kinas nye ambassadør i USA.


 Barack Obama er fast besluttet på "yderligere at udvikle et positivt forhold til Kina". Sådan siger den amerikanske præsident, efter han sent mandag modtog Kinas nye ambassadør i USA.
- Under deres møde gav præsidenten udtryk for sin beslutsomhed i forhold til at udvikle et positivt forhold til Kina, siger Obamas talsmand Robert Gibbs.
- Han bekræftede vores Kina-politik og vores støtte til tiltagene i Beijing og Taipei for at mindske gnidningerne over Taiwan-strædet.
Kineserne har hurtigt reageret med at rose Obama for sin "positive attitude".
- Kina roser USA's præsident, Barack Obama, den positive attitude... i forhold til at fremme amerikansk-kinesiske relationer, siger en talsmand fra Kinas udenrigsministerium. 
Obama "understregede også nødvendigheden af, at USA og Kina arbejder sammen og med det internationale samfund om globale problemer som ikke-spredning af atomvåben og tilstræber en vedvarende og balanceret global vækst".
