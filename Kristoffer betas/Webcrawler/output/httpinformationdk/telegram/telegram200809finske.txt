Finske drabsmænd var måske i kontakt



 Det er sandsynligt, at gerningsmanden bag skolemassakren i Kauhajoki havde kontakt til gerningsmanden bag massakren i en anden finsk by, Jokela, sidste år, oplyser det finske politi.
 - Det er meget sandsynligt, siger politiets efterforskningsleder Jari Neulaniemi.
 Gerningsmændene købte begge deres våben i den sydfinske by Jokela. Matti Saari, som stod bag massakren i den vestfinske by Kauhajoki i går, købte sit våben i Jokela for mindre end 11 måneder siden.
 Saari dræbte 10 mennesker og sig selv i en massakre, der til forveksling ligner den, som Pekka-Eric Auvinen stod bag sidste år. Han skød og dræbte otte mennesker på en skole i Jokela, før han ligeledes begik selvmord.
