Britisk redningsplan fremlægges onsdag



 Storbritannien ventedes i dag inden finansmarkederne åbner at offentliggøre en redningsplan for landets skrantende banksektor.
 Efter et krisemøde med premierminister Gordon Brown og lederne af Storbritanniens centralbank og finansielle tilsynsmyndigheder sent i går, sagde finansminister Alistair Darling, at han ville komme med en detaljeret erklæring inden for de kommende timer.
 Britiske medier vil vide, at redningspakken er på en størrelsesorden af 50 milliarder pund (knap 480 mia. kr.), og vil omfatte såkaldt rekapitalisering - en økonomisk indsprøjtning til gengæld for aktier for at hjælpe banker imødegå kreditstramning.
