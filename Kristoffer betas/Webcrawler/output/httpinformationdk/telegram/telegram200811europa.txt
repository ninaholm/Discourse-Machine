Europæiske børser åbner med lille stigning



 Europas største aktiemarkeder åbnede i dag med små stigninger. I London steg det toneangivende FTSE 100-indeks med knap fire procent i de indledende handler.
 I Paris hoppede CAC 40-indekset med 2,66 procent, mens Frankfurts DAX 30-indeks præsenterede en stigning på 3,39 procent kort efter åbningen.
 I Japan lukkede Nikkei-indekset med en stigning på 2,7 procent efter dagens handel på børsen i Tokyo. Dermed blev de seneste tre dages nedadgående kurve brudt.
 De glædelige hop i Europa og Asien kommer efter, at børsen i Wall Street i går aftes lukkede med en slutspurt, som resulterede i en fremgang på mere end seks procent.
