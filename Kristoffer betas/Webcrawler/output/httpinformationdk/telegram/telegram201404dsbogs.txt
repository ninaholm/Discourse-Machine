DSB: Der har også været fejl på IC2-tog
Det er fundet fejl på både IC4 og IC2-tog. Det er endnu uvist, om problemerne får konsekvenser får driften.


 DSB kan ikke udelukke, at de nye problemer med blandt andet et IC4-tog kommer til at påvirke passagertrafikken.
Men indtil videre er der ingen planer om at tage de problemfyldte tog ud af drift, fortæller sikkerhedschef i DSB, Lars Nordahl Lemvigh.
- Hvis det er sådan, at vi eller Trafikstyrelsen vurderer, at der er behov for at tage toge ud af drift, så tøver vi ikke med at gøre det, men her og nu er det ikke tilfældet. Hvilke problemer det kan få for driften, vil jeg ikke spekulere i på nuværende tidspunkt, siger han.
12. marts blev der opdaget et brud på et akselleje på et IC4 tog, og tirsdag blev der fundet en revne i et hjullejekonsol på et IC2-tog. Der har tidligere - to gange i 2010 - været tilsvarende fejl på IC4-tog.
Efter materialebruddet i marts orienterede DSB Havarikommissionen og Trafikstyrelsen. DSB gik desuden selv i gang med at undersøge problemet.
Senest mandag næste uge skal DSB aflevere en foreløbig risikovurdering til Trafikstyrelsen.
Styrelsen har samtidig bedt uafhængige specialister om at komme med en sikkerhedsvurdering, fortæller Lars Nordahl Lemvigh.
I maj skal Trafikstyrelsen have en opdateret rapport om problemerne med togene.
- Vi har i øjeblikket sagkyndige til at inspicere togene, siger Lars Nordahl Lemvigh.
Både IC4 og IC2-togene er produceret af det italienske AnsaldoBreda.
