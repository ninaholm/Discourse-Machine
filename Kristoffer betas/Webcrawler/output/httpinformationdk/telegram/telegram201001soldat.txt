Soldaternes hyggemor årets helt



 At sprede hygge og lægge øre til soldaternes problemer i KFUM's soldaterhjem "Kuffen" midt i krigszonen i Afghanistan er ikke et almindeligt job. Det er et heltearbejde, og derfor er den 57-årige Ruth Brik Christensen fra Fasterholt ved Brande blevet kåret til "Årets Helt 2009". 
Konkurrencen er udskrevet af Morgenavisen Jyllands-Posten i samarbejde med TrygFonden. Med hæderstitlen følger også en kontant belønning pa° 100.000 kroner.
 - Ruth Brik Christensen er en sand helt, fordi hun er parat til at sætte sine medmenneskers behov over sine egne. Hun er et forbillede, hun udviser samfundssind, hun er et lyspunkt i de udsendte danskeres hårde hverdag, siger chefredaktør Henrik Thomsen, Jyllands-Posten.
 Årets Helt 2009 blev kåret pa° baggrund af forslag indsendt af danskerne. Flere end 150 navne og heltegerninger var pa° bordet, da en jury bestående af plejehjemsleder Thyra Frank, tidligere politidirektør Hanne Bech Hansen, direktør Gurli Martinussen, TrygFonden, og chefredaktør Henrik Thomsen, Jyllands-Posten, trådte sammen for at nominere 10 helte, som alle kunne stemme pa°. 
 Mange havde foreslået soldater, læger eller andre udsendte i Afghanistan. 

