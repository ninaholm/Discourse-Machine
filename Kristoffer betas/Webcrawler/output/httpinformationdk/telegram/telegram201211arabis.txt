Den Arabiske Liga vil besøge Gaza
Frankrigs udenrigsminister siger, at en våbenhvile er en "hastende nødvendighed.


 Lederen af Den Arabiske Liga og en gruppe arabiske udenrigsministre vil tirsdag besøge Gaza for at vise deres solidaritet med palæstinenserne, siger egyptiske embedsmænd.
Nabil Elaraby, som er Den Arabiske Ligas chef, har fastsat tidspunktet for besøget sammen med den palæstinensiske præsident, Mahmoud Abbas.
Den tyrkiske udenrigsminister, Ahmet Davutoglu, vil også være med i delegationen.
Ved et krisemøde i Kairo lørdag gav arabiske ministre udtryk for deres støtte til egyptiske bestræbelser på at få en våbenhvile i stand mellem israelerne og palæstinenserne. De fordømte på mødet Israels offensiv i Gaza.
Frankrigs udenrigsminister, Laurent Fabius, som søndag besøgte Israel, siger, at en våbenhvile er en "hastende nødvendighed", og han siger, at Frankrig er villig til at være mægler.
Qatar's emir, som besøgte Gaza i sidste måned, siger i et interview med tv-stationen al-Jazeera, at Israel bør ophæve dets belejring af Gaza, men at det ikke vil ske, medmindre det møder stærk modstand.
Under Israels offensiv mod Hamas, som begyndte onsdag, er der i alt blevet dræbt 69 palæstinensere.
 Qatar har skabt sig en central rolle i både den israelsk-palæstinensiske konflikt og i den syriske borgerkrig.
