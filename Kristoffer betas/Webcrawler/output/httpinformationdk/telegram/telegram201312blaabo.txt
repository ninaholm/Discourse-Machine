Blå bog om Holger K. Nielsen
Meget tyder på, at Holger K. Nielsen overtager posten som udenrigsminister i stedet for Villy Søvndal.


 Holger Kirkholm Nielsen
* Født 23. april 1950 i Ribe. Søn af Bertel og Elin Nielsen
* 16. oktober 2012: Udnævnt til skatteminister

Uddannelse
* Uddannet cand.mag. i samfundsfag og dansk fra Københavns Universitet i 1979. Under sit studie læser han ved universitetet i Beograd i Jugoslavien i 1978

Erhvervskarriere
* Sekretær ved Gruppen af Kommunister og Beslægtede i EF-Parlamentet 1979-81
* Fuldmægtig i Energiministeriet i 1981 og 1984-87

Politisk karriere
* Medlem af SF siden 1972
* Medlem af Folketinget 1981-1984 og igen fra 1987
* Landsformand for SFU 1974-77 og medlem af SF's hovedbestyrelse 1976-79
* Medlem af partiets forretningsudvalg 1984-87
* Partiformand for SF 1991-2005
* Medlem af Folketingets Præsidium 2007-2012
* Medlem af Nordisk Råd i 1982
* Frem til oktober 2012: Forsvarsordfører, udenrigsordfører og medieordfører
* Oktober 2012 - skatteminister
* Forfatter til bøgerne: "EF" (1982), "EF, Europa og os!" (1983), "Frihed i fællesskab (1994), "Venstrefløjen i en ny tid" (2004) og "I venstre side - Erindringsglimt" (2005) samt medforfatter til bogen "Fornyelse i dansk politik - SF gennem 20 år" (1979)
* Redaktør af Socialistisk Folkepartis tidsskrift Praksis

Privat:
* Bor i Valby og er gift med Elisabeth Tosti Nielsen. Elisabeth er hans anden kone, og sammen har parret to hjemmeboende børn.
* Har desuden to børn fra et tidligere ægteskab med Kirsten.
