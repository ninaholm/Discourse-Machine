Iran anklager USA for bombeangreb



 En højtstående iransk embedsmand anklager i dag USA for at have hyret de mænd, der i går gennemførte et blodigt bombeangreb mod en moské i det sydøstlige Iran.
 - Det er blevet bekræftet, at de personer, som gennemførte terrorangrebet i Zahedan, var hyret af Amerika, siger Jalal Sayyah, som er talsmand for provinsguvernøren i Sistan-Baluchestan, hvor bombeangrebet fandt sted.
 Ifølge talsmanden er tre personer blevet anholdt i forbindelse med angrebet, der fandt sted midt i aftenbønnen. 
 Mindst 23 mennesker blev dræbt og 125 såret, siger iranske embedsmænd.
