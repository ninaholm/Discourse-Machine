Israelerne foretrækker Romney
Israelere er lidt mere mistænksomme overfor Obama og foretrækker Romneys linje, siger politisk kommentator.


 De fleste israelere mener, at Israel vil være bedst tjent med, at republikaneren Mitt Romney vinder det amerikanske præsidentvalg i næste uge.
I en meningsmåling fra Peace Index siger 57 procent af de adspurgte jødiske israelere, at det vil være i Israels interesse, at Romney bliver valgt ind i Det Hvide Hus, mens kun 22 procent mener, at det vil være i Israels interesse, at præsident Barack Obama bliver genvalgt.
- Israelere er lidt mere mistænksomme overfor Obama og foretrækker Romneys linje, siger den politiske kommentator Eytan Gilboa ved Bar-Ilan-universitetet.
- Det er navnligt på grund af Obamas hårde holdning til navnligt den israelske premierminister, Benjamin Netanyahu, men også på det diplomatiske niveau overfor Israel, siger Gilboa, som er specialist i de amerikansk-israelske relationer.
 Ifølge Gilboa er Romney også Netanyahus foretrukne kandidat.
- Netanyahu mener, at forholdet til Obama er anstrengt, og at samarbejdet ikke er godt nok, hverken på det personlige plan eller på det nationale plan, siger Gilboa.
