Sarkozy valgt til formand for UMP med stort flertal
Frankrigs tidligere præsident har taget første skridt mod et præsidentkandidatur som nyvalgt formand for UMP.


 Nicolas Sarkozy er lørdag aften blevet valgt som leder af det franske konservative parti Union pour un Movement Populaire (UMP) med 64,5 procent af de afgivne stemmer, viser det officielle resultat.
Mindst 155.000 partimedlemmer, hvilket svarer til en stemmeprocent på 60, deltog i det landsdækkende valg af partiets nye leder.
Med 65 procent af stemmerne slog den 59-årige Sarkozy Frankrigs tidligere landbrugsminister og diplomat Bruno Le Maire, der fik 29 procent af stemmerne, og den algerisk fødte Herve Mariton, som fik seks procent.
Sarkozys klare sejr er et stort skridt på vejen til at blive præsidentkandidat i 2017, men det gør ham ikke automatisk til nomineret som højrefløjens kandidat. Flere mener, at opbakningen til Sarkozy var mindre overbevisende, end nogle havde håbet på.
Senest den tidligere præsident sikrede sig formandskabet i UMP i 2004, fik han 85 procent af stemmerne, og han fortsatte med at blive landets statsleder fra 2007 til 2012.
Efter et blæsende comeback i september viser de seneste meningsmålinger, at hans popularitet blandt medlemmerne er blevet mindre.
Nogle politiske analytikere mener dog, at Sarkozy havde brug for mindst 70 procent denne gang for at sikre sig posten som UMP's præsidentkandidat.
Sarkozys politiske comeback er truet af flere retssager, og åbenlyse stridigheder er taget til blandt de konservative i de år, han har været væk.
Frankrig kæmper mod høj arbejdsløshed, stagnerende vækst, et tungt statslige bureaukrati, og striden mellem partifællerne Sarkozy, Fillon og Alain Juppé, der tidligere arbejdede sammen, har svækket de konservative.
- Det er som om, der bliver givet julegaver hver dag til det højreorienterede parti Front National og dets leder, Marine Le Pen, påpeger mange iagttagere.
