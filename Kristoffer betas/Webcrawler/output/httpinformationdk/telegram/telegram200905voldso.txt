Voldsofre er udsat for hadeforbrydelser



 Hvert syvende voldsoffer mener, at racisme eller homofobi kan være årsagen til, at de blev tævet. Det viser Justitsministeriets første kortlægning af voldsårsager i Danmark.
 Ifølge politiets officielle statistikker er racistisk vold nærmest ikke-eksisterende i Danmark. Men ifølge 10 procent af voldsofrene selv, er racisme en af de absolutte mest udbredte årsager til voldelige overfald i Danmark. Fire procent af ofrene mener, at deres homoseksuelle orientering var årsagen til, at de blev overfaldet.
 Justitsministeriet har for første gang spurgt landets voldsofre om, hvorfor de selv tror, de blev overfaldet. Det er resulteret i rapporten "Offerundersøgelse".
 Og det er utrolig vigtigt, at hadeforbrydelser registres. Det siger Søren Laursen, talsmand i Landsforeningen for Bøsser og Lesbiske.
 - Jo mere vi ved om hadeforbrydelser, jo bedre. Derfor er det vigtigt, at overfaldene politianmeldes, og at der er et særligt afkrydsningsfelt, hvor politiet kan registrere, hvad motivet bag overfaldet er, siger Søren Laursen.
 Han mener, at det vigtigt, at ofrene oplever, at de bliver taget alvorligt, og at forbrydelserne ikke overses. Derudover er det vigtigt, at politiet er rustet til at spørge ind til, hvorfor overfaldet er sket. Skyldes det racisme eller ofrets seksualitet.
 - Straffen er strengere, hvis ofret har været udsat for en hadeforbrydelse. Derfor er det også vigtigt, at der kan rejses tiltale for hadeoverfald, siger han.
   Siden 2008 har Københavns Kommune registreret diskrimininationsproblemer og hadeforbrydelser mod mindretal, og Københavns Politi har allerede et særligt afkrydsningsfelt, når forbrydelsen anmeldes.  
 Hvert fjerde offer angiver, at deres gerningsmand formodentlig var psykisk syg, mens hvert femte begrunder volden med "skænderi".
