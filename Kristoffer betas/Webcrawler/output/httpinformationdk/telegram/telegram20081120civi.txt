20 civile afghanere dræbt af bombe



 En selvmordsbombemand dræbte 20 civile og en amerikanske soldat i det østlige Afghanistan til morgen. 
Det oplyser amerikanske militærkilder i hovedstaden Kabul.
 Attentatet fandt sted i byen Jalalabad i provinsen Nangarhar tæt på grænsen til Pakistan. 56 andre civile blev kvæstet.
 Målet for bombemanden var en amerikansk militærkolonne, der var på vej ud af byen, siger de amerikanske kilder.
 Det var dog uenighed om antallet af dræbte. En afghansk politichef i byen siger, at syv civile blev dræbt, mens 69 blev såret.
 Afghanistan oplever i øjeblikket en af de blodigste perioder med daglige bombeattentater og blodige sammenstød mellem militante talibanere og udenlandske og afghanske soldater, siden Talibanstyret blev fjernet fra magten af USA i 2001.
