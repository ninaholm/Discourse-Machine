Norsk basejumper er nu reddet
Det er søndag lykkes norsk redningsmandskab at redde den tilskadekomne basejumper, der sad fast i en klippe.


 Den 31-årige norske basejumper, der søndag sad fast i et klippefremspring, er blevet hentet af en redningshelikopter omkring klokken 21 søndag aften.
Hændelsen fandt sted i Rogaland i det sydlige Norge.
Ifølge det norske nyhedsbureau, NTB, er manden sluppet fra hændelsen uden alvorlige skader.
- Jeg har snakket med vedkommende. Han har pådraget sig en flænge i ansigtet, formentlig på læben. Det ser ud til, at han har været heldig, siger lederen af basejumper-klubben i Stavanger, Stein Edvardsen, til Stavanger Aftenblad.
Det lykkedes redningsmandskabet at hente basejumperen sikkert "i land" kort tid efter, at de ankom til stedet omkring klokken 21.
- Vi fik meldingen om ulykken af en af mandens kammerater, siger redningsleder, Bjørn Magnussen til NTB.
En basejumper er en person, der springer fra eksempelvis en klippeafsats, hvor de bruger faldskærm til at bremse deres fald.
Ud over at springe fra klipper, springer flere basejumpere også fra bygninger eller broer.
