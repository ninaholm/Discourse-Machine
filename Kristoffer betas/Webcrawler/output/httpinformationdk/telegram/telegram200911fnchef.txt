FN-chef: Nu skal Iran komme med atomudspil



 Chefen for FN's atomenergiagentur, Mohamed ElBaradei, siger fredag, at han håber, Iran inden årets udgang tager imod tilbuddet om at få oparbejdet uran i udlandet.
 - For at sig det ligeud, så mener jeg, at bolden i høj grad er på Irans banehalvdel, siger han.
 Han mener, at det giver alle parter en mulighed for at bevæge sig væk fra sanktioner.
 Stormagterne har tilbudt at tage imod beriget uran fra Iran og oparbejde det for dem. Dermed skal Iran forhindres i selv at drive anlæg, der kan producere materiale til at fremstille atombomber.
 Det tilbud har Iran indtil videre svaret nej til.
 - Det er en unik mulighed for at bevæge sig fra sanktioner og konfrontationer til i stedet at opbygge tillid, siger Baradei.
 - Jeg håber ikke, at de vil lade denne enestående men midlertidige mulighed gå dem af hænde, siger han om iranerne.
 USA, Tyskland, Frankrig, Storbritannien, Rusland og Kina mødes fredag eftermiddag i Bruxelles for at diskutere, hvad omverdenen skal stille op over for Irans manglende samarbejdsvilje.
 USA og de europæiske lande er indstillet på at skærpe FN-sanktionerne mod Iran.
