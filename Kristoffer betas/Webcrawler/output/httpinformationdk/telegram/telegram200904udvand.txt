Udvandrer fra racismekonference



 Delegerede fra EU er udvandret fra FN's racismekonference, efter Irans præsident, Mahmoud Ahmadinejad, i sin tale angriber det "racistiske" Israel.
 Det var ikke umiddelbart klart, hvor mange delegerede, der har forladt mødet. Der var ingen oplysninger om, hvordan Danmark reagerer. Men det var tydeligt fra tv-billeder, at der var tale om en større udvandring.
 Flere EU-lande havde på forhånd meddelt, at de ikke ville deltage i FN-mødet, fordi de frygtede, det ville blive brugt på kritik af Israel og til at frede kritik af islam.
 I sin tale siger Ahmadinejad, at der i Mellemøsten er dannet en "racistisk regering", en klar henvisning til Israel.
