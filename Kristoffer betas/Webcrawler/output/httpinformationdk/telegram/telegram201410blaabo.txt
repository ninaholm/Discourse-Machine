BLÅ BOG: Aleqa Hammond - bilagssagen koster magten
Efter godt fem år som partileder må Aleqa Hammond trække sig, da der ikke længere er opbakning til hende.


 Aleqa Hammond har onsdag trukket sig som partiformand for Siumut efter fem år som leder af partiet.
Det sker, efter at hun har været ude i et politisk stormvejr de seneste dage, siden det kom frem, at hun har brugt 106.363,27 kroner fra det grønlandske selvstyres kasse til private flybilletter og hotelophold.
* Født: 23. september 1965
* Uddannelse: Efter endt HF-eksamen studerede hun på Nunavut Arctic College i Canada og siden på Grønlands Universitet i Nuuk.
* Erhvervskarriere:- Turistchef i Qaqortoq 2004-2005
- Den Grønlandske Arbejderhøjskole, Qaqortoq, turisme og kultur 2002-2003
- Kulturkoordinator for Arctic Winter Games 2002
- Kommissær for Inuit Circumpolar Conference fra 1999-2003
- Ansat i Nuuk Tourism 1996-1999
- Informationsmedarbejder i landsstyrets sekretariat 1995-1996
- Regional koordinator i Diskobugten for Greenland Tourism i 1993-1995
* Politisk karriere:
- Landsstyreformand siden marts 2013
- Formand for Siumut efter partiets nederlag ved landstingsvalget i 2009
- I 2007 blev hun forfremmet til landsstyremedlem for udenrigs- og finansanliggender. Året efter trak hun sig, fordi hun ikke ville tage ansvaret for en økonomi, hun fandt uansvarlig.
- Valgt til Inatsisartut (landstinget, red.) i 2005 for Siumut og straks udnævnt til landsstyremedlem for familier og justitsvæsen
* Privat: I et forhold med partifællen Tom Ostermann. Faren, der var fanger, omkom under fangst, da hun var syv år. Hun voksede derfor op med sine to søskende hos sin mor i Uummannaq i Nordvestgrønland.
