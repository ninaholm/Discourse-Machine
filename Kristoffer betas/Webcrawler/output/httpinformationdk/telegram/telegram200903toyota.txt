Toyota mangler penge



 Verdens største bilproducent, japanske Toyota, har bedt staten gå ind og garantere et lån på omkring to milliarder dollar, knap 12 milliarder kroner, rapporterer den japanske statskontrollerede tv-kanal NHK.
 Ifølge NHK skal Toyota bruge pengene til at finansiere øgede låneomkostninger i USA. 
 Koncernens regnskabsår, der slutter i denne måned, ventes at vise et underskud på over 28 milliarder kroner.
 Toyota overhalede i fjor General Motors som verdens største bilproducent. Det var dog ikke fordi, at Toyota sprøjtede køretøjer af samlebåndet. Det var fordi, at Toyotas produktion faldt mindre end General Motors'. 
