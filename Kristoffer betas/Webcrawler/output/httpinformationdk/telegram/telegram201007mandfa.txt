Mand fængslet for drab i Randers
En 42-årig mand blev fredag fængslet for at have dræbt sin ekskæreste i Randers. Manden anmeldte selv drabet. Ifølge politiet var de involverede misbrugere.


 En 42-årig randrusianer blev torsdag varetægtsfængslet i fire uger sigtet for drabet på sin fire år ældre ekskæreste.
Ifølge politiet huggede den 42-årige en kniv i halsen på ekskæresten, der ligesom manden selv er fra misbrugsmiljøet.
Efter et kvarters betænkningstid ringede den 42-årige mand kort før midnat selv til politiet og tilstod, at han netop havde dræbt den 46-årige kvinde i hans lejlighed i det centrale Randers.
Politiet kender endnu ikke motivet til drabet, men ved torsdagens grundlovsforhør brugte han ikke sin mulighed for at kære fængslingsafgørelsen til landsretten.
Sideløbende med retsmødet foretager politiet en obduktion af kvinden for én gang for alle at fastslå dødsårsagen.
Den 42-årige mand blev i lejligheden, efter at han selv havde tilkaldt politiet, og han lod sig anholde uden sværdslag.
