Peres vil bede Netanyahu danne ny regering



 Israels præsident, Shimon Peres, mødes i næste uge med de politiske partier, før han beslutter, hvem der skal have opgaven med at danne en ny regering, meddeler hans kontor i dag. 
 - Præsidenten vil indlede konsultationer onsdag aften, siger talskvinde Ayelet Frish. 
 - Han vil mødes med repræsentanter for Kadima om aftenen og derefter Likud, tilføjer hun. 
 De efterfølgende dage vil Peres mødes med repræsentanter for de øvrige parter, og i weekendens løb vil præsidenten have afsluttet sine møder. 
 Kadima, det midtersøgende parti med udenrigsminister Tzipi Livni i spidsen, vandt 28 pladser i parlamentet ved tirsdagens valg, hvilket er et enkelt mandat mere end tidligere premierminister Benjamin Netanyahus højreorienterede Likud-parti.
 I henhold til israelsk lovgivning er det dog den part, der betragtes som den mest sandsynlige til at vinde flertal i parlamentet, som skal danne regering.
 Eksperter siger, at Peres højst sandsynligt vil overlade opgaven til Netanyahu. 
