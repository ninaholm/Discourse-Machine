USA angriber på ny i Pakistan
En amerikansk drone affyrer raketter mod landsby i det nordvestlige Pakistan.


 Det var formentlig USA, der tidligt fredag beskød klanområder i det nordvestlige Pakistan med raketter fra et førerløst fly.
 Det oplyser lokale beboere og efterretningskilder.
 Angrebet fra den såkaldte drone var rettet mod en landsby uden for provinsen Nord-Waziristans hovedby, Miranshah. Det er det tredje drone-angreb i denne måned mod de berygtede klanområder, som huser Taliban-oprøre og medlemmer af al-Qaeda.
 Talibans leder i Pakistan, Baitullah Mehsud, menes at være dræbt ved et lignede angreb den 5. august.
 Det er den amerikanske efterretningstjeneste CIA, som står bag operationerne.
