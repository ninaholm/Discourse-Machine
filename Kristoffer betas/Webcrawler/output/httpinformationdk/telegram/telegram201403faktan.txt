FAKTA: Nato fik sin første generalsekretær i 1952
Jens Stoltenberg afløser Anders Fogh Rasmussen, der træder tilbage 30. september 2014.


 Norges tidligere statsminister Jens Stoltenberg blev fredag udnævnt til ny generalsekretær for Nato.
Dermed bliver det Stoltenberg, der skal afløse Anders Fogh Rasmussen på posten som den øverste chef for den vestlige forsvarsalliance.
* Jobbet som Natos generalsekretær er som udgangspunkt fireårigt - men med mulighed for et års forlængelse.
* Det fireårige mandat er ikke en fast, nedfældet regel, men fungerer som et alment accepteret grundmandat. Alle, der har ønsket det, er hidtil blevet forlænget.
* Nato fik sin første generalsekretær i 1952. Det var lord Hastings Ismay, tidligere britisk general og militærrådgiver for premierminister Winston Churchill under Anden Verdenskrig.
* Tidligere statsminister Anders Fogh Rasmussen er den 12. generalsekretær. Han trådte til i 2009 og skal afløses fra 30. september 2014.
Kilder: Nato m.fl.
