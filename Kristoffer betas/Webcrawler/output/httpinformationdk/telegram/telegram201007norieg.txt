Noriega får syv års fængsel i Frankrig
Efter mange års fængsel i USA er Panamas tidligere diktator Manuel Noriega nu idømt syv års fængsel i Frankrig for hvidvaskning af penge.


 Panamas tidligere diktator Manuel Noriega er blevet idømt syv års fængsel i Frankrig for hvidvask af penge, fremgår det af en kendelse fra en fransk dommer.
Den 76-årige tidligere general er blevet retsforfulgt efter at være blevet udleveret fra USA til Frankrig i april. Han er tidligere blevet dømt in absentia i 1999.
Noriega, der er født i slummen, maste sig op i hierarkiet i Panamas militær i 1980'erne og havde et fast greb om magten, indtil han blev væltet af amerikanske styrker i 1989. Han blev retsforfulgt og fængslet for narkohandel i USA.
