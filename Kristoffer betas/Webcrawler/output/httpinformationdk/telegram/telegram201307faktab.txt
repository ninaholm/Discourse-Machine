FAKTA: Besøgshunde gavner ældre og demente
Ældre og demente har nemmere ved at knytte kontakt til besøgshunde end til robotsæler og demensbamser.


 * Et dansk forskningsprojekt, der netop er blevet præsenteret på konferencen "Humans and Animals: The Inevitable Bond" i Chicago, dokumenterer, hvordan besøgshunde kan tilføre noget i interaktionen med de ældre og demensramte, som robotsæler og demensbamser ikke i samme grad er i stand til.
* Projektet viser, at de personer, der havde en større grad af funktionsnedsættelse, havde mest kontakt til besøgsdyret, mens dem, der var mere velfungerende, henvendte sig mere til besøgspersonen, som ledsagede besøgsdyret.
* Forskningsprojektet har gennem tre år fulgt Trygfondens besøgshundeordning.
* Besøgshunde er et korps af familiehunde, der sammen med deres ejere besøger ældre og demensramte på landets plejecentre.
* Det er første gang, at der er gennemført et så omfattende forskningsprojekt af effekten af forskellige typer besøg til ældre og demensramte.
* Ordningen, der blev etableret i 2010, har tilknyttet flere end 400 hunde og deres ejere samt flere hundrede plejecentre.
* Demensbamser ligner en almindelig tøjbamse - for eksempel en kat - men er tungere, så den ældre fornemmer at have en rigtig kat på skødet.
(Kilde: Trygfonden)
