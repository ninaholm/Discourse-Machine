Solen får en chance



 Vinden bliver lun og svag, og så giver solen sig til kende. Selv om weekenden byder på både regn- og sludbyger, bryder den lave decembersol også igennem.
 - Alt i alt ser det rimeligt ud. Der bliver mindre og mindre regn, efterhånden som weekenden skrider frem. Især søndag er der gode solchancer, siger Bill Vejdegren, vagtchef på Danmarks Meteorologiske Institut (DMI).
 I morgen lægger ud med enkelte byger og temperaturer op til fem grader. Søndag bliver det mest tørt og temperaturen stiger et par grader. Først sidst på dagen trækker skyerne sammen og så kommer der igen regn mandag. Det bliver dog af kortere varighed, for tirsdag er solen tilbage og med den koldere vejr.

