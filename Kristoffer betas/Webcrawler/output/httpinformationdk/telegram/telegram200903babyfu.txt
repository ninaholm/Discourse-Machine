Baby fundet død i container i Berlin



 Liget af en baby blev i dag fundet i Berlin i en container til gammelt tøj.
 Ifølge politiet var det en medarbejder fra Røde Kors, som gjorde det grufulde fund, da han var ved at tømme containeren.
 Det døde barn er nu sendt til obduktion hos retsmedicinerne. Politiet vil ikke oplyse, hvor gammelt barnet var, eller hvad der var dødsårsagen.
 Der skal også foretages en obduktion af en nyfødt pige, hvis lig blev fundet i går i Engen i delstaten Baden-Württemberg.

