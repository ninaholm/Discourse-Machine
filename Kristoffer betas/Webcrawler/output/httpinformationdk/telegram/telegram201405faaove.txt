Få overblikket: Det siger de i talerne 1. maj
Se her, hvad politikere og fagbosser har sagt over det ganske land i deres 1. maj-taler:


 Statsminister Helle Thorning-Schmidt (S):
- Danmark er tilbage på sporet. Efter fem år med modgang og snigende modløshed er der sket et stemningsskifte.
Beskæftigelsesminister Mette Frederiksen (S):
- Jeg er stolt af den kurs, regeringen har sat for Danmark. Vi har lavet en folkeskolereform og en erhvervsuddannelsesreform.
Harald Børsting: formand for LO:
- Jeg er klar over, at nogen vil mene, at linjen har været hård. At reformdagsordenen har haft en pris. Jeg synes, det har været prisen værd, men vi skal nu få betalt tilbage til dem, som har betalt for meget.
Statsminister Helle Thorning-Schmidt (S) kritiserer Venstre linje:
- Venstre tror på to ting. Venstre tror på skattelettelser og nulvækst.
Dansk Folkepartis formand, Kristian Thulesen Dahl til Helle Thorning-Schmidt:
- Vi skal se på de ting, der binder os sammen, så vi i det mindste på de områder kan sætte os ned og nå frem til en bred enighed om løsninger, der kommer lønmodtagerne til gavn
Beskæftigelsesminister Mette Frederiksen (S) om regeringens mål:
- Vi vil til forskel fra vore politiske modstandere bruge flere penge på velfærd, ikke mindre, siger Mette Frederiksen.
Enhedslistens politiske ordfører, Johanne Schmidt:
- Når vi kritiserer regeringen, er det, fordi det er nødvendigt at råbe op, når en socialdemokratisk ledet regering kommer faretruende tæt på at være enig med højrefløjen om langt det meste.
