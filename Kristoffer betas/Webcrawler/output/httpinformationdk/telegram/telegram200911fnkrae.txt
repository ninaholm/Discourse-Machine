FN kræver ændringer af Karzai



 Kai Eide, FN's særudsending i Afghanistan, advarer nu Afghanistans præsident, Hamid Karzai, mod at fortsætte sin hidtidige embedsførsel, der er blevet anklaget for omfattende korruption. 
 Tirsdag sagde han til den statslige amerikanske tv-station PBS, at Afghanistan "befinder sig ved et vendepunkt".
 - Jeg tror, at den debat vi har oplevet de seneste måneder i det internationale samfund, vil blive endnu mere ophedet, og endnu mere besværlig, hvis ikke vi oplever et essentielt positivt signal gennem sammensætningen af den nye regering," siger Eide.
 Udmeldingen fra FN-udsendingen kommer efter at der har været rejst kritik af Kai Eide og hans vilje til at presse de afghanske myndigheder i spørgsmålet om valgsvindel. Tirsdag sagde Eide desuden, at omverden kunne vælge af se bort fra Karzai som leder, hvis ikke den afghanske præsident gennemfører reformer.
