Flertal vil sænke kriminel lavalder



 Den kriminelle lavalder skal sænkes, hvis det står til et flertal af danskerne, viser en måling, som Megafon har lavet for TV2 og Politiken.
 56 procent er tilhængere af, at den nuværende kriminelle lavalder på 15 år sænkes, mens 39 procent mener, at det nuværende niveau er passende. Kun to procent mener, at den kriminelle lavalder skal sættes op.
 Det største flertal for en sænkelse findes blandt vælgere, der stemmer på Venstre, De Konservative og Dansk Folkeparti. 
 Blandt de socialdemokratiske vælgere ønsker 42 procent en sænkelse.

