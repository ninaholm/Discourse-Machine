Se hvilke lande der køber flest våben
En ny rapport giver overblik over, hvilke lande, der køber og sælger flest våben. Her kan du se hvem.


 Det anerkendte svenske fredsforskningsinstitut Sipri har i en ny rapport kortlagt den internationale handel med konventionelle våben. Kemiske våben, biologiske våben og kernevåben betegnes ikke som konventionelle.
Rapporten benytter sig af tal for en femårig periode, da våbensalget kan variere meget fra år til år.
* Der blev i perioden 2007-2011 solgt 24 procent flere konventionelle våben på internationalt plan sammenlignet med 2002-2006.
* De fem største våbenleverandører er i rækkefølge: USA, Rusland, Tyskland, Frankrig og Storbritannien.
* De fem lande står tilsammen for 75 procent af al våbensalg i verden.
* Indien, Sydkorea, Pakistan, Kina og Singapore er de fem lande, der har investeret i flest våben.
* I alt fik de nævnte lande leveret 30 procent af alle solgte våben i verden.
Sådan fordeler leverancerne sig i verdens regioner:
* Asien og Oceanien: 44 procent
* Europa: 19 procent
* Mellemøsten: 17 procent
* Nord- og Sydamerika: 11 procent
* Afrika: Ni procent
Kilde: Trends in international arms transfers 2011, Sipri
