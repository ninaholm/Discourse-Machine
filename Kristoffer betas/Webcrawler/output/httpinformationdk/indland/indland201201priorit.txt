'Prioriter samfundsfag i folkeskolen'
Gymnasieelev Anton Steinø forslag i tænketanken 100dage, at man skulle prioritere samfundsfag i skolen. Det vil bidrage til en bredere forståelse af samfundet, som helhed


 Alt for mange elever kender for lidt til samfundet og dets institutioner når de forlader folkeskolen. Det skyldes at samfundsfagsundervisningen er nedprioriteret. Derfor bør man sammenfatte samfundsfag, kristendomskundskab og historie til faget medborgerskab. Man styrker dermed borgernes indsigt og viden om det samfund de er en del af, og de vil dermed bedre kunne deltage aktivt i hvordan det skal udformes. Hvis alle elever fra folkeskolen har en solid grundviden og forståelse for samfundet, ville det blive nemmere at bygge videre på den viden på ungdomsuddannelserne, i stedet for næsten at starte forfra. På handelsgymnasierne vil man kunne få et højere niveau i deres programmer med erhvervsøkonomi, international økonomi og erhvervsret, og på gymnasierne vil man helt eller delvis kunne erstatte samfundsfag med mere specialiserede fag som sociologi, jura, økonomi og offentlig administration.
Hvad fik dig til at oprette en profil på 100dage?
Det var et projekt hvor forskellige mennesker kunne samarbejde om at skabe nogle originale ideer, som ellers ikke ville have nået ud til offentligheden. Jeg håbede selvfølgelig at nogle af de tanker og ideer jeg fremlagde ville blive til virkelighed, men mit primære mål var, at få inspiration fra andre brugere til mine forslag. Jeg så det som en konstruktiv måde, at få andre mennesker til at finpudse ens egne ideerne og afprøve dem i praksis.
Hvor kom inspirationen til forslagene fra?
Jeg gik selv på en efterskole hvor man havde et fag som hed medborgerskab, der gav indsigt i det samfund vi lever i og lærte en hvordan man kunne have direkte indflydelse på det. Fordelen er at man får flere vinkler og lære noget om religion, historie og samfund på en sammenhængende og reflekterende måde. Det giver en dybere forståelse for alle tre fag, som ellers er for snævre og svære at komme ordentlig ind i. Det behøver ikke at blive mere teoretisk end det er i dag, man kan sagtens tage på eksklusioner og lave praktiske øvelser som giver en bedre forståelse for medborgerskab. Egentlig kan man benytte de samme redskaber, som man bruger i dag, bare på en mere hensigtsmæssig måde.
Hvad er det vigtigste der er kommet ud af din deltagelse på 100dage?
En af de væsentligste ting er, at jeg har fået kontakt til en masse mennesker. Det har været befriende at skrive i et forum hvor folk tog ens forslag seriøst, og hvor en masse mennesker som ikke kender hinanden, men har en fælles viden og interesse, kan arbejde og dele erfaringer på kryds og tværs. En platform som 100dage kunne sagtens implementeres i vores lov udvikling. Før nye love blev præsenteret i folketingssalen, kunne tusindvis af borgere komme med deres kommentarer og forslag til at forbedre dem. Det har man brugt på Island, hvor de er ved at skrive ny forfatning. Politikerne er jo ikke nødsaget til at følge borgerne råd, men de får en masse gratis erfaring og inspiration.
Anton Steinø 16 år, København, 1.G Gefion Gymnasium, politisk aktiv i SFU

