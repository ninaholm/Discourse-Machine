Åbningstale: Skatten skal især lettes i bunden
Lettelser for folk med små indkomster har højere prioritet end lettelser i topskat, fremgår det af åbningstale
I åbningstalen fastslår Løkke, at regeringen allerede er gået i gang med at finde pengene til lavere skat med forslag om et kontanthjælpsloft og lavere integrationsydelse

Regeringens støttepartier, Liberal Alliance og De Konservative, vil formentlig være skuffede over særligt én del af statsminister Lars Løkke Rasmussens (V) åbningstale i Folketinget.Her fastslår statsministeren, at hans ambition &quot;især&quot; er at lette skatten i bunden, når regeringen til foråret vil forsøge at samle flertal for en skattereform.I talen fastslår Løkke, at regeringen allerede er gået i gang med at finde pengene til lavere skat med forslag om et kontanthjælpsloft og lavere integrationsydelse:- Så frigør vi penge til at sætte skatten ned. Især for dem, der tjener mindst. Det er rimeligt. Det skal kunne betale sig at arbejde. Også for mennesker med små indkomster.- Derudover har regeringen en ambition om at sænke skatten på den sidst tjente krone. Det bliver retningen i anden fase af vores jobreform, siger Lars Løkke Rasmussen.Dermed må man forstå, at ambitionen om at lette i topskatten tager en sekundær plads, når regeringen går i gang med forhandlingerne.Den todelte jobreform med lavere offentlige ydelser og lavere skat er hjørnestenen i V-regeringens mål om, at det bedre skal kunne betale sig at arbejde.- Jeg har sat den retning: Flere skal forsørge sig selv. Færre skal forsørges af det offentlige. Jeg synes, det er rimeligt, at man får noget ekstra for at yde en indsats, siger Lars Løkke Rasmussen i talen. Han bruger i talen et par på kontanthjælp som eksempel:- De er over 30 år. De har tre børn. Hvis den ene får et arbejde til godt 220.000 kroner om året, så giver det kun cirka 1400 kroner ekstra til familien hver måned. Måske er der dem, der overvejer, om det er det værd? Den bekymring kan jeg få, siger Løkke.Regeringen har derfor meldt ud, at man vil forsøge at samle flertal for at indføre et kontanthjælpsloft. Det skal sætte en øvre grænse for, hvor meget en kontanthjælpsmodtager kan modtage i offentlige ydelser.Samtidig har regeringen allerede hentet 400 millioner kroner på at indføre en ny og lavere integrationsydelse til nyankomne flygtninge. Den vil regeringen nu også udbrede til alle, der kun har opholdt sig i Danmark i en kortere årrække.Læs også:Løkke vil stoppe menneskestrøm af migranter
