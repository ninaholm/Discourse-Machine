Al-Jazeera-dokumentar vækker bekymring
Kritisk tv-dokumentar tegner et lidet flatterende billede af Danmark. Udenrigsministeriet frygter reaktioner a la Muhammed-krisen


»En torn i øjet på Danmark, generationer af indvandrere i landet er fremmede for nationen, udstødte af samfundet og udsat for racisme.«Sådan lyder foromtalen af den dokumentarudsendelse om Danmark, den arabiske tv-station Al-Jazeera viste i aftes. Under titlenKonfrontation i Københavntegnede den dansk-palæstinensiske tv-journalist Awad Joumaa et temmelig negativt billede af et Danmark hærget af bandekrig, racisme og en kontroversiel udlændingepolitik.Se også:traileren fra dokumentarenUdenrigsministeriet er i alarmberedskab og har klædt sine ambassader i den islamiske verden på til at imødegå enhver optakt til en ny Muhammed-krise.»Vi følger sagen nøje,« siger ambassadør for Public Diplomacy Claus A. Holm.Den dansk-palæstinensiske tv-journalist Awad Joumaa, der har lavet udsendelsen, opfordrer imidlertid til at slå koldt vand i blodet.»Dokumentaren hører alle parter og tegner et nuanceret billede af de etniske konflikter i Danmark, men der sket en politisk udvikling til det værre, siden jeg forlod Danmark i 2001« siger han og vurderer, at arabiske seere har et alt for positivt billede af Danmark.»Jeg vil fortælle dem, at der er en udbredt racisme i Danmark, og at meget af lovgivningen er diskriminerende,« siger han til Ritzaus Bureau. »Al-Jazeera har bragt mange positive historier fra Danmark i år, heriblandt flere indslag om succesfulde dansk-arabere. Jeg mener ikke, vi kun viser et negativt billede af Danmark, siger han.Fathi Al-Abed fra Dansk-Palæstinensisk Venskabsforening skulle have medvirket i dokumentaren, men takkede nej. Og det er han glad for i dag. Han frygter, at den kan få samme uheldige effekt som Muhammed-tegningerne.»Dokumentaren kan forstærke manges opfattelse af, at det  må være på tide at slå til mod Danmark,« siger han og frygter bl.a. angreb på danskere og danske interesser i udlandet.Bandekrig i centrumAl-Jazeera-dokumentaren er bl.a. bygget op omkring en række filmoptagelser fra foråret, hvor Awad Joumaa var i Danmark for at dække bandekrigen på Nørrebro. Her interviewede han bl.a. medlemmer af Blågårdsbanden, som fortæller, at de bliver chikaneret og diskrimineret af politiet. Også Hell Angels talsmand, Jørn Jønke Nielsen, optræder i filmen og fortæller om baggrunden for bandekrigen, at »det handler om kontrol over narkomarkedet, om prostitution, om menneskesmugling. Det er ikke racistisk, det er kriminelt«.Awad Joumaa talte i samme forbindelse med den dansk-libanesiske kunstner og filmmand Khaled Ramadan, som mener, at race- og integrationsproblemer er roden til bandeopgørene.Det har ikke været muligt at få Joumaa til at kommentere udsendelsen nærmere, og på al-Jazeeras hovedkontor i Qatar ønsker man heller ikke at kommentere udsendelsen, før den er blevet sendt, hvilket først skete efter redaktionens slutning.HjemrejsenAwad Joumaa har tidligere lavet dokumentarudsendelser for al-Jazeera, heriblandt trilogienThe Journey Home(Hjemrejsen), der tegner et vældigt positivt billede af det Danmark, den unge tv-producent er vokset op i.Joumaas familie kommer oprindelig fra landsbyen Wadi al-Hamam i det nordlige Israel, men i forbindelse med Israels oprettelse i 1948 måtte de flygte til Libanon, hvor de i første omgang slog sig ned i en flygtningelejr. Her blev Awad født. Hans far Hussein Joumaa var medlem af den Palæstinensiske Befrielses Organisation, PLO, og måtte igen flygte under den libanesiske borgerkrig. Denne gang endte flugten i Danmark, nærmere betegnet i Sønderborg, hvor Awad Joumaa er vokset op.»Danmark har givet os en masse, men vigtigst af alt gav Danmark os sikkerhed. Vi opdagede demokrati og  personlig frihed. Vi fik et hus og vore børn fik uddannelse,« fortæller Awad Joumaas far i filmen, der følger faderens følelsesladede gensyn med Libanon og den forsvundne landsby i Israel.Awad Joumaa er bl.a. uddannet på den prestigefulde School of Oriental and African Studies ved Londons Universitet. I en periode har han boet i Århus, men har nu slået sig ned i London, hvor han arbejder  som assisterende nyhedsredaktør på al-Jazeera.
