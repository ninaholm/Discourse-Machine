Nyt studie: Lovliggørelse af medicinsk cannabis får ikke unge til at ryge mere pot
Et nyt studium, der har fulgt en million amerikanske teenagere gennem 24 år, viser, at legaliseringen af medicinsk cannabis ikke har fået flere unge til at bruge rusmidlet. Resultaterne kan overføres til Danmark, mener eksperter
En ældre kræftpatient bruger her medicinsk cannabis for at dulme smerterne fra sin sygdom.

I alt 23 amerikanske delstater har legaliseret cannabis til medicinsk brug, og det har i gennem årene fået mange til at frygte, at cannabisforbruget blandt landets teenagere ville eksplodere. Men et nyt omfattende studium viser, at det langt fra er tilfældet.Forskere fra Columbia University i New York har analyseret survey-besvarelser fra over en million amerikanske unge i 48 delstater fra 1991 til 2014, og konklusionen er, at en legalisering af medicinsk cannabis ikke fører til et øget forbrug blandt unge.&raquo;Vores konklusioner giver de stærkeste argumenter til dato for, at brugen af cannabis blandt teenagere ikke stiger, hvis en delstat legaliserer cannabis til medicinsk brug,&laquo; konkluderer Deborah Hasin, der er hovedforfatter til undersøgelsen.Modstandere af medicinsk cannabis argumenterer ellers ofte for, at en legalisering vil sende et signal om, at cannabis er socialt acceptabelt, og at det alt andet lige vil skabe en større tilgængelighed af stoffet &ndash; begge dele vil føre til et øget forbrug, frygter kritikere. Det har dog ikke været tilfældet i USA.Brugen af cannabis er godt nok højere i delstater, hvor medicinsk cannabis er lovligt, men det var allerede tilfældet før legaliseringen. I den yngste gruppe i det nye studie &ndash; de 13-14-årige &ndash; er cannabisbrugen faktisk faldet i stater med legaliseret cannabis, selv om undersøgelsen ikke kan sige, hvad det skyldes.Ifølge tidligere socialoverlæge i Københavns Kommune Peter Ege kan undersøgelsens resultater overføres til Danmark.&raquo;Man kan selvfølgelig ikke bare automatisk overføre resultaterne, men så store forskelle er der nok ikke på teenagere rundt omkring i verden, så man må gå ud fra, at det samme vil gøre sig gældende andre steder,&laquo; siger Peter Ege.Frygt og moralismeHan ser undersøgelsen som &raquo;endnu et stærkt argument&laquo; for at lave en forsøgsperiode med legaliseret hash i Danmark, sådan som Københavns Kommune har foreslået flere gange &ndash; hver gang har regeringen sagt nej.Trine Ry, der er leder af Stofrådgivningen, er enig med Peter Ege. Hun mener, at cannabisdebatten herhjemme bygger mere på moralisme og frygt for euforiserende stoffer end på saglighed.&raquo;I Danmark er vi enormt bange for illegale rusmidler. Vi ser for os, at vores børn prøver et illegalt rusmiddel; de bliver afhængige, og den ultimative konsekvens er døden. Den følelse sidder i mange af os. Men der er ikke noget, der tyder på, at det er farligere at ryge cannabis end at drikke alkohol. Alkohol er på alle måder det farligste rusmiddel, men det har vi bare vænnet os til,&laquo; siger Trine Ry.Selv om cannabis er ulovligt i Danmark, viste en undersøgelse sidste år, at 45 pct. af alle unge under 24 år har prøvet at ryge det. Og 23 pct. sagde, at de have brugt cannabis inden for det seneste år. Brugen er størst i de større byer, og mænd er markant mere tilbøjelige til at ryge cannabis end kvinder.Vil rygerne ryge endnu mere?Seniorforsker ved Psykiatrisk Center København Carsten Hjorthøj er skeptisk over for, hvorvidt det amerikanske studium kan overføres til Danmark.&raquo;I virkeligheden ved vi meget lidt om det her,&laquo; siger han og peger på, at brugen af cannabis i Portugal steg, da landet i 2001 afkriminaliserede alle stoffer &ndash; inklusive cannabis, kokain og heroin.&raquo;Problemet er, at vi ikke har en kontrolgruppe. Vi ved ikke, hvad der ville være sket, hvis cannabis ikke var blevet legaliseret. Måske ville cannabisforbruget ligefrem være faldet i USA i stedet for at være stabilt; måske ville stigningen i Portugal have været endnu større, hvis det ikke var blevet legaliseret. Vi ved det ikke,&laquo; skriver han i en mail til Information.Han frygter, at en legalisering af medicinsk cannabis vil få de nuværende cannabisbrugere til at ryge endnu mere, fordi tilgængeligheden bliver større.&raquo;Erfaringerne fra alkohol og tobak er, at øgede priser og lovgivning, der begrænser tilgængeligheden, har den effekt, at folk bruger det mindre, og jeg har svært ved at forestille mig, at det skulle være anderledes med cannabis,&laquo; siger Carsten Hjorthøj.Men det argument er Peter Ege uenig i. Han mener ikke, at medicinsk cannabis gør tilgængeligheden større.&raquo;Det er noget sludder og vrøvl. I Danmark er forbruget jo også steget på trods af vores meget restriktive lovgivning. Det har ikke noget med det at gøre,&laquo; siger han.Den amerikanske cannabisforskning studerer stort set altid brugen af marijuana, fremfor brugen af hash. Marijuana &ndash; der på dansk kaldes pot &ndash; består af tørrede topskud fra hampplanten, mens hash fremstilles ved at presse harpiks fra hampplanten sammen med de tørrede topskud. Begge dele indeholder det kemiske stof THC &ndash; tetrahydrocannabinol, som giver en euforiserende virkning, men hash er generelt stærkere end pot.De amerikanske delstater, der har legaliseret medicinsk cannabis, har forskellig lovgivning, der regulerer, hvor meget patienterne må købe, hvilke sygdomme der er omfattet, og hvor der kan sælges. Det nye studium forholder sig ikke til disse forskelle, men ser udelukkende på, om brugen blandt unge er steget efter legaliseringen.
