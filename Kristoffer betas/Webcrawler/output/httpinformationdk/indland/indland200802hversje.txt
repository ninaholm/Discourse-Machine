Hver sjette københavner er fattig



 Hver sjette københavner lever under fattigdomsgrænsen. Især indvandrere og folk på kontanthjælp er hårdt ramt. Og det betyder store konkrete afsavn. Det viser en undersøgelse, som Københavns Kommune har foretaget. Mens den samlede fattigdom er faldet i løbet af de seneste års økonomiske opsving, dokumenterer undersøgelsen, at uligheden i kommunen er øget. De fattige er blevet endnu fattigere sammenlignet med deres mere velstillede byfæller. 66.000 københavnere har hverken råd til at købe lægeordineret medicin, gå til tandlæge, dyrke fritidsinteresser eller holde ferie uden for hjemmet. 
ritzau

