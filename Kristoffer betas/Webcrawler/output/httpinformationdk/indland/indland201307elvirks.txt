EL: Virksomheder bør betale mere til efteruddannelse
Ufaglærte skal efteruddannes, og virksomheder skal betale en større andel af regningen, mener Enhedslistens Per Clausen


Virksomhederne bør betale mere til efteruddannelsen af den store gruppe af ufaglærte danskere, som ikke fik en faglig uddannelse.Det siger Enhedslistens gruppeformand Per Clausen, som en kommentar til, at de sidste 10 års forsøg på at løfte uddannelsesniveauet blandt ufaglærte og faglærte lønmodtagere er slået fejl.Således ligger antallet af ufaglærte danskere, der får en faguddannelse, på samme lave niveau, som det gjorde for 10 år siden.Det viser en ny LO-analyse ifølge Politiken.»Det er en katastrofal udvikling, at andelen af ufaglærte med kort eller ingen uddannelse tilsyneladende er stærkt reduceret. Der er brug for at afsætte penge til området,« siger Per Clausen.»Før sidste valg talte S og SF meget om, hvor meget der skulle bruges for at løfte ufaglærte til faglærte og give faglærte bedre muligheder. Det er der ikke rigtig blevet noget af. Tværtimod har AMU-centrene fået dårligere økonomi.«Enhedslisten støtter LO's krav om en handlingsplan for efteruddannelse.Til efteråret reformerer regeringen erhvervsuddannelser og vil bruge en milliard kroner på at efteruddanne lønmodtagerne. Men beløbet rækker ikke, mener Per Clausen.»Det er ikke nok. Statsminister Helle Thorning mente, at det ville være nok til at løfte rigtig mange fra ufaglærte til faglært.«»Men dén milliard er afsat over en årrække. Vi skal kombinere efteruddannelse og gøre jobrotation mere attraktiv,« mener Per Clausen.Med jobrotation kan ledige komme i arbejde, mens ansatte efteruddannes, påpeger han og efterlyser mere handling end snak fra regeringen.- Skal efteruddannelse ikke løses ved overenskomster, hvor arbejdsmarkedets parter afsætter penge?»Arbejdsmarkedets parter har et kæmpestort ansvar for også at fokusere på dette ved overenskomsterne. Men der er nødt til at være statslige midler for at sikre, at de, der ikke har fået særlig meget uddannelse, får uddannelse senere,« siger Per Clausen.&nbsp;»Og erhvervslivet bør også betale mere for sikre flere en efteruddannelse,« mener han.
