’Vi er helt tilbage ved Marx og Engels og Kropotkin, eller hvad han nu hed’
En kortfattet analytiker fra PET forklarede i går under terrorretssagen mod fem unge, hvorfor ’anarkister’ og ’revolutionære kommunister’ i Grækenland, Tyskland og Storbritannien bl.a. bruger ildpåsættelse som arbejdsmetode


Jesper Jespersen, analytiker hos Politiets Efterretningstjeneste,« præsenterede manden sig, da han satte sig i vidneskranken. Hvis de forholdsvis få tilhørere i byretten havde forventet, at PET’s vidne i terrorsagen mod fem unge skulle have lidt præg af actionman over sig, blev de skuffet. Analytikeren viste sig at være en kortfattet meget ung mand med studset skæg, jakkesæt, store ’Find Holger’-briller og en uddannelse som cand.scient.pol.Hvis tilhørerne også havde forventet ny indsigt, må de være blevet mindst lige så skuffede. I stedet fik retten dokumenteret udvalgte afsnit fra et tre siders notat fra PET med titlenDet venstreekstremistiske miljø i Danmark, 2. udgavedateret den 20. november 2012, og hvis de dokumenterede afsnit er repræsentative for hele notatets indhold, er der tale om gammel viden hældt på ny flaske.Ifølge det kun ti dage gamle notat er venstreekstremister således personer, der enten billiger vold eller selv udøver vold som politisk våben. De opererer ofte i ly af »det mere fredelige aktivistmiljø«, når der er demonstrationer, møder eller konferencer i forbindelse med f.eks. dyrevelfærd, klima, integration, asylpolitik, antifascisme eller antiracisme.Gammeldags ideologiFra udlandet kender PET mange eksempler, hvor der er sat ild på bl.a. en retsbygning i Athen, en togstation i Tyskland og kablerne hen over en togstrækning i Storbritannien. Venstreekstremisternes ideologi er enten anarkisme eller revolutionær kommunisme. Anarkisterne er modstandere af stat og styring, og derfor er f.eks. ministerier for dem legitime mål, mens de revolutionære kommunister er antikapitalister, og for dem er f.eks. banker eller multinationale firmaer legitime mål.»Vi er helt tilbage ved Marx og Engels og Kropotkin, eller hvad han nu hed,« spurgte vicestatsadvokat Bo Bjerregaard.»Ja, staten ses som det onde, fordi staten står i vejen for det frie samfund,« svarede analytikeren.»Præger det også miljøet i Danmark,« udfrittede anklageren.»Ja,« svarede PET-vidnet og henviste til demonstranterne i den såkaldte ’sorte blok’, som f.eks. kastede med sten under COP 15 i København, »men selvfølgelig kan det variere fra person til person.«På spørgsmål fra advokat Thorkild Høyer bekræftede Jesper Jespersen, at de udlandske ekstremistgrupper plejer at udsende et manifest, lige efter de har udført en aktion, hvor de tager ansvaret. Det er ikke sket i forbindelse med de i alt 11 forsøg på brandstiftelse, som indgår i anklagen.»De vil gerne tage ansvar, for i deres optik har de jo gjort noget godt,« svarede analytikeren, som efter 28 minutter kunne forlade vidneskranken.HashhumorResten af retsmødet gik med at høre politiets aflytninger fra det pulterrum på Christiania, som fire af de fem anholdte unge i foråret 2011 havde indrettet som tilholdssted. Det var her, de unge fremstillede molotovcocktails, røg joints og snakkede løs om vilde planer uden at ane, at PET både aflyttede og observerede dem.Advokat Hanne Reumert havde udvalgt aflytningsklippene for at vise, at de lydklip, som anklagemyndigheden tidligere har spillet for retten, ikke nødvendigvis har givet det fulde billede.I de tidligere klip har de fire unge fremstået som målrettede og meget militante. Retten kom derfor til at høre på unge, der hostende, grinende og tydeligvis drønskæve snakkede i munden på hinanden i forsøg på at overgå hinanden med fjollede bemærkninger.Mens de unge baksede med en trangia for at fremstille røgbomber på en stegepande, de havde scoret fra Ungdomshuset, plaprede de om at brænde Christianshavns Gymnasium, Det Fri Gymnasium og CBS af.En anden plan var at lade en hel første maj-demonstration angribe politiet med tomater. En tredje var at smadre en masse butikker, når politiet ikke kunne se noget på grund af alle røgbomberne, som de unge dog ikke fik til at virke.Også mindre ’brændbare’ emner – bl.a. porno, Bubber, hastighedsbegrænsning, dyresex og slaveri – blev endevendt af de unge i de timelange aflytninger, og politiet havde flere gange undervejs i udskriften noteret: »der grines og jokes«.Mandag starter anklagemyndigheden sin procedure.
