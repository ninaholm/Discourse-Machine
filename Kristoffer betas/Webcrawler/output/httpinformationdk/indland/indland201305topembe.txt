Topembedsmand: En heksekedel i Integrationsministeriet
Statsløsekommissionen brugte en stor del af gårsdagens afhøring til at undersøge, hvad der får en trænet topembedsmand til at indstille til sin minister, at hun skal gøre noget konventionsstridigt
Lars Løkke Rasmussen sagde i går i Statsløsekommissionen, at han ’100 procent’ kan afvise at have fået advarsel om substantielle problemer i sagen om statsløse. Udover den tidligere statsminister blev afdelingschef i Integrationsministeriet Kim Lunding også afhørt i går, og han fortalte at ministeriet var en heksekedel.

Vi er i en presset situation.«Sådan lød den korte forklaring fra den tidligere afdelingschef i Integrationsministeriet Kim Lunding, på, hvorfor han i november 2009 sagde god for et såkaldt mavebælte til Birthe Rønn Hornbech, der lagde op til at følge de internationale konventioner – eller så godt som: Hvis statsløse var kriminelle, skulle de stadig have afslag, selv om det var i strid med den FN-konvention, der sikrer en særlig adgang til statsborgerskab for unge statsløse, der er født og opvokset i Danmark.Udfordringen var også svær: Hvordan forklare for Statsløsekommissionens udspørger, advokat Poul Heidmann, at en dygtig og samvittighedsfuld topembedsmand indstiller til sin minister, at hun ikke til punkt og prikke skal efterleve lovgivningen, herunder internationale konventioner?Særligt når der på dette tidspunkt var gået næsten to år, siden Indfødsretskontoret havde fundet ud af, at ansøgningerne fra de unge statsløse blev behandlet efter de almindelige regler og dermed ikke efter konventionen, kom afdelingschefen på en hård opgave. Selv havde han på intet tidspunkt været i tvivl om fortolkningen af konventionen – det var bare at betale ved kasse ét, som han gentagne gange sagde. Tre gange tidligere havde Indfødsretskontoret også indstillet med hans tilslutning, at man skulle følge konventionen 100 procent – så hvorfor dette markante forbehold i november 2009 og dermed en indstilling til ministeren om at gøre noget ulovligt?»Vi har fået den her sag væltet ned og udskudt gentagne gange. Vi mener, den skal løftes over i Folketinget nu, og vi siger så: Minister, hvis du vil forbeholde dig retten til vandelskravet (at ansøgerne skal være ustraffede, red.), og vi fremhæver, at det vil ikke være i fuld overensstemmelse med konventionen. Og så siger vi til hende, og det er vigtigt: Du skal spille med åbne kort over for Folketinget. Du skal orientere Folketinget om forpligtelsen, men at du vil forbeholde dig retten til vandelskrav.«Selv har Birthe Rønn Hornbech fortalt, at hun blev meget overrasket, da hun så det mavebælte i november 2009. Hendes verden brød sammen, fordi først på det tidspunkt fandt hun ifølge sin forklaring ud af, at behandlingen af ansøgningerne fra de unge statsløse ikke for længst var rettet op. En forklaring, som ingen af de andre afhørte hidtil har kunnet bekræfte.Hvorfra vidste Kim Lunding, at det var ministeren, der ville tage forbehold fra vandelskravet?Det var en opfattelse, Indfødsretskontoret kom med, svarede Kim Lunding.– Er det noget kontoret siger, de har hørt ministeren nævne, spurgte Poul Heidmann.»Det erindrer jeg ikke.«KrydserindringerDa Indfødsretskontorets kontorchef Dorit Hørlyck blev afhørt senere på dagen, ville hun dog ikke stå inde for, at hendes kontor var kommet med ideen om vandelskravet. Hun havde nemlig – i øvrigt på linje med, hvad Kim Lunding fortæller om sig selv – ikke drøftet den her sag direkte med ministeren. Så indstillingen med det konventionsstridige forbehold for vandelskravet var noget, som Kim Lunding og hende havde fundet ud af i et samarbejde, forklarede hun til kommissionen.»Det må være hans erindring. Min erindring er, at vi har snakket om det. Vi har talt om, hvad der skulle ind i det her mavebælte, og som jeg husker det blev det til i et samarbejde.«De var fra starten enige om, at konventionerne skulle overholdes, forklarede hun i går.Hvorfor havde hun så langt senere i en intern mail fra den 15. februar 2011 til en kollega – da sagen rullede i medierne –brugt den forklaring på det lange sagsforløb og kontorets uens praksis, at det var Kim Lunding, der havde gjort det »usikkert«, spurgte Poul Heidmann. Ifølge kontorchefens mail, som også er blevet nævnt under en tidligere afhøring af Dorit Hørlyck, var Kim Lunding »overhovedet ikke indstillet på, at konventionerne skulle følges.«Men i går ønskede Dorit Hørlyck kun »at slå fast med syvtommersøm«, at »der selvfølgelig ikke er noget, Kim hellere vil end overholde alle konventioner.«Poul Heidmann spurgte også Kim Lunding, om han kunne genkende beskrivelsen af sin egen rolle i den interne mail fra Dorit Hørlyck, som han fortsat er chef for, nu i Justitsministeriet. Men det afviste han på det bestemteste.»Jeg blev voldsomt vred, da jeg så den. Jeg fik et chok,« forklarede Kim Lunding og fastholdt, at han havde fået den besked, da hani marts 2009 kom tilbage til ministeriet fra ferie, at det var ministerens ønske selv at fortsætte det såkaldt nordiske spor. Hun ville selv på et møde i juni direktespørge sine ministerkolleger, hvordan de andre nordiske lande fortolkede konventionen. Kim Lunding havde forstået, at Indfødsretskontoret i et mavebælte forinden i februar havde indstillet, hvis man fortsatte med at sagsbehandle efter de sædvanlige retningslinjer – altså ikke overholdt konventionen –så kunne det være et juridisk problem. Der var indbygget en række advarsler i mavebæltet, der skulle ruske op i ministeren, men de var, ifølge hans forklaring, uden hans vidende blevet fjernet, mens han var på ferie. Og så længe ministeren ikke tilsluttede sig at rette op på sagsbehandlingen, var der ikke andet at gøre end at vente. I mellemtiden måtte kontoret så fortsætte med at behandle ansøgningerne fra de unge statsløse efter de almindelige regler.»Hvis ministeren ikke resolverer på en sag, skal man nærmest have selvmordslyst, hvis man går videre med den. Man venter på resolutionen,« som han forklarede.Det fik Poul Heidmann til at spørge, om Kim Lunding selv mente, at retstillingen i marts var så klar, at der var tale om »en klar ulovlighed« at fortsætte sagsbehandlingen efter de almindelige regler.Hertil svarede afdelingschefen at med to mavebælter i august 2008 og endnu et mavebælte i januar 2009 havde afdelingen »meget klart sagt, hvad der skal ske. Og når det ikke sker, så kommer kontorchefen og er meget frustreret.«– Mit spørgsmål var, om du vurderede det som en klar ulovlighed eller en klar konventionsstrid, borede Poul Heidmann.»Vi skriver, at vi samler sagerne op, og når ministeren ændrer opfattelse, så kan vi behandle dem efter den retsopfattelse, vi har.«– Gjorde du dig ikke tanker om at rejse sagen over for departementschefen?»Jeg tager på ferie, og da jeg kommer tilbage...«– Ja, der står det klart, at den strategi med advarslerne ikke har båret frugt?»Der er min konstatering, at ministeren står fast, så vi skal have overstået det ministermøde.«– En mulighed var, at ministeren ikke havde forstået budskabet, og ’vi’ må finde en anden løsning?»Vi samler sagerne op, så når det nordiske møde er overstået, og retsopfattelsen ligger fast, så er vi klar. Men jeg vil ikke udelukke, at man kunne have gjort det på andre måder, men vi sidder i en heksekedel, og det er så den måde, vi ekspederer det på,« svarede Kim Lunding.KrydsforhørPoul Heidmann udnyttede som på tidligere retsmøder muligheden for at konfrontere forklaringerne fra forskellige af sagens toppersoner med hinanden. Når tidligere departementschef i Statsministeriet Karsten Dybvad havde fortalt, hvordan Integrationsministeriets departementschef Claes Nilas var kommet til ham for at få råd engang i efteråret 2009, fordi han var uenig med sin minister om hvorvidt Folketinget skulle orienteres, så var det helt nyt for Kim Lunding.»Det har jeg aldrig hørt om. Ikke før nu,« sagde han.Dermed lagde han sig på linje med, hvad Birthe RønnHornbechs ministersekretær Christian Lützen tidligere har forklaret. Heller ikke Dorit Hørlyck havde tidligere hørt om Claes Nilas besøg i Statsministeriet:»Det var en stor overraskelse for mig, da jeg hørte om det. Claes har ikke orienteret mig om, at han har nævnt noget om det for Dybvad,« sagde hun.Først i januar 2010 blev der rettet op på sagsbehandlingen, og Folketingets Indfødsretsudvalg blev orienteret. Det skete præcist to år efter, at Indfødsretskontoret første gang havde opdaget den konventionsstridige sagsbehandling. Birthe RønnHornbech har under sin afhøring forklaret, at hendes embedsmænd helt har misforstået hendes ønsker. Og når Folketinget først blev orienteret så sent – og det er et af sagens afgørende spørgsmål – så måtte kontorchefen i Indfødsretskontoret bære ansvaret for det. Ministeren var gået ud fra, at det havde kontorchefen taget sig af, når hun alligevel holdt møder med udvalget.»Jeg tabte næse og mund. Det var helt uhørt,« forklarede Dorit Hørlyck om sin reaktion, da hun hørte om ministerens forklaring.»Det ville jeg aldrig nogen sinde gøre. Og der var ikke noget i den her sag, der skulle gøre, at jeg skulle handle anderledes.«Også Claes Nilas har tidligere forklaret om den manglende orientering af Folketinget. Han ville ikke have haft noget imod, hvis Dorit Hørlyck underhånden havde orienteret den daværende formand for Indfødsretsudvalget i Folketinget, den konservative Allan Niebuhr. Men heller ikke en sådan fremgangsmåde kunne kontorchefen på nogen måde forestille sig.»Hvis jeg var gået over og sagt til Allan, nu skal du høre, vi har den sag, og vi er ikke sikre på, om konventionerne er overholdt, og vi vil undersøge det nærmere. Hvad nu hvis han ikke syntes, det skulle være helt fortroligt. Det korte af det lange er, at det var utænkeligt, og det er utænkeligt.«Statsløsekommisionen fortsætter med den næstsidste og sidste afhøring i den kommende uge af departementschef Claes Nilas og Birthe Rønn Hornbech.
