Tyskere tvivler på prognose



 De økonomiske beregninger bag en kommende bro over Femern Bælt er alt for positive, mener den tyske naturfredningsforening NABU. Foreningen har lavet en rapport i samarbejde med firmaet Vieregg-Rößler, der er en rådgivende virksomhed inden for trafik. Konklusionen i rapporten er, at forudsigelserne om trafikmængden over Femern-broen er urealistiske. De danske og tyske transportministerier har regnet sig frem til, at 8.000 køretøjer vil krydse bæltet, når broen åbner. Men ifølge den ny rapport er det realistiske tal 5.000. Planen er at finansiere byggeriet af broen gennem brugerbetaling.
ritzau

