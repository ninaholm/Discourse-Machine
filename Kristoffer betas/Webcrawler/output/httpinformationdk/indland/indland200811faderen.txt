'Faderen er helt i defensiven fra starten'
Når først statsforvaltning, politi og domstole lærer, at den omstridte lov om forældreansvar faktisk ligestiller mænd og kvinder, kommer den også til at virke langt bedre, lyder det fra Thorkil Vestergaard-Hansen, leder af Mandecentret for kriseramte mænd i København


Man kan ikke undgå, at en lille gruppe af børn, fædre og mødre kommer i klemme.Men det er en nødvendig omkostning ved den nye forældreansvarslov. For langt de fleste skilsmisseramte familier har fået bedre vilkår. Og så må man have is i maven og vente på, at myndighederne lærer ikke at favorisere mødrene.Sådan lyder budskabet fra Thorkil Vestergaard-Hansen, der er leder af Mandecentret i København."Man laver jo heller ikke færdselsloven om, fordi nogle få går over for rødt lys. Vi skal give loven tid til at virke," siger Thorkil Vestergaard-Hansen, mens han viser rundt i sit center.Havde man en forestilling om et refugium for mænd som værende forfaldent, mørkt og trist, bliver man overrasket ved besøget i centeret på Christianshavn.I lokalerne fra et nedlagt pladeselskab bor kriseramte mænd i lækkert cafémiljø med fladskærme, højglans-køleskabe og masser af ovenlys. Og fra tagterassen er der udsigt til Frelser Kirke."Vi fik tilbudt nogle gamle møbler fra rådhuset. Men dem ville jeg ikke have. For hvorfor skal socialt arbejde være snusket? Det er da ikkeomgivelserne, der skal gøre, at mændene føler sig udstødte."Siden Mandecentret åbnede for to år siden, har omkring 500 mænd fra alle samfundsgrupper henvendt sig for at få rådgivning eller husly.I øjeblikket bor der 10 mænd på centret - flere sammen med deres børn. Her får de hjælp af psykologer, advokater og socialrådgivere til at håndtere deres konfliktfyldte skilsmisse.Mange af dem er kommet i klemme i systemet, hvor de ifølge Thorkil Vestergaard-Hansen lider under lange sagsbehandlingstider.Dybt frustrerendeThorkil Vestergaard-Hansen er glad for forældreansvarsloven, som giver faderen flere rettigheder.Men han er betydeligt mindre glad for den måde, den bliver ført ud i livet på.Et eksempel henter han fra en af beboerne i Mandecentret.Her fortæller moderen ikke, at hun tager på ferie med deres børn, hvilket hun ellers skal ifølge loven. For så skal faderen nemlig have mere samvær før og efter ferien. Når beboeren siger det til statsforvaltningen, får han at vide, at han er konfliktoptrappende, og at det kan skade hans sag."Hvad skal vi så råde ham til? Det er dybt frustrerende!," siger Thorkil Vestergaard-Hansen.Han ser også mange eksempler på, at kvinderne ikke dukker op til aftalte møder i statsforvaltningen. Så bliver sagen udskudt, mens børnene er hos moderen - uden at det får konskevens for hende."Faderen er helt i defensiven fra starten. Nogle vælger bare at give op," siger Thorkil Vestergaard-Hansen, der efterlyser en fundamental kulturændring i statsforvaltningerne:"Det er et tungt system med mange ældre - især kvindelige - medarbejdere. Her er holdningen stadigvæk, at mor er den bedste."Han er også stærkt utilfreds med den langsomme sagsbehandling.Det er uvist, om Thorkil Vestergaard-Hansen faktisk har ret i, at sagsbehandlingen er langtrukken - der findes nemlig ingen brugbar statistik om sagsbehandlingstider fra hverken Familiestyrelsen eller de fem statsforvaltninger, viser en rundringning, som Information har lavet.Det er dog ikke kun kulturen hos statsforvaltningerne, der skal ændres, står det til Thorkil Vestergaard-Hansen. Problemet er også stort hos politiet:"Vi har set eksempler på, at mænd anmeldte deres koner for vold, hvor politiet ikke engang ville lave rapport. Men hvis manden løber medbørnene, så er politiet der med det samme."Han kender også flere eksempler på, at domstolene slet ikke vil lytte til fædrenes argumenter.Fornuftige politikereMen spørgsmålet er, om en bedre forvaltning af loven kan løse de grundlæggende konflikter i disse sager.Det mener lektor i familieret ved Københavns Universitet Annette Kronborg ikke.I sidste uge rettede hun her i avisen en hård kritik af loven:Den er lavet for at tilgodese middelklassens krav på individuelle rettigheder, men lader underklassen i stikken, fordi den ikke er i stand til at løse konflikterne i mindelighed, lyder hendes argumentation."Vi har den helt modsatte erfaring. Jo højere social status folk har - jo mere konfliktfyldte bliver sagerne, fordi folk så er bedre til at argumentere, hyre advokater, være kritiske over for myndigheder og så videre," siger Thorkil Vestergaard-Hansen.Det var et sjældent enigt folketing, der vedtog loven om forældreansvar sidste år - trods massive protester fra eksperter som Annette Kronborg og en række kvinde- og børneorganisationer.Når politikerne i næste uge skal mødes med justitsminister Brian Mikkelsen og evaluere loven, frygter Thorkil Vestergaard-Hansen dog ikke, at den bliver rullet tilbage:"Politikerne virker ret fornuftige, så jeg er ikke så nervøs," siger han.
