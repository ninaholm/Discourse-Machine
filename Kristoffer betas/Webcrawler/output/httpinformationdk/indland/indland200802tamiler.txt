Tamiler mistænkt for terrorstøtte



 En tamilsk humanitær organisation i Danmark har fået beslaglagt 45.000 kr., fordi politiet mistænker organisationen for at støtte terror, som udføres af De Tamilske Tigre. Beslaglæggelsen er blevet godkendt af Københavns Byret, men Tamils Rehabilitation Organisation med kontor i Vejle kalder indgrebet uretfærdigt. "Det er en humanitær organisation, som samler ind til nødstedte tamiler på Sri Lanka. Og TRO er blevet anbefalet af den danske regering, så man står helt uforstående over for beskyldningen om, at man har noget med terror at gøre," siger TROs advokat.

