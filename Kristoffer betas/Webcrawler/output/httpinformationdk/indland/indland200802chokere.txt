Chokeret studerende på eliteuddannelse
Rikke Skovgaard Ander-sen har betalt 60.000 kroner for sin Erasmus Mundus-uddannelse. De penge skal hun nu have tilbage. Men allerede i december 2005 gjorde hun Videnskabs-ministeriet opmærksom på brugerbetalingen


En tidligere dansk studerende på eliteuddannelsen Erasmus Mundus er chokeret over, at Videnskabsministeriet i tre år har undladt at forholde sig til, at universiteterne brød dansk lovgivning for at kunne deltage i Erasmus Mundus-programmet - EU's internationale uddannelsesflagskib.Rikke Skovgaard Andersen har betalt godt 60.000 kroner for sin uddannelse, og de penge skal hun nu have tilbage. Brugerbetalingen var ulovlig, har ministeriet nu meddelt."Det er mange penge for mig, så selvfølgelig glæder jeg mig over, at jeg nu får dem tilbage. Men jeg er chokeret over, at ministeriet har negligeret at se på lovgrundlaget i flere år," siger Rikke Skovgaard Andersen, der har læst i Erasmus Mundus Journalism i Danmark, Tyskland og Holland.Hun understreger, at hun er meget tilfreds med sin uddannelse:"Jeg er fuldt pro internationalisering, og den uddannelse og de erfaringer, jeg har fået gennem Erasmus Mundus, kunne jeg ikke have fået på en almindelig dansk uddannelse. At ministeriet så ikke har formået at sørge for, at lovgrundlaget er gået op, er meget skuffende."Undrede sigDa Rikke Skovgaard Andersen startede sin uddannelse i september 2005, undrede hun sig over den høje deltagerbetaling. Derfor sendte hun i december en mail til Videnskabsministeriet, hvor hun spurgte, om Erasmus Mundus-programmet er fire gange så dyrt som andre uddannelser i Holland, da hun betalte det samme for et semester, som hollandske studerende betalte for fire.Hun undrede sig også over, hvorfor hun skulle betale 4500 euro for sine semestre i Tyskland, når der ikke er studieafgifter i Tyskland. Videnskabsministeriet henvendte sig til Aarhus Universitet, hvor Rikke Skovgaard Andersen var optaget. De indhentede et svar fra Inger Munck på Danmarks Journalisthøjskole, der koordinerede Erasmus Mundus Journalism.Fire måneder senere fik Rikke Skovgaard Andersen en mail fra Videnskabsministeriet, hvor Inger Muncks svar var vedhæftet."De studerende betaler en konsortieafgift, der ifølge EU-reglerne for Erasmus Mundus skal være ens for alle EU-studerende, ligegyldigt hvilket spor de tager af uddannelsen," lød forklaringen.Samtidig rykkede Inger Munck Videnskabsministeriet for et svar på Erasmus Mundus-koordinatorernes beskrivelse af konsortie-modellen, som var sendt to måneder tidligere. Konsortiemodellen er en indirekte måde at opkræve brugerbetalingen fra de studerende, som koordinatorerne opfattede som lovlig. Først nu er ministeriet - presset af politisk opmærksomhed omkring brugerbetaling på Erasmus Mundus - nået frem til en afgørelse, der erklærer konsortieafgiften ulovlig.GratisprincipRikke Skovgaard Andersen er bekymret for, om ministeriets passivitet vil betyde, at det ikke længere vil være muligt at tage Erasmus Mundus-uddannelsen i Danmark."Jeg har læst på både Aarhus Universitet og Danmarks Journalisthøjskole, som har gjort et fantastisk arbejde, både for de danske og de udenlandske studerende. De har formået at skabe sammenhæng, hvilket er en stor udfordring på en international uddannelse. Derfor er det meget ærgerligt, at ministeriet endnu ikke har hjulpet universiteterne med at finde en løsning," siger Rikke Skovgaard Andersen.Hendes drømmescenarium er, at den arbejdsgruppe, ministeriet nu har nedsat, formår at få lovgrundlaget til at hænge sammen med EU's regler - uden at give køb på det danske gratisprincip.Hun understreger samtidig vigtigheden af, at de studerende bliver repræsenteret i arbejdsgruppen:"Det har haft store konsekvenser for min økonomi at tage Erasmus Mundus-uddannelsen, men det prioriterede jeg. Det er bare ikke alle, der har den mulighed. Slet ikke studerende fra EU-lande i Østeuropa. De vil have meget svært ved at dække undervisningsafgift og almindelige leveomkostninger," siger Rikke Skovgaard Andersen og tilføjer:"Det siger sig selv, at det er svært at få økonomien til at hænge sammen i et to-årigt uddannelsesforløb, hvor man opholder sig i mindst tre forskellige lande og samtidig skal betale op mod 60.000 kroner i studieafgifter."
