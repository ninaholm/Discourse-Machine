Højere skat og mindre militær
Vi kan sagtens skære på militæret og f.eks. konsulent – ydelser i det offentlige


 – Har I en plan B, hvis væksten ikke kommer?
»For os er det ikke et mål i sig selv, at der skal være en høj vækst i BNP. For os er det et mål, at der kommer flere i arbejde, og det tror vi kan ske f.eks. ved at investere i grøn energi og øge velfærden.«
– Men hvis der ikke sker en vækst i BNP, skal man vel skære kagen anderledes?
»Nej, for ifølge vores tankegang genererer beskæftigelse økonomi, fordi man sparrer dagpenge, får flere skatteindtægter osv. Hvis man f.eks. beslutter at elektrificere jernbanen til Frederikshavn, så er det givet, at der kommer flere i arbejde, og det samme sker, hvis man øger velfærden i kommunerne.«
– Men det er vel ikke sikkert, at det vil generere en samlet vækst i økonomien, og så skal der vel skæres?
»Der har vi jo heldigvis en række forslag til, hvordan de, der tjener mest, kan komme til at betale noget mere. Formueskat, skat på spekulation osv.«
– Hvad vil I på udgiftssiden?
»Vi kan sagtens skære på militæret og f.eks. konsulent – ydelser i det offentlige.«
Frank Aaen, finansordfører Enhedslisten

