Øjenvidneberetning om likvidering på vej til HOK
Selv om Hærens Operative Kommando snart modtager en øjenvidneberetning fra de danske soldater, der filmede likvideringen af en tilbageholdt afghaner, vil den ikke blive offentliggjort, oplyser oberst Henrik Sommer


De danske soldater, der den 27. august overværede, at en tilbageholdt afghaner blev likvideret ved Attal i Afghanistan, har fastholdt deres øjenvidneindtryk over for militærpolitiet. Og denne beretning er nu med kurer på vej til Hærens Operative Kommando, oplyser oberst Henrik Sommer fra HOK. Obersten tør dog ikke sige, hvornår beretningen kommer.De danske soldater optog også likvideringen på video. Ifølge Henrik Sommer var soldaterne i forvejen var ved at optage en video i operativ sammenhæng.Siden er videoen med optagelser af likvideringen blevet overleveret til Taskforce Helmand, der har det øverste operative ansvar for ISAF-soldaterne i den afghanske provins.Ingen aktindsigtOffentligheden skal dog ikke regne med at få indsigt i øjenvidneberetningen, når HOK modtager den, understreger Henrik Møller.Af hensyn til forholdet mellem Danmark og den afghanske regering har Forsvarskommandoen valgt at mørklægge alle detaljer om likvideringen. "Det er afghanske soldater, der har gennemført det her, så må det også være en sag for de afghanske myndigheder at undersøge," som Henrik Sommer siger det.@Brød spørgsmål:- Vil de afghanske myndigheder så undersøge det?"HOK har ikke fået oplysning om, hvem der gennemfører undersøgelsen, og hvornår det vil ske," lyder svaret fra Henrik Sommer.
