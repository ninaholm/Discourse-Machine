WHO fastholder Tamiflu-anbefalinger
WHO anbefaler stadig Tamiflu til H1N1-patienter på trods af en stor undersøgelse, der viser 'forsvindende få tegn på effekt' ved Tamiflu


Hårdt plagede influenzapatienter skal ifølge WHO fortsat tage Tamiflu, selvom forskere hævder, at Tamiflu har »forsvindende få tegn på effekt«.I går bragte British Medical Journal en større undersøgelse,Cochrane Review, baseret på tidligere undersøgelser af Tamiflus effekt.Tamiflu kan højest dæmpe symptomer på influenza i én dag, og intet tyder på, at præparatet, der skulle forhindre en pandemi, effektivt kan modvirke følgesygdomme ved influenza, som eksempelvis lungebetændelse, hævder Cochrane-undersøgelsen.Alligevel ændrer WHO ikke deres anbefaling. Tværtimod ser Dr. Charles Penn fra WHO's globale influenzaprogram med bekymring på undersøgelsens »timing«:»Vi frygter, at folk holder op med at tage antiviralerne efter vores anbefalinger, fordi vi tror på, at de kan minimere hospitalsindlæggelser, graden af influenza og bestemt kan reducere dødsfald,« siger Dr. Charles Penn.WHO's argument er, at Cochrane-forskerne har undersøgt Tamiflus effekt på almindelig influenza - ikke H1N1-virus. Fordi der endnu ikke findes data på H1N1-data. Men det afviser professor Nick Freemantle fra University of Birmingham, der netop har lavet observationsundersøgelsen i Cochrane studiet:»De data, som vi kunne få på H1N1-patienter, var både sparsomme og af dårlig kvalitet, men jo, vi har undersøgt data fra Tamiflu hos H1N1-patienter, ligesom vi også har undersøgt data på Tamiflu hos patienter med almindelig sæsoninfluenza,« siger professor Nick Freemantle.Manglen på informationer om Tamiflus effekt på H1N1-virus er en af Cochrane-undersøgelsens pointer, siger chefredaktør på Cochran Library, David Torey.»Det her handler om adgang til data. Hvis Roche (Tamiflu-producentenred.) ville offentliggøre deres resultater om Tamiflu, så ville vi til fulde kunne evaluere Tamiflus effekt hos H1N1-patienter. Det sker først, når data bliver åbnet for uafhængige forskere,« siger han.RocheOgså i Roche, der producerer Tamiflu, er man kritiske over for Cochrane-artiklen i British Medical Journal:»Den artikel rokker ikke ved det materiale, som myndighederne har brugt til at godkende Tamiflu. Tamiflu bør fortsat have en central rolle i myndighedernes håndtering af den aktuelle pandemi,« siger pressechef for Roche Denmark, Poul Riese.Han mener ikke, at undersøgelsen er fyldestgørende:»Vi er af den opfattelse, at analysen fra Cochrane er ufuldstændig. Den udelader otte ud af de 10 centrale studier, som vi har lavet om Tamiflus effekt på reduktion af komplikationer af influenza.«- Men var det ikke fordi, I ikke ville udlevere undersøgelserne?»Det er ikke korrekt, at Roche skulle have været tilbageholdende med data fra undersøgelserne. Sandheden er, at vi var indstillede på at udlevere de data under forudsætning af, at Cochrane-forskerne ville skrive under på en fortrolighedserklæring. Det er normal praksis. Med det ville de ikke,« siger Poul Riese.Roche bliver af Cochrane-forskerne også kritiseret for ikke at have offentliggjort den hidtil største undersøgelse af Tamiflu, som 1460 mennesker deltog i. Men det er ikke helt rigtigt, siger Poul Riese:»Det er rigtigt, at den ikke er offentliggjort for hr. og fru Jensen. Og at den ikke er selvstændigt omtalt i et videnskabeligt tidsskrift. Men faktisk er data fra den undersøgelse offentliggjort på en videnskabelige kongres i 2000, og den indgår i en samlet analyse, der blev offentliggjort i 2003. Og det var almindeligt at gøre sådan for syv-10 år siden.«Desuden vil den fremover være tilgængelig for forskere, understreger han:»Vi vil gerne stille data til rådighed, så enhver forsker med relevant formål kan få lov til at se dem,« siger Poul Riese.
