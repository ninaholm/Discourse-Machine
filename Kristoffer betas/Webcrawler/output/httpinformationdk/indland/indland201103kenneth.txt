Kenneth Plummer kritiseres i sag om ulovlige uddannelser
Som formand for den fond, der fusionerede med CBS, burde  Kenneth Plummer have sikret sig, at de uddannelser, man  ville tilbyde, var lovlige, mener flere studerende
DR's tidligere generaldirektør Kenneth Plummer har allerede været ude i et voldsomt blæsevejr i sin tid i DR, men det trækker op til endnu et efter kritik af hans rolle i skandalen omkring fusioneringen af CBS's HHE-fond og den private fond SIMI, som Plummer var bestyrelsesformand for.


 DRs tidligere generaldirektør, Kenneth Plummer, har spillet en betydelig rolle i den skandale, der nu har ført til CBS-rektor Johan Roos, afgang.
Som bestyrelsesformand for den private fond SIMI, som CBS fond for efteruddannelse HHE fusionerede med, så parterne sammen kunne udbyde lederuddan-nelser, har Kenneth Plum-mer en del af ansvaret for den misere, der betyder, at omkring 20 studerende nu står tilbage med ugyldige eksamenspapirer.
Ifølge Bo Høifeldt, som er tidligere studerende på SI-MIs lederuddannelse, bur-de SIMIs bestyrelse som en grundregel have undersøgt, om man kunne lægge fon-den samme med en offentlig institution og udbyde en uddannelser sammen.
»At man ikke har gjort det, svarer til at lave en hushan-del uden advokat,« siger han.
Optimismen var ellers ikke til at tage fejl af, da Kenneth Plummer i december 2009 kommenterede det nye samarbejde med CBS:
»SIMIs stærkt internationaliserede og virksomhedsnære uddannelseskoncept bliver en del af et globalt brand, og dermed sikres uddannelserne større værdi gennem international mar-kedsføring, akkrediteringer og rankings,« lød det fra Kenneth Plummer i en pressemeddelelse.
Meget uheldigt
Men som Information har kunne fortælle, blev uddan-nelsernes placering i regi af en privat fond kendt ulovlig af Videnskabsministeriet i løbet af efteråret 2010.
Advokat Morten Helles er blandt dem, der har betalt 500.000 for en MBA-uddannelse, som nu risikerer ikke at blive akkrediteret. Han betegner forløbet som »meget uheldigt,« og selv om CBS ifølge Morten Helles oplysninger havde teten på det juridiske aspekt af uddannelsesfusionen, fjerner det ikke SIMIs eller Kenneth Plummers ansvar:
»Der skal to til tango. Vores uddannelse bliver undermineret, fordi CBS ikke kan levere varen eller rettere leve op til deres ansvar . Hvis man har en bestyrelsesformand eller direktør, der meddeler en fusion, spørger man ikke om det holder vand  men det burde man jo nok have gjort i dette tilfælde,« siger Morten Helles.
De studerende betoner, at SIMI tidligere stod for en eksklusiv MBA-uddannelse med store internationale navne som undervisere.  I dag har SIMI, som nu bærer navnet CBS-SIMI Executive, ikke længere de eftertragtede Executive MBA-uddannelser. Men formanden  hedder fortsat Kenneth Plummer. Over for Børsen har bestyrelsesformanden tidligere forklaret, at en  forudsætning for fusionen var, at Executive MBA-uddannelser skulle ligge i  den nye fond, og at der nu vil blive taget hånd om de studerende, der er kommet i klemme.
» ... det er et bestyrelsesan-svar, som vi har i den nye fond, og vi arbejder på at løse de problemer, som de bristede forudsætninger har medført,« lød det i sidste uge fra Kenneth Plummer.
Morten Helles er ikke i tvivl om, at hovedansvaret ligger hos CBS:
»Men det fratager ikke bestyrelsen i SIMI ansvaret for at søge information om udviklingen og sikre sig, at det, man er i gang med, er lovligt og muligt i sidste ende,« siger han.
Plummer i skole
Søren Houmøller er civilin-geniør og tidligere MBA- studerende. Også han retter på sin blog på fagbladet Ingeniørens hjemmeside en harsk kritik af Kenneth Plummer.
»SIMIs formand Kenneth Plummer har selv været involveret i sagen og har  ikke kunne undgå at kende til problemet(...) Måske skulle forhenværende rektor Johan Roos, SIMI-formand Plummer (...) og CBS-formand Anders Knutsen overveje selv at tage en MBA-uddannelse,« skriver Søren Houmøller.
I forbindelse med skanda-len, der i weekenden koste-de Johan Roos jobbet som rektor, har CBS lagt en ræk-ke dokumenter ud på sin hjemmeside. Af et internt notat fremgår det, at den såkaldte fusions-styregruppe på CBS siden januar 2010 har været gjort opmærksom på, at fusionen ikke ville være lovlig.
» ... en masteruddannelse i universitetslovens forstand kan kun udbydes af et uni-versitet,« fastslås det i nota-tet.
Information ville gerne have spurgt Kenneth Plum-mer, om han kendte til det interne notat, men det lyk-kedes i går ikke at få en kommentar.
Også CBSs bestyrelsesformand Anders Knutsen, der selv er under anklage for ikke at have bremset den ulovlige fusion og for ikke at have tjekket Johan Roos uheldige sager fra Stock-holm School of Economics, har rettet skytset mod SI-MIs bestyrelse.
»Jeg synes, det er meget bekvemt for SIMIs besty-relse at tørre alt det her af på CBS. Hvad er deres rolle i sagen?,« lød det retorisk fra Anders Knutsen, da Information talte med ham mandag.



