S-borgmestre: Partiledelsen er for sløv
Kritikken af den socialdemokratiske linje og ledelse fortsætter. En række borgmestre  anklager partitoppen for at svigte i vigtige politiske sager og tabe terræn til SF. Ledelsen  er fortsat tavs om kritikken
Endnu en gang m©des Social°©demokraternes ledelse med, at de er for sl©ve, usynlige og for negative. De kommer til at fremst? som haleh©°ng til S©vndal og SF. Den bekymring v©°kker genklang i dele af det kommunale S-bagland. Mange roser netop Villy S©vndal for hans evne til at markere sig med glimt i ©jet, ironi og humor. Det mangler Helle Thorning og Henrik Sass for at erobre arenaen.

Frustrationerne er til at tage og føle på i det socialdemokratiske bagland. Flere borgmestre bakker de seneste dages kritik af partiledelsen op - de efterlyser rettidig omhu og klandrer partitoppen for ikke at markere sig politisk på aktuelle og vigtige sager.»Partitoppen er for sløve, og derfor er det SF, der løber med opmærksomheden. Den, der kommer først til mølle, får først malet,« siger Randers-borgmester, Henning Nyhuus Jensen (S).Sammen med flere borgmesterkollegaer peger han på den verserende sag om overbetalingen til privathospitalerne og Rigsrevisionens omfattende kritik af regeringen. Her har S-ledelsen været for alt for lidt synlig, lyder anklagen:»Der kunne vi have været mere markante,« mener Assens' borgmester Finn Brunse, mens Henning Nyhuus Jensen påpeger, at historien om Lars Løkkes overbetaling til privathospitalerne har ulmet i mere end et år:»Alle har vidst, at det ville blive en sag, men alligevel kommer vi aldrig ordentligt ind i debatten. Det burde være en sikker sejr for Socialdemokraterne: Løkke misbruger skatteydernes penge og ødelægger det offentlige sundhedssystem,« lyder det fra Henning Nyhuus Jensen som tilføjer, at der er brug for en ledelse, der »tager langt bedre fat i sagerne.«Sass sælger ikke billetterRanders-borgmesteren tilslutter sig dermed det kor af Socialdemokrater, der gerne så, at den politiske ordfører, Henrik Sass Larsen, blev skiftet ud:»Jeg har fra starten sagt, at problemet er, at Henrik Sass Larsen og Morten Bødskov ikke er gode nok. Og det mener jeg stadigvæk. Der er ikke sket nogen form for forbedring,« siger Randers-borgmesteren.Henrik Sass Larsen kom for nylig ind på en beskeden 39. plads over de mest citerede politikere. Heller ikke Vejles borgmester, Leif Skov er tilfreds med Thornings højre hånd:»Henrik Sass er ikke markant nok, og han sælger ikke billetter. En ordfører skal være mere frisk og længere fremme i skoene,« siger Leif Skov, som også efterlyser mere glæde og humor fra socialdemokratisk side:»Man skal gerne have et glimt i øjnene som politisk ordfører. Sass ser ud som om, at alt er en katastrofe. Det hele bliver så surt og forudsigeligt, og det vinder man ikke mange stemmer på,« siger Leif Skov.Om kritikken af den politiske ordfører lyder det fra Finn Brunse:»Det har jeg ikke nogen kommentarer til.«Men det har Kalundborgs borgmester, Kaj Buch Jensen:»Hvis man spurgte bredt i befolkningen om, hvem Henrik Sass er, så tror jeg ikke, der er mange, der vil kunne give et bud på det. Han har slet ikke formået at skabe profil og blive kendt som talsmand for partiet, og det viser efter min mening, at der er noget galt,« siger han.Ikke markante nokIfølge Leif Skov bør partiet udvise mere begejstring og større selvstændighed.»Det ville klæde Socialdemokraterne, hvis vi i højere grad sagde, hvad vi selv ville, i stedet for bare at kritisere alt, hvad regeringen kommer med. Der er brug for mere selvtillid og mere positivitet,« siger han.Og SF er i følge Vejle-borgmesteren eksemplet på, at det godt kan lade sig gøre:»Vi kunne lære noget af Villy. Han formår at fyre en sjov og rammende bemærkning af, selv om han kun har 10 sekunder i et nyhedsindslag. Med Sass kommer vi til at fremstå som det sure og vrantne oppositionsparti,« siger Leif Skov.Han rammer dermed den kritik, der i lørdags blev fremført af partiets store stemmesluger ved sidste folketingsvalg, Orla Hav. Han frygter, at Socialdemokraterne kommer til at fremstå som halehæng til Søvndal og co. Den bekymring vækker genklang i dele af det kommunale bagland.Kaj Buch Jensen roser Villy Søvndal for evnen til at markere sig - et talent, der ifølge borgmesteren betyder, at SF-formanden tager en god del af arenaen. Helt anderledes vurderer Buch Jensen sin egen partiledelse:»Man sidder ofte med en fornemmelse af, at det går for langsomt. Man er for sløve til med at komme med en markering, når en ny sag opstår. Og når der endelig kommer noget, er det ofte ikke markant nok,« siger han.Finn Brunse ønsker SF tillykke med succesen, men:»Alliancen betyder, at vi ikke mindst hos S skal finde vores særlige kendetegn og bud på udfordringer,« siger Assens-borgmesteren og henviser blandt andet til debatten om privathospitaler, hvor S burde markere sig tydeligere i forhold til VK.Villy er en døgnflueI Brøndby er borgmester Ib Terp ikke bekymret for SF's popularitet, der i visse målinger størrelsesmæssigt har placeret dem tæt på Socialdemokraterne. Succesen for SF vil aftage, lyder vurderingen fra borgmester Ib Terp.»Jo, der er nok et aspekt af døgnflue over Søvndal,« siger han.Ib Terp kalder Henrik Sass Larsen for 'en solid politiker' og deler ikke opfattelsen af, at der bør skiftes ud i partitoppen. Men han kan også få øje på plads til forbedringer:»Det handler ikke om udlændingedebatten, men på integrationsområdet er der rum for forbedring og nye ideer, men det arbejder man også på,« siger han.I går afviste integrationsordfører Henrik Dam Kristensen kritikken fra en række forhenværende S-ministre af den politiske ordfører og henviste til, at de ikke længere er aktive i politik og derfor ikke ved, hvad der rører sig.Information ville gerne have haft en kommentar til de seneste dages kritik fra enten partiformand Helle Thorning-Schmidt eller Henrik Sass Larsen, men det har ikke været muligt, da beskeden er, at de er på ferie.
