V om fremgang: Vil arbejde Thorning ud af kontoret
Regeringen skal tvinges fra magten ved hårdt arbejde, siger Venstres politiske ordfører, Ellen Trane Nørby


Venstre vil ikke ligge i hængekøjen, men arbejde den røde regering ud af magtens kontorer ved at føre en oppositionspolitik, som skaber flere private job.Det fastslår Venstres politiske ordfører, Ellen Trane Nørby, om Voxmeters meningsmåling for Ritzau. Her står 96 blå mandater bag formanden for Venstre, Lars Løkke Rasmussen, som statsminister, mens statsminister Helle Thorning-Schmidt (S) kun kan mønstre 79 mandater. Venstre får 50 mandater.»Jeg er glad for den store opbakning til Venstre og vores konstruktive og konsekvente politik,« siger Ellen Trane Nørby.Venstre vil ikke kopiere den ’negative’ oppositionspolitik, som Socialdemokraterne og SF førte. Nu straffer vælgerne S-SF for at svigte deres løfter i ’Fair forandring’ og ’Fair løsning’, mener hun.»Venstre har valgt at være opposition på en helt anden måde, end Helle Thorning-Schmidt og Villy Søvndal præsterede. Selv da krisen ramte Danmark, krydsede de armene og udstedte en lang række løfter, som ikke er blevet til noget,« siger Ellen Trane Nørby.Enhedslisten skal holdes udeVælgerne støtter Venstre, fordi partiet vil skabe arbejdspladser, fastslår hun. Støtten skyldes ikke, at venstrefløjens skuffede vælgere fravælger Socialdemokraterne og SF, mener Venstres politiske ordfører.»Venstre gik frem ved seneste folketingsvalg. Siden 2001 har vi været landets største parti. Senest er vi blevet Danmarks største medlemsbaserede parti. Det oplever jeg som en meget stor opbakning til Venstre og den politik, vi fører,« siger Ellen Trane Nørby.Venstre vil lave flere forlig med regeringen for at holde Enhedslisten uden for indflydelse. Regeringen bruger nu én milliard kroner mere på udlændingepolitikken, som er lempet, siger hun.»En femdobling af NOx-afgiften har kostet milliarder, arbejdspladser og danske familier penge,« siger Ellen Trane Nørby.
