To år spildt på dansk uddannelsesjagt
Hvis man tager en uddannelse i udlandet, er man nødt til at blive ude og indlede sin karriere, før man kan vende hjem til Danmark. Det er konklusionen for 25-årige Nazilla Rasmussen, der i to år forgæves har forsøgt at få overført sin britiske masteruddannelse til Danmark
’I Storbritannien får du svar inden for få dage. Her har jeg rykket over flere måneder og rykket igen. De kaster ansvaret frem og tilbage. Det har været virkelig svært, siger Nazilla Rasmussen.

Nazilla Rasmussen er på vej væk fra Danmark igen. I to år har hun forsøgt at få overført sin fireårige britiske master til et dansk universitet.Nu giver hun op og tager tilbage til Storbritannien efter sommerferien, hvor hun har flere tilbud på hånden om at læse videre.»Det har været lidt af en udfordring. Det har været svært for både universiteter og arbejdsgivere at forholde sig til, hvad min master i international business og sprog går ud på. Selv om CBS udbyder en lignende uddannelse,« siger 25-årige Nazilla Rasmussen.Hun flyttede fra Danmark med sin familie, da hun var syv år gammel og familien skulle udstationeres. Hele hendes skolegang har været på engelsk, og derfor var det også naturligt for hende at tage til Edinburgh i Skotland for at læse på universitetet. Heriot-Watt University har specialiseret sig i erhvervsuddannelser, hvor man kan få en kombineret tolke- og businessuddannelse, og det var det, der tiltrak Nazilla Rasmussen.Som led i sin fireårige uddannelse læste hun et år i Spanien som udvekslingsstudent. Og efter endt uddannelse fik hun praktikplads på den danske ambassade i Beijing i handelsafdelingen.Men problemerne begyndte, da hun i sommeren 2010 vendte hjem fra Kina. Hun ville gerne tage en dansk kandidatgrad, for ud fra de jobsamtaler, hun havde været til, kunne hun fornemme, at det ville blive svært at komme ind på det danske arbejdsmarked uden en dansk institution på sit CV.Sløve svarMen det skulle også vise sig mere end almindeligt besværligt at navigere i det danske uddannelsessystem med en udenlandsk uddannelse.Først prøvede hun at komme ind på Københavns Universitet på sommeruniversitetet, men det virkede umuligt. Et sted fik hun at vide, at hun skulle være indskrevet på en dansk uddannelse. Et andet sted fik hun at vide, at hun skulle betale for hvert fag, fordi hun havde en udenlandsk bachelor. Lige så svært var det at få klare svar om, hvad der skulle til for at læse en kandidatuddannelse.»I Storbritannien har de et serviceniveau, hvor du får svar inden for få dage. Her har jeg rykket over flere måneder og rykket igen. Man kaster ansvaret frem og tilbage. Det har været virkelig svært at få respons.«Til sidste blev hun anbefalet at begynde på en dansk bachelor, og så efter et år søge ind på kandidatuddannelsen. Antagelsen var, at hun så kunne få meritoverført nok point.»Det virker ikke rationelt at vælge en vej, der er så usikker, når jeg står med flere sikre tilbud på overbygninger i Storbritannien.«Falske fristerPå Copenhagen Business School (CBS) kunne hendes meritter tilsyneladende godt bringe hende direkte ind på overbygningen. Men også her gik det galt året efter.Med en udenlandsk bachelor skulle hun søge ind på CBS den 1. marts 2011 for at komme ind på overbygningen efter sommerferien. Men da hun i løbet af sommeren ville bytte rundt på sin første- og sin andenprioritet fik hun afslag. Der var ledige pladser på andenprioriteten; business and development, og hun fik besked fra CBS’ ansøgningskontor, at hun kunne få dispensation til at bytte i vinduet for sene ansøgninger i begyndelsen af august.Men det fik hun ikke. I svaret på dispensationsbrevet fik hun at vide, at det var for sent at undersøge, om hun var kvalificeret til sin andenprioritet, og at det sene ’vindue’ kun var for studerende med en dansk bachelor.»Så selv om der stadig var pladser, valgte de at afstå.«Tag bacheloren hjemmeNazilla Rasmussen prøvede med alle midler at komme ind alligevel. Hun skrev flere dispensationsanmodninger og mødte personligt op på ansøgningskontoret for at få en uddybende forklaring og vejledning. Dog uden held.»Den største udfordring for mig har været at kommunikere med CBS admissions office,« siger Nazilla Rasmussen i dag om sine forsøg på at tage en dansk overbygning.Når hun sidestiller sin egen historie med de mange andre historier, hun hører fra danske venner i udlandet og fra gamle klassekammerater på den internationale studentereksamen, IB, på Nørre Gymnasium, ser hun en tendens til, at man ryger ud på et sidespor i det danske uddannelsessystem, hvis man vælger at tage sin uddannelse i udlandet.»Vi er danske statsborgere, men vi befinder os desværre i et gråt område, som der ikke bliver taget hånd om. Det ser man i form af ansøgningsfrister, og hvad der kræves af dokumentation, når man søger ind,« siger hun.»Det er noget, man diskuterer meget blandt IB-studerende. Det er lidt blevet konklusionen, at hvis man tager sin universitetsuddannelse i udlandet, så skal man nok også blive dér og starte sin karriere. Og så kan man måske vende tilbage til Danmark og få arbejde.«Som engageret i netværket Mentor Academicus forsøger hun nu at hjælpe andre, der står i samme situation, eller andre, der overvejer at læse i udlandet. »Det er en kæmpe udfordring at læse i Danmark med en bachelor fra udlandet, og systemet favoriserer den omvendte rækkefølge – altså en dansk bachelor og så en kandidatgrad fra udlandet. På nuværende tidspunkt vil jeg anbefale, at det er den rækkefølge, man vælger. For jeg har lært af egen erfaring.«---Artiklen er skrevet efter henvendelse i nedenstående webformular. Har du haft lignende problemer med meritoverførsel efter studier i udlandet? Så skriv til os her. Dine informationer er kun tilgængelige for redaktionen. Ved at udfylde feltet accepterer du dog, at vi må anvende dine udtalelser journalistisk i Information._podioWebForm.render("102088")
