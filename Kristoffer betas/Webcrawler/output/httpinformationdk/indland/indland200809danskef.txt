Danske forskere får for få EU-midler



Et alarmerende lavt antal danskere fik penge fra EU, da Det Europæiske Forskningsråd (ERC) tidligere på året uddelte penge til unge forskertalenter, skiver netavisen videnskab.dk.Blot to ud af 300 udvalgte forskere var fra Danmark, mens to udenlandske forskere fik støtte til at arbejde fra danske universiteter. Det er langt fra godt nok for et land, der vil slå sig op på at være førende inden for forskning."Det svarer overhovedet ikke til Danmarks størrelse. Vi står vel for fem procent af EU's forskning, så vi burde have 15 og gerne 20 forskere med. Sverige og Holland ligger langt foran os, og vi ligger efter Israel," konstaterer Jens Rostrup-Nielsen, dansk repræsentant i ERC og forskningsdirektør i virksomheden Haldor Topsøe til videnskab.dk.Kurser, gode råd og bedre reklame er vejen frem til et bedre resultat næste gang, mener både kritikere og de ansvarlige embedsmænd.
