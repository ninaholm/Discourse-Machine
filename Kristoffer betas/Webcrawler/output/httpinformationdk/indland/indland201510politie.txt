Politiet sad på ansøgning om statsborgerskab i to måneder – nu skal den gå om
30-årige Mahnaz Hassaniyans ansøgning om statsborgerskab skal gå om efter Inger Støjbergs nye og strammere regler, der gælder fra torsdag med tilbagevirkende kraft. Nordsjællands Politi var to måneder om at videresende hendes papirer til ministeriet, og ansøgningen kom derfor fire dage for sent til efterårets lovforslag om tildeling af statsborgerskab
Fire dage var, hvad der afholdt den30-årige Mahnaz Hassaniyan fra at opnå dansk statsborgerskab. Politiet afleverede lige akkurat hendes ansøgning så sent, at hendes ansøgning faldt inden for de nye stramninger.

Torsdag&nbsp;træder udlændingeminister Inger Støjbergs nye og skrappere regler for tildeling af dansk statsborgerskab i kraft. Som tidligere omtalt i Information indføres de nye regler med 14 måneders tilbagevirkende kraft og gælder derfor for alle ansøgninger, som ministeriet har modtaget siden 15. august 2014.Et ukendt antal ansøgere, der ellers har levet op til alle krav, afskæres herved fra det statsborgerskab, som de var stillet i udsigt. I stedet skal de opfylde ministerens nye krav og f.eks. bestå danskprøven på niveau tre i stedet for niveau to.En af dem er 30-årige Mahnaz Hassaniyan. Hun er iransk kurder og kom til Danmark i 2006 som familiesammenført og fik asyl. Hun bor sammen med sin kurdiske mand Allan og to små drenge i en moderne ejerlejlighed i Nivå nord for København og er dybt skuffet over sin situation.For 16 måneder siden &ndash; den 19. juni 2014 &ndash; afleverede hun en ansøgning med dokumentation for alle beståede prøver til Nordsjællands Politi i Hillerød og betalte gebyret på 1.000 kroner. Et år senere &ndash; den 12. juni 2015, seks dage før folketingsvalget &ndash; fik hun brev fra Justitsministeriet om, at hendes ansøgning nu var færdigbehandlet, og at man påtænkte at give hende dansk statsborgerskab med lovforslaget til oktober.Der var dog indbygget et formelt forbehold i ministeriets tilsagn om statsborgerskab: &raquo;såfremt de nugældende retningslinjer ikke ændres&laquo;, skrev ministeriet, men det tænkte Mahnaz Hassaniyan ikke nærmere over.Hun havde jo for længst afleveret sin ansøgning til politiet.Alligevel er hun kommet i klemme. For det viser sig, at Nordsjællands Politi var to måneder om at videreekspedere hendes ansøgning til ministeriet, der derfor først modtog papirerne den 19. august 2015. Fire dage efter den frist, som Inger Støjberg har fastsat med opbakning fra blå blok og Socialdemokraterne.&rsquo;Du er ikke en af os&rsquo;Sigrid Nygaard&raquo;Jeg føler mig virkelig snydt. Jeg har hele tiden sagt til Allan, at jeg føler mig som et stykke legetøj, der kan sættes op på en hylde. Jeg prøver virkelig på ikke at være ked af det, men når man tænker på, hvad vi har investeret for at blive integreret i det danske samfund, så er det nedslående at blive skubbet tilbage og mærke, at &rsquo;du er ikke en af os&rsquo;,&laquo; siger Mahnaz Hassaniyan.Hendes 38-årige mand kom i 2002 som kvoteflygtning under FN til Danmark, hvor han først blev uddannet som automekaniker og siden har taget en kandidatgrad i sociologi på RUC. Selv fik han dansk statsborgerskab i 2010.&raquo;Det krænker retssikkerheden for en gruppe borgere at indføre strammere regler med så lang tilbagevirkende kraft. Det rammer kun udlændinge, som i forvejen ikke har stemmeret. Når sådan et overgreb går så glat igennem, må forklaringen være, at ingen danskere bliver ramt, for så ville der være en debat om, hvorvidt det var udemokratisk eller ej. De nye regler rammer kun udlændinge,&laquo; siger Allan Hassaniyan.Da Mahnaz Hassaniyan kom til Danmark, arbejdede hun efter sprogskolen som pædagogmedhjælper i en børnehave i Allerød, hvor hun fortsat er ansat.Det er ikke frygt for ikke at kunne bestå danskprøve tre, der gør hende så skuffet. I forvejen har hun bestået niveau C i forbindelse med sin uddannelse til pædagogisk assistent. Det er derimod al det ekstrabesvær, som de strammere krav kommer til at betyde:&raquo;Det kan være svært at få passet danskkurser om aftenen ind sammen med børn og arbejde,&laquo; som hun siger.Dét, der rigtigt nager hende, er noget andet. Det er følelsen af at blive behandlet anderledes end andre.&raquo;Vi har opført os godt og prøvet-prøvet-prøvet at blive en del af det danske samfund, men selv om vi forsøger at være som alle andre, føler man sig som andenrangsborger, når sådan noget her sker,&laquo; siger hun og tilføjer:&raquo;Vi kommer fra et land, hvor borgerne ikke havde rettigheder. Vi kommer her for at leve i frihed, og så er det en stor skuffelse at få den behandling. Det gør mig også for første gang en smule utryg ved Danmark. Jeg bliver bange for, at de en dag kan ændre reglerne, bare fordi man er udlænding. Den frygt havde jeg ikke tidligere,&laquo; siger hun.Hos Indfødsretskontoret i ministeriet har Allan Hassaniyan fået oplyst, at man først modtog hans kones ansøgning den 19. august, og at ansøgningen derfor skal behandles efter de nye retningslinjer.&raquo;Men det kan vel ikke være borgerens problem, hvis politiet er så længe om at videresende ansøgningen? Alligevel ender det med at være vores problem,&laquo; som han siger.Det er ikke lykkedes at få en kommentar fra Politiet i Nordsjælland. Udlændingeminister Inger Støjberg er på efterårsferie og ikke til rådighed for en kommentar, oplyser ministeriet og tilføjer i en mail, at det &raquo;for en årrække siden&laquo; er aftalt med politikredsene, at modtagne ansøgninger om dansk indfødsret behandles &raquo;hurtigst muligt&laquo; af politiet.Ministeriets mail slutter: &raquo;Det er endvidere aftalt, at politiets sagsbehandling skal være afsluttet og ansøgningen sendt til Integrationsministeriet senest tre måneder efter ansøgningens indgivelse.&laquo;
