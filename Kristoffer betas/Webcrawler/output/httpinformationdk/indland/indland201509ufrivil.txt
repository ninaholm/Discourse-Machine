De ufrivillige asylansøgere
Mens politikerne skændes om, hvordan vi bedst muligt lukker vores grænser for flygtninge, fortæller en gruppe flygtninge, at de følte sig tvunget til at søge asyl i Danmark, selvom de slet ikke ønsker at være her


Firas Fakhry hiver et lyserødt plastikkort op af sin ene bukselomme. På kortet, der viser et billede af ham, står, at han er asylansøger. I den anden lomme har han en indkaldelse fra udlændingestyrelsen, der på dansk oplyser, hvornår han skal til møde angående sin ansøgning om asyl.Men irakiske Firas Fakhry, der sidste mandag kom til Rødby efter en måned på flugt, vil slet ikke bo i Danmark. Han vil til Finland, hvor hans søster og svoger bor. Og Firas Fakhry er ikke den eneste, der hævder, at han har søgt asyl mod sin vilje. Sammen med en gruppe asylansøgere Avnstrup asylcenter fastholder han, at han er blevet tvunget til at søge asyl, selv om han og de andre flygtninge flere gange har gjort opmærksom på, at de ikke vil søge asyl i Danmark.&raquo;Politiet fortalte os, at hvis vi gjorde, som de sagde, så ville vi efter et par dage få lov at rejse videre til Sverige. De sagde, at der kun var tale om en midlertidig registrering, så de kunne finde ud af, om vi var kriminelle,&laquo; siger 26-årige Firas Fakhry, der de seneste dage har boet på et firemandsværelse på asylcenter Avnstrup uden for Roskilde. Han tager sin billet frem, der viser, at han havde planlagt at rejse med tog fra München til Malmø med skifte i Rødby og København.Ifølge Claus Juul, der er juridisk rådgiver i Amnesty, kan politiet ikke tvinge flygtninge til at søge asyl i Danmark. Samtidig understreger han, at &raquo;flygtninge ikke selv kan vælge, hvor de vil søge om asyl. De, som bliver taget af politiet, men som ikke vil søge om asyl i Danmark, har efter reglerne ikke noget opholdsgrundlag i Danmark&laquo;. Det betyder også, at Danmark kan sende flygtninge tilbage til det land, de senest er rejst igennem.Men ifølge Firas Fakhry fik han ikke denne mulighed &ndash; simpelthen fordi han ikke vidste, at han skrev under på en anmodning om asyl i Danmark. Det har ikke været muligt for Information at efterprøve Firas Fakhrys historie, men flere beboere på Avnstrup asylcenter fortæller ligesom Firas Fakhry, at de mod deres vilje er endt som asylansøgere i Danmark.Ny procedureDa Firas Fakhry krydsede grænsen mellem Danmark og Tyskland i en af de første store grupper af flygtninge i begyndelsen af sidste uge, handlede politiet efter en procedure, der betød, at alle udlændinge, der ankom til Danmark ulovligt, skulle registreres. Men kun et par dage senere besluttede politiet at lade dem, der ønskede at komme til Sverige, rejse igennem Danmark uden at registrere dem.Ulrik HasemannForskelsbehandlingen frustrerer Firas Fakhry, der oprindeligt stammer fra Bagdad. Men selv om politiet efterfølgende har valgt at ændre proceduren, så flygtninge nu får lov til at rejse videre til Sverige, er der dog ikke noget at stille op for dem, der allerede er blevet registreret efter den oprindelige procedure.Om det siger Claus Juul fra Amnesty:&raquo;Det er klart, at det må opleves som en dyb uretfærdighed for en syrisk flygtning, som oplever, at nogen, man kender, fik lov at rejse videre til Sverige, mens man selv måtte blive i Danmark, men i forhold til Dublin-forordningen og Flygtningekonventionen kan man ikke kræve at få lov at rejse videre og søge om asyl i Sverige.&laquo;Tilbage på Rødby station mandag aften i sidste uge, hvor Firas Fakhry sammen med en gruppe på omkring 80-100 flygtninge, blev tilbageholdt af politiet, fik han og de andre flygtninge flere gange at vide, at hvis de fulgte politiets anvisninger, ville de få lov at rejse til Sverige.Firas Fakhry ønskede at fortsætte med toget til Malmø, som han havde billet til, men han fik besked af politiet om, at han skulle tage med de andre flygtninge til Rødbyhavn Hallen. I omkring fem timer nægtede gruppen at følge politiets anvisninger. I den tid fik de ikke lov til at spise, drikke eller gå på toilettet. En af politiets tolke fortalte ifølge Firas Fakhry, at hvis de fulgte med politiet, ville de senere få lov til at komme videre til Sverige. Derfor besluttede Firas Fakhry omkring midnat at følge politiets ordre.&raquo;Jeg vidste ikke, hvad jeg skulle tro. Jeg prøvede at stole på, hvad politiet sagde. En af mine venner, der protesterede, fordi han ikke ville forlade stationen, blev lagt i håndjern og kørt væk. Jeg så også, at de havde peberspray. Derfor turde jeg ikke andet end at gå med,&laquo; siger Firas Fakhry, der er flygtet, fordi han frygtede for sit liv i Irak. Her er tre af hans familiemedlemmer ifølge hans forklaring blevet dræbt, og selv er han blevet tæsket og har været i fængsel flere gange, fordi han er sunnimuslim.Ufrivillige asylansøgereDavid Oehlenschläger, der er chef for rehabilitering i Dignity (Dansk Institut mod Tortur), understreger, at flygtninge, der er flygtet fra krig eller fængsel, er særligt udsatte, når de er i kontakt med myndigheder.&raquo;Mennesker, der er flygtet fra krig eller fængselsophold, hvor de er blevet behandlet meget dårligt, er i en særlig udsat position, hvor de let bliver stressede og reagerer anderledes, end den normale dansker, der har tillid til myndighederne, ville gøre.&laquo;Derfor skal myndigheder, der har med traumatiserede flygtninge at gøre, også være ekstra varsomme med deres omgang med mennesker, der er flygtet fra krig og fængsel.&raquo;Selv om de flygtninge, der kommer til Danmark, er i fysisk sikkerhed her, er de stadig stærkt traumatiserede og handler derefter. Det betyder også, at de ikke nødvendigvis stoler på myndighederne, ligesom flygtningene har brug for en ekstra høj grad af information, for usikkerheden fylder meget hos dem,&laquo; siger David Oehlenschläger, der understreger, at han ikke kan udtale sig om den konkrete sag.Men hans generelle oplevelse med krigsflygtninge er, at de er i højeste alarmberedskab og let føler sig pressede, fordi de mentalt stadig er på flugt. Derfor fylder det også meget for dem, at de kommer til et land som Danmark, hvor de ved, at de ikke kan få permanent opholdstilladelse.&nbsp;&nbsp;Tre af dem, der har haft samme oplevelser som Firas Fakhry, er Abbas Mohammed fra Irak, Adnan Abubakr fra Sudan og Adib Watter fra Syrien. Ligesom Firas Fakhry sidder de nu i opholdsrummet på Avnstrup asylcenter og fremviser deres billetter til Sverige, hvor mange af dem har familie.De fortæller alle fire, at de efter at have overnattet i Rødbyhavn Hallen blev kørt til en politistation, hvor politiet ville tage fingeraftryk på gruppen af flygtninge.Her blev de ifølge deres egen forklaring nægtet mad, drikke og adgang til toilet og truet med isolationsfængsel, indtil de til sidst afgav deres fingeraftryk. Herefter fik Firas Fakhry og de andre flygtninge besked på at tage til Sandholmlejren, hvor de kort efter blev overflyttet til Avnstrup asylcenter.På det tidspunkt troede Firas Fakhry og de andre stadig, at de kunne komme til Sverige.Kim Kliver, der er politiinspektør i Rigspolitiet, kan ikke genkende billedet, som Firas Fakhry og de andre flygtninge tegner. Han vil ikke gå i detaljer med det konkrete forløb, men siger, at &raquo;ud fra mine oplysninger er denne sagsbehandling foregået efter helt normale regler og rammer&laquo;.&ndash; Hvad er disse rammer?&raquo;Det kan jeg ikke gå i detaljer med.&laquo;&ndash; Kan I afvise, at I har sagt til dem, at de kunne risikere at komme i en form for isolationsfængsel i op til tre dage, hvis ikke de afgav fingeraftryk?&raquo;Det kloge er i denne her sammenhæng at huske, at det er en rigtig vanskelig situation for de her mennesker, og jeg kan ikke genkende det billede, du beskriver.&laquo;&ndash; De blev tvunget ind i en bus og siger, at de ikke fik lov til at spise, drikke eller gå på toilettet, indtil de havde fået optaget fingeraftryk.&raquo;Det er ikke et billede, jeg kan genkende.&laquo;&ndash; De fortæller også, at de er blevet vildledt af politiet, idet de har fået at vide, at de blot skulle afgive fingeraftryk, hvorefter de ville få lov at rejse videre til Sverige. Og alligevel var de pludselig asylansøgere i Danmark?&raquo;Alle asylansøgere er vejledt om reglerne for, hvordan asylbehandlingen forløber. Når man søger om asyl i Danmark, så foregår sagsbehandlingen i Danmark.&laquo;&ndash; Kan I afvise, at politiet har lovet dem at komme videre til Sverige, efter de havde afgivet deres fingeraftryk?&raquo;Jeg føler mig overbevist om, at mine medarbejdere har informeret dem efter den gældende lovgivning.&laquo;Firas Fakhry sidder nu tilbage på Avnstrup asylcenter med en følelse af magtesløshed. Han har ligesom Abbas Mohammed, Adnan Abubakr og Adib Wattar indset, at han ikke kan komme videre til Sverige, fordi hans sag allerede er ved at blive behandlet i Danmark.Fik billetter til toget i ØstrigAt netop Danmark skulle blive endestationen for Firas Fakhrys rejse, havde han ikke regnet med. På sin flugt op igennem Europa blev han mødt af politi, der hjalp ham og andre flygtninge med at nå frem til det land, de ønskede at søge asyl i. Derfor kommer det danske politis behandling af de flygtninge, der krydsede grænsen sidste mandag, bag på ham.&raquo;I Østrig fik vi hjælp af politiet til at komme videre. De gav os billetter til toget, og i Tyskland fik jeg hjælp af nogle tyske betjente til at købe billetter til Sverige. Derfor havde jeg ikke regnet med, at politiet ville være så hårde i Danmark,&laquo; fortæller Firas Fakhry. Hvis han tager videre til Sverige nu og senere søger asyl i Finland, vil han straks blive sendt tilbage til Danmark, fordi hans asylproces er gået i gang her.Ulrik Hasemann&raquo;Jeg blev ved med at sige, at jeg ikke vil søge asyl i Danmark. Jeg vil ikke være i Danmark, for de danske asylregler er alt for strenge. Jeg vil være hos min familie, og derfor forstår jeg slet ikke, hvorfor jeg skal sidde her og vente på at få behandlet en asylansøgning, jeg ikke ønsker,&laquo; siger Firas Fakhry, der har betalt menneskesmuglerne 6.000 dollars for at komme til Europa &ndash; fra Tyrkiet og herfra videre gennem Makedonien, Serbien, Ungarn, Østrig og Tyskland.&raquo;Danskerne er rigtig rare. Det er slet ikke danskerne, der er problemet. Men reglerne. Jeg tør ikke blive her, for jeg er bange for at blive sendt tilbage til et land, hvor jeg bliver dræbt. Jeg vil bare så gerne have lov at være sammen med min familie,&laquo; siger han og fortæller, hvordan han på Facebook kan se, at mange af hans bekendte har fået lov at rejse igennem uden at lade sig registrere. Det gør Firas Fakhry forvirret og vred, for hvis han havde krydset grænsen til Danmark tre dage senere, ville han måske sidde i Sverige nu.
