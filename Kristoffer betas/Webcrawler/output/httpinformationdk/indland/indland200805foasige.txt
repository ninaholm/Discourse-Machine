FOA siger ja til overenskomst
FOA's kommunalt ansatte medlemmer siger ja til ny overenskomst. Næsten 70 procent af de omkring 156.000 kommunalt ansatte har stemt. Tre ud af fire har sagt ja


Strejken i ældreplejen er endelig forbi i denne omgang. FOA's kommunalt ansatte medlemmer har sagt ja til aftalen ved en urafstemning. Næsten tre ud af fire har sagt ja til overenskomsten. 156.000 kunne stemme, og omkring 107.000 deltog. Det er historisk mange, da stemmeprocenten tidligere har været mellem 30 og 40 procent.FOA og arbejdsgiverne i Kommunernes Landsforening (KL) blev enige om overenskomsten den 5. maj. KL's topforhandler og konservative borgmester på Frederiksberg, Mads Lebech er tilfreds.- Det betyder, at strejken på ældreområdet i kommunerne endelig er lagt i graven. Det er meget tilfredsstillende, at vi nu kan få normale forhold igen, siger han til Ritzau.FOA's hospitalsansatte stemmer frem til 6. juni om den aftale, forbundet har indgået med Danske Regioner./ritzau
