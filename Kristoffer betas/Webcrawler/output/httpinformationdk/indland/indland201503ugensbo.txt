Ugens bommert: ’Forkert, at jeg sidder her’
Folkevalgte undskylder, at deres dobbeltmandater i Folketing og byråd gør, at de ikke passer deres arbejde


Det hører til undtagelsen, at politikere indrømmer, at de ikke passer deres arbejde. Men det sker faktisk nu, efter at Ugebrevet A4 har afsløret, at de 23 folketingsmedlemmer, der også har sæde i regions- eller byråd, har svært ved at overkomme begge dele. Og så melder de afbud til møder i regions- eller byrådet.Enhedslistens folketingsmedlem Per Clausen meldte således i 2014 afbud til et byrådsmøde i Aalborg og til hvert tredje møde i kommunens beskæftigelsesudvalg og skoleudvalg.Til Ugebrevet A4 erklærer en brødebetynget Per Clausen: &raquo;Jeg er absolut ikke stolt af de mange afbud, og det er slet ikke tilfredsstillende for hverken kolleger i udvalgene eller vælgerne, at man som udvalgsmedlem melder afbud til hvert tredje møde.&laquo;Ud af sit dobbeltmandat har Per Clausen draget følgende lære: &raquo;For mig viser det, at folketingsarbejde og byrådsarbejde hænger dårligt sammen. Arbejdspresset er simpelthen for stort.&laquo;Hvorfor har Per Clausen så ikke har draget konsekvensen og trukket sig fra et af mandaterne, så en anden kan sørge for, at arbejdet bliver gjort ordentligt?Ja, det kommer Per Clausen til ganske automatisk. Ved det kommende folketingsvalg kan Clausen nemlig ikke stille op som følge af Enhedslistens såkaldte rotationsprincip, der begrænser, hvor længe man kan sidde på et mandat. Ved at få plads i Aalborg Byråd har Per Clausen sørget for at kunne bedrive politik, når folketingsmandatet bortfalder.Angergiven DF&rsquo;erOgså Dansk Folkepartis Alex Ahrendtsen er angergiven. Han har siddet i byrådet i Odense siden 2006 og i Folketinget siden 2011. Ganske vist mener Ahrendtsen, at folketingsmandatet ikke har medført, at han har måttet melde afbud til flere lokale møder end tidligere.På den anden side finder Ahrendtsen det dog uholdbart at bære dobbeltmandatet. Arbejdsbyrden er for stor. &raquo;Det bedste ville jo være, at jeg ikke sad begge steder,&laquo; siger Ahrendtsen.Når mere end hver tredje af Dansk Folkepartis folketingsmedlemmer &ndash; otte ud af 22 &ndash; har et dobbeltmandat, mener Ahrendtsen, at det skyldes partiets vækstproblemer.&raquo;Vi er et ungt parti, og det har trukket store veksler på nogle af os. Men på sigt bliver det sådan, at vi får nok kandidater til, at vi ikke behøver at have dobbeltmandater. Jeg ser dobbeltmandater som en overgangsordning for partiet.&laquo;Partierne S og SF har forbud mod dobbeltmandater. Venstre har intet forbud. Tværtimod. Ti V-folketingsmedlemmer sidder flere steder &ndash; mere end en femtedel af de 47 Venstre-folk på Tinge.Blandt de dobbeltmandatbærende Venstre-folk melder ingen, at de oplever et problem. Venstres folketingsmedlemmer må være gjort af et andet stof end andre.
