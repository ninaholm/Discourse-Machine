En latterlig narrøv skal ikke ødelægge en god sag
Lotte Heise, forfatter og foredragsholder, er ambassadør for engodsag.dk.


 "Hvad synes du om, at organisationer som Agape optræder på listen af organisationer, der modtager støtte? 
"Hvis 90 procent af de organisationer, der har aftaler med Engodsag.dk, er gode, så kan jeg godt leve med, at der også er en eller anden lille randgruppe, der alligevel aldrig vil få noget at skulle have sagt i Danmark. Jeg vil ikke holde op med at støtte Engodsag.dk, fordi der er en eller anden latterlig narrøv, der mener, at abort er forkert. Jeg synes heller ikke, at det er fedt, at foreningen Agape er på listen. Men i det samfund vi lever i, skal der være plads til mennesker som mener, at homoseksualitet er forkert". 
- Hvor tydeligt fremgår det på hjemmesiden, hvad man støtter som forbruger? 
"Det kunne være smart, hvis der på engodsag.dk's forside stod, at man skal være opmærksom på, at der blandt organisationerne findes nogle, som er kontroversielle. engodsag.dk gør et godt stykke arbejde, men jeg mener det ville være rigtig godt, hvis de var mere præcise omkring de organisationer, de har på listen". 

