Fagkamp om efteruddannelse truer folkeskolereform
Flere repræsentanter for pædagogernes fagforening BUPL frygter, at lærerne løber med alle efteruddannelsesmidlerne i regeringens folkeskolereform. ’Vi har fælles interesser,’ siger lærerformand
Pædagogerne frygter, at alle de afsatte midler til efteruddannelse i regeringens forslag til en folkeskolereform vil gå til at opkvalificere lærerne. Her er det en SFO i Skævinge.

Mens de politiske forhandlinger om regeringens store prestigeprojekt &ndash; en reform af folkeskolen &ndash; netop er begyndt på Christiansborg, truer en fagkamp mellem reformens to vigtigste faggrupper &ndash;pædagogerne og lærerne.En række lokale formænd og faglige sekretærer i pædagogernes fagforening BUPL frygter, at der ikke er midler til efteruddannelse af pædagogerne, når de skal deles med folkeskolelærerne om den en milliard kroner, som regeringen har besluttet at sætte af til efteruddannelse. Regeringen ønsker nemlig, at eleverne i 2020 kun undervises af lærere, som har faget som linjefag eller har opnået tilsvarende kompetencer gennem efteruddannelse. Den ambition vil dræne efteruddannelsesmidlerne, frygter BUPL-repræsentanterne.&raquo;Jeg er bange for, at der ikke er penge tilbage til pædagogerne. Vi kan sikkert kun få glæde af de penge, der måtte være tilbage, når lærerne har nået linjefagsniveau, som regeringen ønsker. Det må være formålet, at pædagoger og lærere i fællesskab efteruddanner sig, så vi i fællesskab bliver bedre til at løfte opgaven. Så nytter det ikke noget, at alle uddannelsesmidler bliver afsat til en enkelt faggruppe,&laquo; siger Lars Møller, faglig sekretær i BUPL Aarhus.Med regeringens udspil til en reform af folkeskolen kan pædagogerne i landets SFO&rsquo;er, fritidshjem og klubber se frem til nye arbejdsopgaver. Det er regeringens ambition, at pædagogerne bliver en langt mere integreret del af skoledagen, da regeringen ønsker skoledagen længere. Blandt andet foreslår regeringen, at der bliver indført såkaldte &raquo;aktivitetstimer&laquo; på alle klassetrin, hvor lærerne sammen med pædagogerne skal stå for undervisningen.Ifølge Henriette Brockdorff, formand for BUPL Hovedstaden, vil manglende efteruddannelse af pædagogerne være ødelæggende for den ambition.&raquo;Hvis man vil have, at to fagligheder skal arbejde sammen, nytter det ikke noget, at man kun giver efteruddannelse til den ene og ikke til den anden. Hvis man vil have, at pædagogerne skal tilføre noget nyt og bestemt til skoledagen, så skal der også være rum til, at pædagogerne kan udvikle en selvstændig faglighed,&laquo; siger Henriette Brockdorff, og Elisa Rimpler Bergmann, formand for BUPL Sydjylland supplerer:&raquo;Det er typisk, at ingen tænker på pædagogerne. Det kræver meget efter- og videreuddannelse, når man skal samarbejde og finde fælles grundlag,&laquo; siger hun.Udover den ekstra milliard kroner, som regeringen har sat af i udspillet, håber regeringen, at kommunerne vil målrette deres egen efteruddannelsesindsats af lærere og pædagoger til den nye skoledag. Men det håb tror BUPL-repræsentanterne ikke meget på.&raquo;Ud fra et økonomisk perspektiv er kommunerne ikke alene i stand til at løfte den opgave. Derfor er der brug for, at regeringen prioriterer pædagogerne, når efteruddannelsesmidlerne fra reformen skal fordeles. Ellers skaber man uligevægt i de nye team, som skal sørge for, at eleverne får et godt indhold i skoledagen,&laquo; siger Henriette Brockdorff, formand BUPL Hovedstaden.Fælles interesser med lærerneMen pædagogerne behøver slet ikke at frygte lærerne, når det handler om efteruddannelsesmidlerne. Det forsikrer Anders Bondo Christensen, formand for Danmarks Lærerforening.Foreningen har ellers fremlagt beregninger, der viser, at regeringens ene milliarder kroner til efteruddannelse af lærere, pædagoger og skoleledere slet ikke er nok.&raquo;Vores beregninger indeholdt faktisk pædagoger, men selv hvis man tog pædagogerne ud, vil der ikke være nok midler til at efteruddanne lærerne til linjefagskompetence. Men vi har en fælles udfordring og interesse i sammen med pædagogerne om at sikre, at der sker et kompetenceløft i forbindelse med folkeskolereformen,&laquo; siger Anders Bondo Christensen.Minister: Uddannelse er vigtigtMai Henriksen, børne- og undervisningsordfører for Konservative, mener, at partierne i forligskredsen bag folkeskolen bør sikre pædagogerne deres andel af efteruddannelsesmidlerne.&raquo;Jeg vil være rigtig ked af det, hvis vi får en kamp mellem professionerne. Det kan ingen være tjent med. I mange sammenhænge bliver pædagogerne desværre glemt, og derfor forstår jeg godt deres bekymring. Den stærkeste faggruppe kan rage alt til sig, og derfor er det også vigtigt, at vi politisk skitserer de visioner, vi har &ndash; også for efteruddannelse, og der må vi sikre pædagogerne,&laquo; siger Mai Henriksen.Venstres folkeskoleordfører Karen Ellemann er dog ikke bekymret for pædagogernes efteruddannelse i forbindelse med de nye arbejdsopgaver i folkeskolen.&raquo;Jeg må mane til besindighed hos både pædagoger og lærere. En milliarder kroner er mange penge. I stedet for at råbe op om efteruddannelse, burde pædagogerne være glade for, at vi fra politisk side rent faktisk siger, at de allerede har nogle kompetencer, der er brug for i folkeskolen, så frem for at begynde en faglig kamp mod hinanden burde pædagoger og lærere se lyst på udfordringen med de faglige kvalifikationer, de allerede har,&laquo; siger Karen Ellemann.Ifølge børne- og undervisningsminister Christine Antorini (S) ønsker regeringen, at der både skal være midler til efteruddannelse af skoleledere, lærere og pædagoger.&raquo;I vores udspil understreger vi netop vigtigheden af et samarbejde mellem lærere og pædagoger. Vi vil løfte kompetencerne hos alle, der er omkring børnene i folkeskolen. Helt konkret vil emnet blive drøftet, når regeringen i løbet af foråret mødes med kommunerne for at fastlægge den kommunale økonomi for næste år,&laquo; siger hun.Ministeren understreger, at regeringen ikke kan bestemme, hvordan kommunerne prioriterer deres egne efteruddannelsesmidler til lærere og pædagoger.&raquo;Men vi har selvfølgelig en snak med kommunerne om det, og jeg oplever, at der er en stor interesse for kommunerne for at målrette efteruddannelsesmidlerne til fremtidens skole,&laquo; siger Christine Antorini.
