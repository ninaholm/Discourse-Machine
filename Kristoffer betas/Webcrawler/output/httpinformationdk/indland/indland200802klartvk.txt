Klart VKO-flertal



 Gamle dage er så småt ved at være vendt tilbage til dansk politik. I en ny måling fra Rambøll mønstrer den gamle akse med Venstre, de konservative og Dansk Folkeparti igen et nogenlunde komfortabelt flertal på 93 mandater, skriver Morgenavisen Jyllands-Posten. Ude er Ny Alliance, der endnu en gang falder dybt og nu er nede på 0,7 pct. af vælgerskaren. Valgforsker Hans Jørgen Nielsen fra Københavns Universitet ser målingen som en tilbagevenden til tiden før Ny Alliances dannelse: "Det er jo nærmest 95-valget om igen. Anders Fogh Rasmussen har igen placeret sig som det stabile centrum." Socialdemokraternes forsøg på at skabe et alternativt flertal sammen med Dansk Folkeparti faldt ynkeligt ud, siger Hans Jørgen Nielsen til Jyllands-Posten. 
ritzau

