'Dette er deklarationen de burde arbejde på i Bella Center'
Forbyd fossile brændstoffer


 Forbyd fossile brændstoffer


Et fuldstændigt stop for brugen af fossile brændstoffer inden for de næste 30 år, en begrænsning på 40 procent i i-landenes udledning af drivhusgasser inden år 2020 og økonomisk kompensation til de folk, der allerede er blevet berørt af klimaforandringerne. Sådan lyder en række af de krav, som det alternative klimatopmøde Klimaforum09 i DGI-Byen stiller til politikerne i Bella Center.
»Vi er glade for, at det er lykkedes os at nå til enighed, på trods af at der har været mange forskellige stemmer og synspunkter. Det er blevet skrevet gennem en åben og demokratisk dialog mellem folk og organisationer fra hele verden,« siger talsperson Paul Quintos fra Fillipinerne.
Ifølge en pressemeddelelse fra Klimaforum09 var en af de første, der skrev under på erklæringen, den kendte indiske miljøaktivist Vandana Shiva.
»Dette er deklarationen som Bella Center skulle arbejde på,« siger hun. SG

