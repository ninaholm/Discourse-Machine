Enhedslistens ’grå eminence’ går efter en plads i Folketinget
Pelle Dragsted er den måske mest indflydelsesrige ikkevalgte politiker på venstrefløjen. Nu vil Enhedslistens politiske rådgiver vælges til Folketinget. Han frygter ikke længere sin fortid og symboliserer i stedet Liste Ø anno 2013
Pelle Dragsted erkender, at hans aktivistiske fortid er opsigtsvækkende, men mener, at det må stå klart for de fleste, at han står et helt andet sted i dag – hvor han går efter en plads i Folketinget.

Når der bliver spurgt om, hvem som står bag Johanne Schmidt-Nielsen, lyder svaret ofte: Pelle Dragsted. Når den politiske ordfører giver interviews, når hun og Enhedslistens andre forhandlere kommer ud fra mødelokalerne eller partiet afholder pressemøder, så er han nemlig også tilstede. I udkanten af skaren af journalister. Lyttende. Er spørgsmålene de forventede? Svarene? Hvilket blot er de synlige eksempler på Pelle Dragsteds placering i Liste Ø.Nu træder Pelle Dragsted imidlertid et skridt frem og stiller op til Folketinget for Enhedslisten.&raquo;Jeg har jo været ansat nogle år i Enhedslisten &ndash; og været med til at støbe kuglerne &ndash; så det kan være spændende også at være med i forreste geled,&laquo; forklarer den 38-årige Pelle Dragsted, som har titlen politisk rådgiver efter at have været såkaldt presseansvarlig inden folketingsvalget &ndash; og endnu tidligere udenrigspolitisk rådgiver.Næste dag flyver Pelle Dragsted til Indien på tre ugers ferie med familien, og en af de sidste opgaver går ud på at skrive en mail til partifællerne på Christiansborg med beslutningen.Som Pelle Dragsted sidder der, på et af Enhedslistens kontorer på Christiansborg, befinder han sig langt fra sit tidligere politiske liv. Både hvad angår politik og udseende.I dag er Pelle Dragsted klædt i en mørkegrå jakke, samt sort cardigan og skjorte. Hvorimod han er maskeret &ndash; og med dæknavne &ndash; på mange af de billeder, som i flere år har ledsaget artikler på højreorienterede hjemmesider og blogs om hans fortid på den yderste venstrefløj.Antifascistisk Aktion&raquo;Jeg vil gerne have, at fokus er på Enhedslistens politik og ikke på, hvad jeg foretog mig for mange år siden&laquo;.Sådan lød Pelle Dragsteds forklaring på, hvorfor han ikke stillede op til Folketinget, da Information portrætterede ham i 2011 (det og så, at han også ønskede at have tid til at se sine to børn på henholdsvis otte og 11 år).Efter at været startet i Danmarks Kommunistiske Ungdom (DKU) blev Pelle Dragsted nemlig som 17-årig, i 1992, medlem af Antifascistisk Aktion (AFA). Et medlemskab som i de følgende år flere gange førte til, at han blev anholdt af politiet. I 1994 var han med i en bus, fyldt med køller og andre våben, på vej mod Jonni Hansens hjem i Greve. I 1998 blev han dømt for hærværk mod Sandholmlejren. Og i 1999 var han blandt den gruppe, som den danske nazileder, Jonni Hansen, påkørte, da de var igang med at save hans plankeværk i stykker med en motorsav.I takt med Pelle Dragsteds tiltagende indflydelse i Enhedslisten er dette medlemskab og af andre organisationer som Globale Rødder, dog efterhånden ved at blive kendt i en bredere offentlighed.&raquo;Frontfigur i voldsgruppe&laquo; og &raquo;Johannes højre hånd i Libyen på Gaddafis regning&laquo; har været nogle af overskrifterne, i henholdsvis BT og Ekstra Bladet, mens Weekendavisen har kaldt Pelle Dragsted &raquo;den revolutionære socialismes grå eminence&laquo; og personificeringen på, hvor langt Enhedslisten egentlig har bevæget sig væk fra alt det revolutionære.I dag mener Pelle Dragsted, at det &raquo;efterhånden&laquo; må stå klart for alle, at han står et andet sted end i 1990&rsquo;erne.&raquo;Jeg tager klart afstand fra brugen af vold og den slags midler. Det hører ikke hjemme i Danmark. Jeg har aldrig forsøgt at skjule, hvad jeg mente dengang, hvad jeg mener i dag &ndash; og hvorfor jeg har valgt at fortsætte mit politiske arbejde i Enhedslisten. Det må være det afgørende&laquo;.Den lange marchEn anden lære, Pelle Dragsted drog af årene i de sekteriske grupper på venstrefløjen, var, at hvis du vil ændre verden, så er det ikke nok, at du har de rigtige meninger. Hvis du ikke kan vinde andre end en lille håndfuld ligesindede over, er du lige vidt.Kenneth Haar, tidligere international sekretær i Enhedslisten, har kendt Pelle Dragsted siden midten af 1990&rsquo;erne. Kenneth Haar for-tæller, at Pelle Dragsted aldrig har ladet sig styre af temperamentet. Hvilket er tilfældet med mange aktivister:&raquo;Han er opmærksom på, om fremgangsmåden nu også hjælper med at nå ens mål. Og det gjaldt faktisk også, når han deltog i politiske aktioner: Pelle var med, fordi han ville opnå noget med dem. Han er en, der tænker mange skridt frem og altid har været politiker. Det var Pelle dengang, og det er han i dag.&laquo;Efter valgnederlaget i 2007, hvor Enhedslisten gik tilbage fra seks til fire mandater, var der brug for denne evne hos den nye presseansvarlige.Hvis Villys Søvndals popularitet og Asmaa Abdol-Hamids manglende af slagsen fik Enhedslisten til at balancere på spærregrænsen, så var der til gengæld det år valg til den da 23-årige Johanne Schmidt-Nielsen, som var kendt for &raquo;pastaattentatet&laquo; i Finansministeriet. Året forinden var Johanne Schmidt-Nielsen blevet anholdt og fået en bøde for som talskvinde for aktionsgruppen Velfærdsmissionen, at have angrebet Finansministeriets fortrappe med 200 kilo spaghetti samt ketchup i et forsøg på demonstrere, at besparelserne på SU, dagpenge og kontanthjælp ville betyde færre penge &ndash; og derfor et liv på spaghetti.Pelle Dragsted så ikke blot mulighederne i den senere så populære politiske ordfører. Han er gået forrest i Enhedslistens igangværende lange march fra at være et protestparti og til at blive om ikke et masse-parti, så i hvert fald et indflydelsesparti.Folketingsgruppen har fået grønt lys til at kunne stemme for røde finanslove, principprogrammet med dets ord om revolutionen er sendt til redigering &ndash; og måske mest synligt: Ved det seneste folketingsvalg var der for første gang billeder af spidskandidater på valgplakat-erne.Selv om Pelle Dragsted understreger, at Enhedslistens &raquo;fornyelse&laquo; &ndash; modsat SF og Socialdemokraternes &ndash; aldrig har måttet være et kodeord for en højredrejning, så er det i visse tilfælde blevet opfattet sådan på partiets venstrefløj. En kritik, Pelle Dragsted har taget up front i medlemsbladet Rød+Grøn, som blogger på Modkraft og debattør i radio, fjernsyn og aviser.&raquo;Der er selvfølgelig nogle, som er skeptiske over for Enhedslistens moderniseringsproces og dermed også Pelle Dragsted. Men de er måske nok højrøstede men få,&laquo; siger Enhedslistens tidligere presseansvarlige, Mikkel Skov Pedersen.En af kritikkerne af blandt andet den seneste finanslovaftale med SRSF-regeringen, hovedbestyrelsesmedlem og medlem af Internationale Socialister (IS), Hans Jørgen Vad, mener dog, at Pelle Dragsted stadig har et stykke vej at gå, før han råber op:&raquo;Lad mig sige det sådan: Hvis det var Mattias Tesfaye, som prøvede at blive opstillet til Folketinget for Enhedslisten, så skulle jeg nok kommentere det&laquo;.Bredt respekteret.De fleste i Enhedslisen vurderer, at respekten for Pelle Dragsted og hans arbejde er så stor, at han hverken risikerer at ende som partiets svar på Mattias Tesfaye &ndash; eller endnu mere oplagt, SF&rsquo;s tidligere strateg Thor Möger Pedersen. Ham lærte SF&rsquo;s medlemmer aldrig at elske.I stedet ventes Pelle Dragsted at blive højt placeret ved den kom-mende urafstemning i partiafdelingerne. Eller i hvert fald så højt på kandidatlisten, at han er sikker på en plads i Folketinget (da Pelle Dragsted senest stillede op ved Enhedslistens urafstemning i henholdsvis 2008 og 2009 blev han begge år nummer ni).Johanne Schmidt-Nielsen tøver ikke med at anbefale sin mangeårige samarbejdspartner på Christiansborg.&raquo;Jeg mener, at Pelle i den grad vil kunne bidrage til vores folketingsgruppe med noget af det, som jeg synes, han er rigtig god til: Nemlig at udfordre højrefløjen på den ideologiske bane &ndash; og altså dens dogmer om, at den eneste løsning på alt er at sætte skatterne og lønnen ned og at den offentlige sektor er en byrde,&laquo; siger den politiske ordfører.Pelle Dragsteds mangeårige arbejde for Enhedslisten betyder &ndash; på grund af partiets rotationsregler &ndash; at han kun får en enkelt periode i Folketinget. Hvis han bliver valgt.Men under alle omstændigheder har vi ikke hørt det sidste til Pelle Dragsted. Enhedslistens politiske rådgiver er den seneste tid også begyndt at præsentere sig selv som &raquo;debattør&laquo;, når han deltager i den offentlige debat.&raquo;Det bliver spændende at se, om der er opbakning til mit kandidatur blandt Enhedslistens medlemmer. Er det en rolle, som jeg skal spille? Eller skal jeg fortsætte som en mere fritstående debattør i offentligheden? Det er op til medlemmerne,&laquo; siger Pelle Dragsted.Interviewet er ovre. Inden Pelle Dragsted tager på ferien, beder han om at få sendt sine citater til gennemlæsning. Efter at have læst et udkast til artiklen på en indisk internetcafe sender han følgende kommentar til overskriften:&raquo;Jeg er vel egentlig mere rød end jeg er grå, er jeg ikke?&laquo;&nbsp;
