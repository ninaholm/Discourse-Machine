TV 2 i alvorlig økonomisk krise



 Nye tiltag som TV 2-Radio og TV 2 News blev i foråret fulgt af et underskud på 213,5 millioner kroner, spareplaner og en massiv fyringsrunde på TV 2. Og det bliver ikke bedre: Bankerne har sagt stop - TV 2's gæld er simpelthen for stor til at banken vil låne stationen flere penge. Medieforsker Frands Mortensen fra Aarhus Universitet siger til Ritzau, at det tyder på, at TV 2 er ved at gå konkurs. 
"At TV 2 rent faktisk ikke kunne låne penge i banken til at betale sine regninger betyder, at de har været tæt på i hvert fald at gå i betalingsstandsning. Det er en temmelig alvorlig situation". 
Det betyder, at kulturminister Brian Mikkelsen (K) har måtte træde til med et lån fra staten. 
"Det er naturligvis dybt beklageligt, at TV 2/Danmark står i en situation, hvor man her og nu ikke selv kan skaffe det tilstrækkelige finansieringsgrundlag til at videreføre virksomheden. Som ejer må staten naturligvis medvirke til at løse situa-tionen, i første omgang ved at afhjælpe det akutte likvid-itetsbehov," siger Brian Mikkelsen og tilføjer, at der må ske ændringer i TV 2's strategi. 
Ikke flere fyringer
TV 2's direktør, Merete Eldrup, mener, at udtalelsen om konkurs er en smule "dramatisk". 
"Det er en teoretisk be-tragtning for mig at se. Idet vi får et statslån, har vi god tid til at gå ud og skaffe en langsigtet finansiering. Det her er ikke noget nyt, og det er ikke, fordi vi planlægger flere spareplaner. TV 2 har en stor gæld, og den skal vi ud og have dækket. Bankerne vil være sikre på at ejerne bakker op, og det er det, de gør i dag," siger hun. 
Hun afviser samtidig, at der vil blive tale om flere fyringer: "Jeg regner med, at den spareplan, vi desværre måtte gennemføre, stadig er tilstrækkelig," siger hun. 
Merete Eldrup vil ikke for-holde sig til, hvad der var sket, hvis staten ikke havde bakket op omkring TV 2. Næ-ste skridt er, at EU-Kommisionen skal godkende hjælpen fra staten. 
S og EL.: Stop salget
Socialdemokraterne og En-hedslisten bakker op om Brian Mikkelsens redningsplan, men pointerer, at ministeren bør udskyde planerne om at sælge tv-stationen indtil økonomien er kommet op at køre igen. Socialdemokraternes kulturordfører, Mogens Jensen, undrer sig i øvrigt over kulturministerens hurtige indgriben: 
"Det undrer mig, at han kommer så hurtigt på banen denne gang, når han ikke har været til at trække til at lave en redningsplan for Dan-marks Radio," siger han til Ritzau. 


