Politi og islamister slås i Egypten



 Hundredvis af medlemmer af Det Muslimske Broderskab i slagsmål med politiet i Egypten forud for lokalvalg. Det Muslimske Broderskab er den mest magtfulde opposition i Egypten. Ifølge politiets oplysninger demonstrerede omkring 700 medlemmer af broderskabet i går i byen Tanta i Nildeltaet, hvor der blev smidt sten efter politiet. Der blev desuden meldt om demonstrationer i havnebyen Alexandria og Sharqiya-provinsen. Broderskabet er utilfreds med regeringen, som islamisterne i gruppen beskylder for at hindre broderskabet i at deltage i lokalvalget den 8. april.
ritzau

