Pind: S og SF er kyniske
'Kynisk spekulation,' siger integrationsminister Søren Pind om Socialdemokraternes og SF's tilslutning til ny udvisningslov. Også Enhedslisten og Radikale Venstre er kritiske
Ifølge Søren Pind medfører lovforslaget en megetmarkant stramning på udlændingeområdet, og detkan Socialdemokraterne ogSF ikke løbe fra ved at sige, at forslaget indebærer noget ganske andet, end han som forslagsstiller har lagt op til

Integrationsminister Søren Pind (V) retter nu et hårdt angreb på oppositionen i sagen om den nye udvisningslov, som pålægger domstolene at udvise kriminelle udlændinge, medmindre det »med sikkerhed« strider mod internationale konventioner.Ifølge Søren Pind medfører lovforslaget en meget markant stramning på udlændingeområdet, og det kan Socialdemokraterne og SF ikke løbe fra ved at sige, forslaget indebærer noget ganske andet, end han som forslagsstiller har lagt op til.»Det er imod bedre vidende, at S og SF fastholder, at der ikke er tale om en egentlig praksisændring. Vi vil stramme kursen og regelsættet over for kriminelle udlændinge, således som der står direkte i lovteksten  og det er nu engang den tungeste fortolkningsparameter, der er for domstolene,« siger Søren Pind og henviser til formuleringen om, at domstolene skal udvise, med mindre der er sikkerhed for, at det vil stride mod konventionerne.»Det betyder, at vi fjerner gråzonerne. Det  kriterium skal domstolene lægge til grund i deres afgørelser. Vi påtager os også en procesrisiko. Hvis Danmark  imod min forventning  skulle blive dømt ved Den Internationale Menneskerettighedsdomstol, kan vi ikke bebrejde domstolene. Så er det politikerne, der har påtaget sig den procesrisiko. Vi beder domstolene om at gå lige til stregen.«S og SF peger på, at forslaget mest af alt  handler om at sende et signal om, at man slår hårdt ned på bandekriminalitet  hvad mener du om det?»Det er en intern ting. Udadtil signalerer man, at man går ind for det, jeg kalder en fast, fair og fornuftig udlændingepolitik  men på de indre linjer siger man til sin venstrefløj, at det ingenting betyder og 'tag det bare roligt'. Man er nu fanget i form for dobbelt kommunikation. Det er kynisk spekulation, hvor man taler usandt for at berolige  sine egne bekymrede vælgere og sin egen venstrefløj,« siger han.Heller ikke den øvrige del af oppositionen bestående af Radikale Venstre og Enhedslisten har ros tilovers for S og SF.Retsordfører Line Barfod (EL) deler den vurdering, at de to store oppositionspartier går mere op i taktik end idealer:»Jeg kan ikke se anden forklaring, end at de er bange for vælgerreaktionerne. Det uhyggelige er, at dansk rets- og udlændingepolitik i dag er sådan, at hvis ikke man danser efter Dansk Folkepartis pibe, så risikerer man at blive hængt ud som blød. Men man bør jo holde fast i det, man mener,« siger Line Barfod.Radikal undrenS og SF betoner, at der fortsat er et proportionalitetsprincip, der betyder, at domstolene skal tage hensyn til, hvor længe den pågældende udlænding har været i landet og holde det op imod grovheden af den begåede kriminalitet. Det medgiver Søren Pind:»Helt principielt synes jeg, at ting, der giver fængselsstraf for gæster i det her land, også giver udvisning. Men jeg støtter også den Europæiske Menneskerettighedskonvention og deraf fremgår det, at der er proportionalitet.«Også Radikale Venstres integrationsordfører, Marianne Jelved, undrer sig over S og SF's beslutning om at støtte lovforslaget.»Jeg synes, det er mærkeligt, at de ikke mener, loven ændrer fundamentalt ved gældende praksis. I et retssamfund skal tvivlen komme den anklagede til gavn, men her skal den komme udvisningen til gavn  forstået på den måde, at der nu skal udvises, medmindre dommeren med sikkerhed kan sige, at det er konventionsbrud.«Hækkerup uforståendeSocialdemokratiets retsordfører Karen Hækkerup er uforstående over for kritikken.»Vi ved jo, at Søren Pind er mest kendt for at råbe voldsomt op, og det gør han så også her. Vi står bestemt ved og støtter, at der er en stramning i forhold til bandekriminalitet. Og der kommer da også til at være ændringer,« siger hun.Karen Hækkerup understreger, at det er vigtigt for S, at det fortsat er domstolene, der foretager den konkrete vurdering af, om en kriminel udlænding skal udvises:»Min forventning vil være, at man ved domstolene vil sige, at medmindre der er sikkerhed for, at det ikke er i strid med de internationale konventioner, så kan man selvfølgelig ikke udvise.«Men lovforslaget lægger op til, at man kun undlader udvisning, hvis det med sikkerhed er konventionsbrud?»Ja, men hvis der er sikkerhed, så er der heller ikke længere nogen tvivl. Det kommer stadig til at være op til domstolene at foretage den vurdering,« siger Karen Hækkerup, der ikke ser noget problem i, at oppositionen er uenig om lovforslaget:»Når det kommer til at være konsekvente, så er S og SF jo nok dét mere kontante end Enhedslisten og de radikale, og det er nok fint nok for vælgerne, for så kan de vælge, hvor de vil sætte deres kryds.«SF's Astrid Krag mener, at Søren Pind forsøger at få lovforslaget til at virke mere dramatisk, end det i realiteten er, »fordi det er noget, man har brugt til at få Dansk Folkeparti til at sluge efterløsreformen«.Hun lægger vægt på, at det fremgår af Søren Pinds svar til Folketinget, at det fortsat skal være op til domstolene at vurdere, om en kriminel udlænding skal udvises, og at domstolene fortsat skal holde udlændingenes opholdstid i Danmark op imod den kriminalitet, som de har begået.»Den automatik, som Søren Pind gerne vil foregive, der er, afviser han altså selv. Og det er et problem for ham, fordi det her gerne skulle se ud som en farlig stor sag,« siger Astrid Krag.Leder side 2
