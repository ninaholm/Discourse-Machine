DF: Gør noget ved snakken, Pind
Med en længere ønskeseddel af tiltag kræver Dansk Folkeparti nu aktiv handling fra den nykårede integrationsminister Søren Pind (V) efter hans meldinger om, at Danmark står i en kulturkamp, og at assimilation af indvandrere er vejen frem


Søren Pinds (V) snak om assimilation og kulturkamp er ikke nok. Med en længere ønskeliste opfordrer Dansk Folkeparti nu den nykårede integrationsminister til at sætte handling bag ordene.Forslagene er både nye og gammelkendte og rummer bl.a. forbud mod stormoskeer, forbud mod tørklæder på offentlige arbejdspladser, obligatorisk morgensang i folkeskolen, styrket kristendoms- og historieundervisning og en lang række andre tiltag, der alle skal styrke danskheden og danske værdier i den kulturkamp, som ifølge Søren Pind hersker i Danmark i dag.»Det er vi helt enige med Søren Pind i - og det er derfor, at vi kommer med vores ønskeseddel. Vi kræver, at han udviser den aktive handling, der skal til, hvis han mener noget med, at dem, der kommer til Danmark, også skal ville Danmark,« siger DF's udlændingeordfører Peter Skaarup, der betegner Søren Pinds første udmeldinger som »forfriskende«.»Det er vigtigt, at vi får en debat om, at vi har uintegrerbare indvandrere i Danmark. Vi skal netop sige til dem, at man skal skik følge eller land fly,« siger Peter Skaarup, der også kræver en styrket indsats for at udvise kriminelle udlændinge og et opgør med EU-domme og -konventioner, der påvirker dansk udlændingepolitik.K: Politikken den sammeDF's ønskeseddel kommer efter et døgn med ophedet debat om Søren Pinds udtalelser i forbindelse med sin tiltræden som integrationsminister. Her slog han fast, at der »er en kulturkamp i Danmark«, der »handler om hele Danmarks eksistens«.Samtidig sagde han, at det danske samfund i »misforstået tolerance« har trængt sig selv for langt tilbage i integrationens navn, og at han finder, at »assimilation« er et bedre udtryk for, hvad der skal være målet med udlændinges tilpasning til Danmark.De konservatives udlændingeordfører Naser Khader lagde i gårsdagens Information afstand til Pinds udtalelser. Og Dansk Folkeparti kan i hvert fald godt glemme alt om deres forhåbninger om, at der nu blæser nye vinde i integrationspolitikken, siger Konservatives politiske ordfører Carina Christensen.»Regeringen har fået en ny integrationsminister - men vi har ikke fået en ny politik. Det er fint, at Søren Pind starter en debat, og den glæder jeg mig til at følge. Men når Dansk Folkeparti så kommer med deres store liste af forslag, hvoraf vi har sagt nej til rigtig meget af det, så ser regeringens holdning ikke anderledes ud nu,« siger Carina Christensen.»Det er hans første dag på arbejde. Det er helt fint, at han går ud og melder. For mig er hele denne debat lidt ordkløveri på dag ét,« siger Carina Christensen, der samtidig afviser, at V og K skulle være uenige.Ros fra LøkkeStatsminister Lars Løkke Rasmussen (V) roste i går, at Søren Pind på mindre end 24 timer var løbet med overskriften med sine udtalelser.»Det her handler ikke om, at man skal spise flæskesteg og danse rundt om juletræet for at være i Danmark. Men der er nogle værdier, vi skal stå vagt om: Respekt for ytringsfriheden og ligestilling mellem kønnene,« sagde Lars Løkke Rasmussen til Ritzau.Men samtidig lagde han også afstand til, at der nu skulle være en række nye tiltag på vej: »Integrationspolitik handler også om at have en minister, der formulerer holdninger og ikke bare laver regler.«Liberal Alliances politiske ordfører Simon Emil Ammitzbøll sukker over hele debatten.»Peter Skaarup og Søren Pind skulle sætte sig ned og drikke en kop kaffe, lade være med at slås om de 15 pct. nationaltorienterede vælgere og i stedet koncentrere sig om, hvordan vi får en borgerlig regering efter næste valg,« siger han - men understreger samtidig, at Dansk Folkepartis forslag i hvert fald ikke bliver gennemført med Liberal Alliances stemmer.Det lykkedes i går ikke at få en kommentar fra Søren Pind.
