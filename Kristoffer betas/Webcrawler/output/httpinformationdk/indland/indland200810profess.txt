Professorer: Medierne svigtede op til finanskrisen
I tiden op til finanskrisen fik økonomer fra banker og realkreditinstitutter alt for megen plads i medierne på bekostning af mere kritiske økonomer. Det skyldtes journalisters personlige engagement i højkonjunkturen og manglede kritiske sans over for økonomer, der repræsenterer bankernes interesser, lyder det fra tre professorer i økonomi
Mens forbrugsfesten endnu var på sit højeste forsømte medierne at skrive om de truende økonomiske skyer, der var i horisonten, mener flere økonomer i dag


 Spørg man blandt eksperter, er de grundlæggende enige om, at de danske mediers dækning af finanskrisen har det niveau, dækningen skal have. De samme eksperter er derimod stærkt kritiske overfor mediernes dækningen af økonomi og finansstof i den periode, der førte frem til finanskrisen. Særligt mediernes stigende brug af økonomer fra banker og realkreditinstituter, undrer flere eksperter. 
"I årerne op til finanskrisen forsømte pressen at omtale den virkelige tragedie i dansk økonomi, nemlig den overophedning der i de år blev et stadig større problem i økonomien, som resultat af en finanspolitik, der formentlig aldrig har været ført dårligere i Danmarks historien," lyder det fra professor i økonomi, på Syddansk Universitet, Christen Sørensen.
"En del af forklaringen på det er, at bankøkonomerne fik så meget tid til at tale om stigende forbrug på et tidspunkt, hvor finanspolitiken egentlig skulle have været strammet. Bankøkonomernes svnspunkt blev så langsomt overtaget af de fleste medier," siger Christen Sørensen. 
Denne oplevelser af bankøkonomernes voksende betydning, havde Jakob Brøhner Madsen også. Han er i dag professor i økonomi på det australske Monash University, men fra 2002 havde han samme embede på Københavns Universitet. Her oplevede han, at der gik længere og længere imellem, at pressen kontaktede ham.
"Jeg var lige så opdateret om tingene som cheføkonomerne, men der kunne gå år mellem, jeg blev kontaktet af pressen," siger Jakob Brøhner Madsen.
Interessekamp
Han peger på det forhold, at nogle journalister selv overtog bankøkonomernes usædvanligt positive vurderinger og blev personligt engageret i bestemte tolkninger af den økonomiske situation , som en del af forklaringen på, at mere uafhængige økonomer blev valgt fra til fordel for bankøkonomernes voksende spalteplads.
"Derudover betød det selvfølgelig også noget, at mange økonomer - både regeringen og de økonomiske vismænd - sov i timen og sagde det samme som bankøkonomerne. På den måde var det lettere at retfærdiggøre at bruge dem og give bankerne den reklame, som det jo også er, når deres økonomer gang på gang optræder i spalterne," siger Jakob Brøhner Madsen.
En af de aviser i Danmark, der har brugt mest tid og plads på at dække dansk økonomi i de senere år, er Berlingske Tidende. Herfra afviser erhvervsredaktør Linda Overgaard, at i hvert fald Berlingske Tidende hælder mod nogle bestemte økonomer og interesser. 
"Man kan jo sige, at hvis man er en negativ økonomom, så får man altid ret på et tidspunkt på grund af konjunktursvingningerne, men økonomi er ikke en eksakt videnskab, og der var - og er - mange bud på den økonomiske udvikling. Nogle vil selvfølgelig gerne have, at det kun er deres synspunkter, der kommer frem, men det er jo ikke på den måde, vi skal arbejde på som journalister. Vi skal derimod fremlægge de forskellige synspunkter," siger hun. 
Professor i komparativ politisk økonomi ved Copenhagen Business School, Ove Kaj Pedersen, er derimod enig med Jakob Brøhner Madsen i, at dækningen af økonomien i den periode var præget af interesser, der på problematisk vis gled sammen.
"Hvorfor blev der ikke mere effektivt talt og skrevet om boligbobler og risikofyldt finansiering? Det gjorde der ikke, fordi medierne ikke opbyggede et værn imod de forskellige interesser. Bankøkonomer repræsenterer ikke sandheden, men bankens interesser. Anderledes kan det ikke være. På samme måde som økonomer på universitetet ikke repræsenterer sandheden, men fællesskabets interesser," siger han og tilføjer om kampen mellem interesserne og behovet for, at medierne skelner mellem dem. 
"Der er en stigende konkurrencer mellem de forskellige interesser, og den har bankøkonomerne været dygtige til at udnytte til at komme frem i mediebilledet. Derfor er det også i endnu højere grad vigtigt, at medierne forholder sig kritisk til interesserne bag udtalelserne og ikke bare tro, at fordi en person er akademisk uddannet økonom fra et universitet, så repræsenterer han sandheden," siger Ove Kaj Pedersen.

