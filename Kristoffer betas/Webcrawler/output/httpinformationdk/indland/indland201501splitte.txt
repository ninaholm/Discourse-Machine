Splittelse på venstrefløjen
Enhedslisten og Internationale Socialister (IS) har længe været på vej væk fra hinanden. Nu kom så bruddet som i hvert fald Enhedslisten ikke finder nogen grund til at beklage
Sidste år kom det til et opgør mellem Internationale Socialister og Enhedslisten i forbindelse med urafstemningen om de 21 øverste folketingskandidater, og to tredjedele af Enhedslistens medlemmer fravalgte Anna Rytter og IS, hvilket fik mange i Enhedslistens ledelse til at drage et lettelsens suk.

Hvis forholdet mellem Venstre og Konservative er blevet beskrevet som et had-kærlighedsforhold uden kærlighed, kan det tilsvarende siges om det nu afsluttede ni år lange forhold mellem Enhedslisten og Internationale Socalister (IS).Siden det trotskistiske IS i 2006 besluttede at lade organisationens medlemmer melde sig individuelt ind i Enhedslisten, har der stort set ikke været et politisk spørgsmål, hvor organisationen ikke har kritiseret Enhedslisten for at stå for langt til højre. Og omvendt har Enhedslisten i stigende grad ment, at IS ganske enkelt gik for langt med sin kritik, som ikke længere opfattes som sådan men snarere som illoyalitet.Sidste år kom det til et opgør i forbindelse med urafstemningen om de 21 øverste folketingskandidater, der endte med at blive en afstemning for og imod organisationen, på trods af at afstemningen ellers handlede om IS&rsquo;eren Anna Rytter.To tredjedele af Enhedslistens medlemmer fravalgte Anna Rytter og IS, hvilket fik mange i Enhedslistens ledelse til at drage et lettelsens suk.Nederlag på årsmødeDen samme reaktion som kommer, efter IS på sit landsmøde &ndash; med stemmerne 18 for og fem imod &ndash; har besluttet at gå ud af Enhedslisten. Sigende for situationen føler ingen af Enhedslistens ledende kammerater behov for at beklage IS&rsquo;s beslutning eller opfordrer organisationen til at gen-overveje denne.Trods IS&rsquo; få medlemmer og begrænsede indflydelse har Enhedslisten siden opstillingen af Asmaa Abdol-Hamid i 2007 nemlig været smerteligt bevidst om, at blot én folketingskandidat med et uafklaret forhold til partiets politik kan stjæle mediebilledet.Og hvis det skabte problemer for Enhedslisten under den seneste valgkamp, at nogle endelig begyndte at læse, hvad der stod i principprogrammet, har partiets ledelse frygtet, hvad der ville ske, hvis nogen under den kommende af slagsen begyndte at nærlæse IS&rsquo;s programmer, vedtagelser og udtalelser.Ved Enhedslistens seneste årsmøde blev urafstemningsreglerne, som hidtil de facto har givet en mindretalsbeskyttelse ved afstemningerne, derfor ændret, og IS forbigået, da der skulle vælges medlemmer til hovedbestyrelsen (til gengæld faldt et forslag om at forbyde dobbeltmedlemskab af organisationer, som ville have ramt IS samt SAP og DKP).Nederlag som kom efter, at IS i forvejen havde tabt afstemningerne i Enhedslisten om finanslovaftalerne, revision af principprogrammet og forsøget på at gøre dagpengekravene ultimative.Da IS i sin tid tog beslutningen om at melde sig ind i Enhedslisten, var det da også mere af nød end af lyst.Den såkaldte entrisme har ellers været en del af af trotskisternes vokabularium, siden de franske trotskister, på Trotskijs anbefaling, i mellemkrigstiden gik ind i socialistpartiet for at arbejde for deres idéer herindefra og på den måde kunne præsentere dem for en bredere kreds.Men nu havde knap 100 medlemmer af IS erkendt, at &raquo;vi er alt for små&laquo;, hvis de skulle gøre en forskel. Hvilket IS imidlertid i dag mener, at organisationenen netop ikke har gjort i Enhedslisten.&raquo;Grunden til, at vi har meldt os ud, er, at vi ikke tror på Enhedslistens perspektiv. Vi anerkender Enhedslisten som symbol på modstand mod krisepolitikken, nedskæringer, racisme osv. Men vi tror ikke på, at krisepolitikken og racismen alene kan slås tilbage af venstrefløjens politikere, hvor dygtige de end måtte være,&laquo; hedder det i en pressemeddelelse.Alligevel takker IS Enhedslisten for &raquo;gode og (oftest) kammeratlige diskussioner og kampe&laquo;.
