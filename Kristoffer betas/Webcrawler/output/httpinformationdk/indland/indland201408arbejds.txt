Arbejdstilsyn vil have adgang til at tjekke ansattes løn
For at bekæmpe social dumping vil Arbejdstilsynet have adgang til SKAT’s oplysninger om løn for alle ansatte i danske virksomheder. Arbejdsgivere mener, at forslaget lader tilsynet gå for langt


Omkring 2,8 millioner borgere i Danmark risikerer fremover at få tjekket deres lønoplysninger af Arbejdstilsynet, så tilsynet via disse data kan finde frem til virksomheder, hvor der er risiko for social dumping.Desuden skal tilsynet have adgang til oplysninger om de ansattes statsborgerskab, og hvornår de eventuelt er indrejst til Danmark. Derefter skal de indhentede oplysninger opgøres på virksomhedsniveau.Det fremgår af et nyt udkast til et lovforslag, som netop er blevet sendt i høring. Oplysningerne skal indhentes hos SKAT og cpr-registret, hvor Arbejdstilsynet i dag kun har en begrænset adgang til data.Venstres arbejdsmarkedsordfører, Hans Andersen, kalder det et &raquo;meget vidtrækkende skridt&laquo;, at tilsynet får adgang til data fra registrene. Han frygter, at regeringen vil bruge kampen mod social dumping &raquo;som en løftestang for at snage i virksomheders interne lønforhold under påskud af at ville forbedre arbejdsmiljø&laquo;.Arbejdsgivere: r ystende forslagIndsatsen mod social dumping vil ikke indebære, at tilsynet kan irettesætte virksomheder, der udbetaler en lav løn til de ansatte. Lav løn skal bruges som en indikator for, om der er arbejdsmiljøproblemer i virksomheden.Ifølge Arbejdstilsynet viser erfaringer, at social dumping ofte foregår, hvis &raquo;lønniveauet ligger væsentlig lavere end blandt sammenlignelige virksomheder, og der samtidig er mange ansatte med udenlandsk statsborgerskab og kort ophold i Danmark&laquo;.Dansk Arbejdsgiverforening (DA) har endnu ikke gennemgået hele lovforslaget, og organisationen har derfor ikke en &raquo;samlet vurdering&laquo; af forslaget.&raquo;Men det er imidlertid rystende, at en offentlig myndighed i 2014 kan komme med forslag, der tager udgangspunkt i, at der er noget galt, hvis medarbejderne ikke er danske,&laquo; skriver DA&rsquo;s underdirektør Steen Müntzberg i en skriftlig kommentar til Information.Han mener, at det er &raquo;uhørt og langt uden for kompetenceområdet, når Arbejdstilsynet vil anvende virksomhedernes lønniveau som indikator for en arbejdsmiljøindsats.&laquo;Socialdemokraternes beskæftigelsesordfører, Leif Lahn Jensen, siger, at det &raquo;er et spørgsmål om at holde fast i den danske model&laquo;.&raquo;Vi siger ikke, at der er noget galt med, at virksomheder tager udlændinge ind. Det er vi tilhængere af,&laquo; siger han. &raquo;Men de virksomheder, som kun gør det for at tjene penge, og som er fløjtende ligeglade med de mennesker, de tager ind, er skyld i, at mennesker, som kunne tage et ofte ufaglært arbejde, går arbejdsløse.&laquo;Det har ikke været muligt at få en kommentar fra beskæftigelsesminister Mette Frederiksen (S).
