Wilders var blandt venner
Den hollandske politiker Geert Wilders blev budt varmt velkommen, da han i går gæstede Christiansborg med sit islamkritiske budskab. Til konferencen kunne man købe sin egen Muhammed-tegning, og islamkritikken modtog stående applaus
Dansk Folkeparti høstede ros for sin succes med stram udlændingepolitik, da Geert Wilders i går gæstede Christiansborg. Og DF-s formand, Pia Kjærsgaard, var begejstret for Wilders ord: -Det overordnede budskab synes jeg godt om,- sagde hun.

"Der er han," hvisker flere af de fremmødte til deres sidemænd, der glor og synker deres konferencesandwich en ekstra gang. Den hollandske politiker Geert Wilders er ankommet med bodyguards og journalister sværmende omkring sig.Folk viger til side, så han kan hilse på Pia Kjærsgaard (DF) og "min ven, Lars", som han kalder formanden for foreningen Trykkefrihedsselskabet, Lars Heedegaard.Lars Hedegaard har inviteret Wilders til konference om ytringsfrihed og islam, og det har fået mange til at rive en søndag ud af kalenderen.Gæsterne har betalt 250 kroner for at se og høre blandt andre Geert Wilders tale. En god forretning, for "han er jo ikke hvem som helst", forklarer en gæst.I dette forum er Wilders mere end bare en kontroversiel hollandsk politiker, som har vakt opsigt verden over med en meget direkte fremstilling af sin islamkritik. Her er han frontkæmper i bevægelsen mod islamisering af Europa og en helt, der siger det, de andre kun tænker. Folk spidser ører, når han taler, og et hav af lommekameraer og videofilmende telefoner kører i den propfyldte Landstingssal på Christiansborg.Allerede inden Wilders har leveret sin tale, bliver han afkrævet autografer og må som en anden popstjerne stille op til fotosession med armen om først den ene, så den anden.KlapsalverDa Wilders går på talerstolen, indfrier han tilsyneladende de mange forventninger."Den vestlige kultur er den islamiske overlegen, og det skal vi ikke være bange for at sige," konstaterer han til stor anerkendelse fra salen.Det budskab folder han på forskellig vis ud i den næste halve time, hvor der ikke går mange minutter mellem klapsalverne.Han langer ud efter europæiske politikere, der mener "at alle religioner og kulturer er lige gode". "Shariasocialister" kalder han dem, og konkluderer, at de tager fejl. "Fakta er fakta". "Og mine damer og herrer - fakta lyver ikke."Som en anden Obama gentager han sine pointer tilpas mange gange. Opremser, hvor mange muslimer, der går ind for sharialovgivning i England, og hvor meget af kriminaliteten i Danmark, de tegner sig for."Muslimerne er overrepræsenterede i alle negative statistikker over vores samfund (...), og koster de danske skatteydere mange tusind euro om året.""Jeg kunne blive ved og ved med at tale om islam i Europa, men det vil jeg ikke, for det ville give jer kvalme," siger han på vittig vis og går i stedet videre til sine seks bud, der lyder som følger:1. Boykot FN's menneskerettighedsdomstol.2. Annuller lovgivningen mod racistisk tale.3. Udvis kriminelle muslimer.4. Luk alle muslimske skoler. 5. Luk moskéer og stop opførslen af nye.6. Ikke én indvandrer mere til Europa - et bud, der virkelig får gang i klapperiet.Og det tager ikke af, da det 7. kommer til: "Ud med de europæiske kujoner til ledende politikere."Muhammed til salgJo længere tid, Wilders taler, desto mere inderligt nikker hovederne på de mange stolerækker. Markante islamkritikere sidder samlet. Karen Jespersen (V), Søren Espersen (DF), Jesper Langballe (DF) og Naser Khader (K).Bagerst i salen nikker den odenseanske byrådspolitiker fra Dansk Folkeparti Alex Ahrendtsen også. Han er flere gange gået i clinch med lokale muslimer og er blevet set sammen med personer, der ligger en del til højre for Dansk Folkeparti. I dag sælger han bøger i pauserne. Blandt udvalget finder man Ahrendtsens egen, Når danskere bøjer af. Islamiseringen af Odense og psykolog Nicolaj Sennels omdiskuterede bog Blandt kriminelle muslimer.Er man ved muffen, kan man erhverve sig en Vestergaard-signeret Muhammedtegning til 1.400 kroner.Under alle omstændigheder lod gæsterne til at være tilfredse med udbyttet. Flere gange i løbet af konferencen, rejste publikum, der primært var midaldrende mænd, sig i jublende applaus og hujen. Ikke et eneste kritisk spørgsmål blev der stillet, og de danske politikere, der deltog i paneldebatten, Naser Khader, Søren Espersen og Karen Jespersen, gav langt hen ad vejen Wilders ret i sine analyser. Vesten er under pres, og hvis kerneværdier som ytringsfrihed, skal bestå, så kræver det handling.Wilders var blandt venner.
