Lilleholt: Paris-aftale bliver næppe ambitiøs nok
Hvis ikke COP21 kan signalere, at verden skifter spor, er det spørgsmålet, om en fortsat FN-proces giver mening, siger den danske klima- og energiminister
’Jeg er stolt over i Paris at repræsentere et land, som er så langt fremme med den grønne dagsorden,’ siger klimaminister Lars Chr. Lilleholt.

&raquo;Udfordringerne er enorme. Intet er givet på forhånd.&laquo;Energi-, forsynings- og klimaminister Lars Christian Lilleholt (V) skal hjem og pakke kuffert for at kunne være med i Paris mandag morgen, når klimatopmødet COP21 starter med 147 stats- og regeringschefers taler ved åbningen af forhandlingerne, der løber frem til den 11. december. Så mange statsledere har meldt deres deltagelse, at de mandagen igennem må holde taler parallelt i to mødelokaler i konferencecentret Le Bourget uden for Paris.Men trods opbuddet af politiske sværvægtere er der ingen garanti for succes på COP21.&raquo;Jeg er bekymret for, om vi får en aftale, og om vi får en aftale, der er ambitiøs nok. En ambitiøs aftale ville indebære, at vi i Paris besluttede at sikre, at den globale temperatur ikke stiger mere end to grader i dette århundrede &ndash; det er ikke realistisk,&laquo; siger Lars Christian Lilleholt.Læs også:&nbsp;Danskerne er ikke så grønne alligevel&raquo;Med de nationale tilsagn, der er givet om CO2-reduktioner, når vi langtfra to-graders-målet. Tilsagnene bringer os til et sted mellem tre og 3,5 graders opvarmning. Hvis vi ingenting gjorde, var vi imidlertid på den anden side af fire grader, så under den synsvinkel bevæger vi os i den rigtige retning.&laquo;Eftersom landenes aktuelle klimaløfter ikke er nok, er det ifølge ministeren helt afgørende for Danmark og EU, at en Paris-aftale indeholder en mekanisme, så man med faste mellemrum kan følge op på klimaløfterne: Bliver de efterlevet, og hvordan kan de løbende skærpes?&raquo;Parisskalblive en vending for klimaet. Mødet skal blive, om ikke en kæmpesucces, så en lille succes, men med en klar markering af, at nu har verden ændret retning. Hvis ikke det sker, kan man diskutere, hvor fornuftigt det er at blive ved at bruge alle disse ressourcer på at samles til klimatopmøder, og om FN-processen er den rigtige måde. Det gælder især, hvis en meget lille gruppe lande måtte blokere en aftale. Hvis f.eks. nogle af de olieproducerende lande eller andre siger &rsquo;nej, det vil vi altså ikke være med til&rsquo;.&laquo;Klimaministeren erklærer sig &raquo;forsigtig optimist&laquo;. Når 181 ud af verdens 196 lande har indleveret nationale klimaløfter til COP21, så er det ifølge Lilleholt &raquo;udtryk for, at der i disse lande er en politisk vilje, om end ikke alle nationale mål er lige substantielle&laquo;.&raquo;Dertil er der nu en meget større forståelse mellem Kina og USA om at ville noget. USA vil reducere sine CO2-udledninger med 26-28 pct. i forhold til 2005-niveauet, og kineserne siger, at deres udledninger skal toppe i 2030. Det er vigtigt. Og jeg tror, at både den franske præsident Hollande og USA&rsquo;s Obama er opmærksomme på, at dette også handler om deres eftermæle &ndash; de vil ikke passivt se til, at verden ikke rykker sig.&laquo;BarriererneMen der er også barrierer og aktører, der kan true et resultat.&raquo;Økonomierne i en række lande oplever slet ikke den vækst, man havde håbet. Heller ikke i udviklingsøkonomierne foregår væksten i det ønskede tempo, og mange lande er enormt pressede. Det er klart, at man i sådanne lande spørger sig selv: &rsquo;Hvordan skal vi prioritere vores penge?&rsquo;&laquo;Læs også:&nbsp;Paris n&rsquo;est pas Copenhague&raquo;Her i Europa har vi fået en yderligere udfordring i form af et enormt flygtningepres. Jeg oplever europæiske kolleger sige: &rsquo;Vi er nødt til at se på, hvor meget vi har råd til, nu da vi står med disse nye store opgaver&rsquo;.&laquo;De europæiske regeringers dilemma er, at pressede økonomier kan gøre det sværere at leve op til løfterne fra COP15 i København om finansiel klimabistand til u-landene &ndash; omvendt kan manglende hjælp til u-landene give en voksende strøm af klimaflygtninge, der også vil banke på Europas dør.&raquo;Gør vi ikke noget, risikerer vi en ny stor flygtningekrise oven i den, vi har nu. Hvis massive folkemængder på grund af klimaændringer flytter sig til områder, der i forvejen har store fattigdomsproblemer, så vil det kunne bringe nye strømme af flygtninge hertil. Derfor har vi en kæmpe interesse i at hjælpe disse mennesker til at få et liv dér, hvor de er.&laquo;&raquo;Spørgsmålet er, hvordan vi får skaffet de 100 mia. dollar pr. år fra 2020, som blev aftalt på COP15. EU har bidraget rigtig meget og båret sin del &ndash; nu er det vigtigt, at vi også får nogle af de store udviklingsøkonomier til at bidrage,&laquo; siger ministeren.Han betoner, at det for EU er et centralt krav, at den gamle skelnen mellem i- og u-lande brydes op.&raquo;Der er i dag udviklingslande med større BNP pr. indbygger end Danmark, så nogle skal bevæge sig.&laquo;EU og klimapengene&ndash; Udviklingslandene i G77-gruppen forlanger dels, at de 100 mia. dollar kommer på plads, dels at der gives løfte om gradvist at øge dette beløb i årene, der følger. Hvad er EU&rsquo;s holdning?&raquo;EU&rsquo;s position er, at nu skal vi først have de 100 mia. på plads. Vi er på 62 mia. Og så skal vi have andre lande til at byde stærkere ind. EU løfter en uforholdsmæssig stor del af de 100 mia.&laquo;Læs også:&nbsp;Verdens storbyer fører an i klimatilpasningIfølge EU&rsquo;s Ministerråd bidrog EU i 2014 med godt 15 mia. dollar i klimafinansiering til u-landene.&ndash; Men hvad med kravet om løbende opjustering af dette beløb fra 2020?&raquo;Det bliver en af diskussionerne på klimamødet.&laquo;&ndash; Og hvad er EU-holdningen?&raquo;At nu må andre løfte opgaven. Der er for mange, der kører på fribillet.&laquo;På EU-finansministrenes møde om klimafinansieringen den 10. november blev det ikke besluttet at støtte u-landskravet om voksende finansiering fra 2020.&ndash; Hvad bidrager Danmark med?&raquo;Vi har 270 mio. kr. med til klimafinansiering,&laquo; siger Lars Christian Lilleholt.&laquo;&ndash; Men ikke som såkaldt &rsquo;nye og additionelle midler&rsquo;?&raquo;Det er en del af udviklingsbistanden.&laquo;De seneste år har den danske klimabistand været på 500 mio. kr. med et fald til 400 mio. i år og ifølge finanslovsaftalen for næste år et dyk til 270 mio. kr. Tilbage på COP15 vedtog man, at klimabistand skulle bestå af additionelle midler, altså ikke tages af u-landsbistanden. Det gælder ifølge regeringen ikke længere for et land som Danmark.Læs også:&nbsp;Klimarådet: Dyrt at vente med omstillingen&ndash; Regeringen får kritik for ikke at støtte målet om 40 pct. dansk CO2-reduktion i 2020. I vil nøjes med 37 pct., og det undergraver Danmarks troværdighed i Paris, siges det?&raquo;Klimarådet siger i sin ny rapport, at der for statskassen ligger en ekstraregning på 900 mio. kr. for at nå de 40 pct. Jeg kan ikke se, hvor på finansloven vi skal kunne finde 900 millioner. Og selv med 37 pct. ligger vi langt over EU-målene.&laquo;&raquo;Jeg synes, vi ligger rigtigt godt, og jeg er stolt over i Paris at repræsentere et land, som er så langt fremme med den grønne dagsorden.&laquo;
