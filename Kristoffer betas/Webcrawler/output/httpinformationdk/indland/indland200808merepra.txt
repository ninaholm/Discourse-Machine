Mere praktik og et år mere på seminarierne



 Det kan være en barsk omgang at gå fra livet som lærerstuderende til selv at stå med ansvaret for en klasse bag katederet. Et flertal af landets skoleledere efterlyser derfor, at uddannelsen bliver forlænget med et år til i alt fem år blandt andet til mere praktik. Det viser en rundspørge, som Berlingske Tidende har lavet. God idé, mener professor på Danmarks Pædagogiske Universitet Per Fibæk.
"De studerende efterspørger mere praktik, og der er også meget, som tyder på, at nyuddannede lærere er for dårligt udrustet til at klare de praktiske udfordringer i skolen," siger Per Fibæk . 

