Mette Frederiksen: For mange flygtninge og indvandrere truer den danske velfærd
’Ja, jeg har absolut ændret min holdning. og det står jeg fuldt ud ved,’ lyder det fra Mette Frederiksen, som alligevel mener, at det er Socialdemokraterne classic at sætte en grænse for, hvor mange flytninge og indvandrere, der kan komme til Danmark
Mette Frederiksens forsøg på at fremhæve kontinuiteten i Socialdemokraternes udlændingepolitik kan ikke skjule, at hun selv tidligere har været modstander af denne linje. Således langede hun kraftigt ud efter Karen Jespersens strammerkurs, da Mette Frederiksen var blevet valgt ind i Folketinget i 2001.

På Mette Frederiksens kontor på Christiansborg står et sort-hvidt fotografi af den tidligere socialdemokratiske statsminister Anker Jørgensen på gulvet i sin ramme og venter på at blive hængt op på væggen. Her hænger i forvejen fotografier af de andre forgængere Poul Nyrup Rasmussen, Jens Otto Krag og Hans Hedtoft.&raquo;Er det ikke et sjovt billede af Anker,&laquo; spørger Mette Frederiksen med henvisning til, at den tidligere gymnast &ndash; modsat de tre andre &ndash; står på hænder på fotografiet.Det er da også med Anker Jørgensen, Mette Frederiksen starter sin fremvisning af Socialdemokraternes udlændingepolitik anno 2016. Hvilket ikke skyldes, som nogen måske vil mene, at Mette Frederiksen og Socialdemokraternes historiske holdning til flygtninge og indvandrere i dag er vendt på hovedet. Men fordi Mette Frederiksen faktisk ser en rød tråd i Socialdemokraternes udlændingepolitik tilbage til netop Anker Jørgensen.Læs også:&rsquo;Socialdemokraterne på Christiansborg må ranke ryggen&rsquo;Mette Frederiksen finder sin smartphone frem og læser op, hvad Anker Jørgensen sagde i 1987:&raquo;Det er et problem med de mange flygtninge og indvandrere. Vi skal passe på ikke at blive overrendt, for der er grænser for, hvor mange flygtninge et lille land som Danmark kan tage. Jeg tror, det er godt at holde antallet på et relativt beskedent niveau.&laquo;Anker Jørgensens citat er et, Mette Frederiksen tager med rundt, når hun er ude til politiske møder. Fordi citatet både rummer, hvad hun mener er den socialdemokratiske &raquo;balance&laquo; i udlændingepolitikken. Og fordi de færreste vil forbinde det med Anker Jørgensen og den periode i Socialdemokraternes historie, som mange ellers forbinder med udlændingeloven fra 1983, der fik prædikatet verdens mest liberale af sin slags.&raquo;Citatet fortæller, at der allerede i 1980&rsquo;erne var forskellige holdninger og strømninger i Socialdemokraterne, og de uenigheder har forfulgt os igennem rigtig mange år,&laquo; siger Mette Frederiksen og fortsætter: &raquo;Og det indrammer, hvad der både er udfordringen og resultatet. Men jeg er helt bekendt med, at Anker også blev nedstemt i 80&rsquo;erne af ledende socialdemokrater, og at de forsøg, der blev gjort på at stramme op, faktisk blev underkendt internt i Socialdemokraterne. Jeg tror nok, at man med historiske briller må sige, at rejsen derhen til, hvor vi så er i dag, den har været meget lang.&laquo;Sass-lejreFå timer inden interviewet har Mette Frederiksen, efter Folketingets spørgetime, for første gang kommenteret gruppeformand Henrik Sass Larsens forslag om at lukke Europas ydre grænser, oprette asyllejre i nærområderne, hvor alle flygtninge kan samles og derfra lade dem søge asyl i stedet for at rejse til Danmark og gøre det.Da Dansk Folkeparti og Liberal Alliance i 2014 foreslog noget lignende, beskrev Socialdemokraternes daværende integrationsordfører, Mette Reismann, forslaget som &raquo;helt ude i hampen&laquo;. Ingen af landene i nærområderne havde selvfølgelig lyst til at lægge hus til endnu flere flygtninge og flygtningelejre. Men nu fortæller partiformanden journalisterne, at det er nødvendigt at &raquo;tænke nyt&laquo; på grund af den måde, tingene udvikler sig på.En anden nyhed denne dag er, at Socialdemokraterne går sammen med Dansk Folkeparti og De Konservative om at pålægge regeringen at præsentere et &raquo;beslutningsgrundlag&laquo; for oprettelsen af statslige flygtningelandsbyer herhjemme.Tilbage i formandskontoret på 2. sal på Christiansborg understreger Mette Frederiksen imidlertid, at mennesker stadig skal have beskyttelse, når de er på flugt. Men der er ikke længere nødvendigvis nogen &raquo;højere retfærdighed&laquo; i, hvem der får denne beskyttelse.&raquo;I dag er det dem, der kan klare rejsen og skaffe pengene til den, som kommer til Europa, hvilket betyder, at mange af de allersvageste flygtninge efterlades tilbage i flygtningelejre, hvis kvalitet og standard ikke alle steder kan forsvares. Derfor er vi havnet i den ulykkelige situation, at vi strammer op land for land &ndash; opstramninger som jeg bakker op om! &ndash; vel vidende, at det ikke er løsningen på det egentlige problem, nemlig at mennesker overhovedet sendes på flugt. Vi skal have skabt stabilitet i Mellemøsten og give den hjælp til nærområderne, der skal til for at færre mennesker sendes på flugt.&laquo;Alligevel forudser Mette Frederiksen, at det nuværende pres på Europas og dermed også Danmarks grænser er kommet for at blive. Der er nemlig ikke kun tale om en flygtninge- men også en immigrantkrise, hvor millioner af fortrinsvis unge mænd fra Afrika og Mellemøsten søger mod en bedre tilværelse i Europa.Den danske modelFor den socialdemokratiske formand truer de mange flygtninge og indvandrere imidlertid i særlig grad den danske velfærdsmodel, fordi alle har adgang til velfærden.&raquo;Betingelsen for denne unikke samfundsmodel er imidlertid, at der er flere, som bidrager end som modtager. Det balancerer vi ikke engang i dag &ndash; hvor for mange står uden for et aktivt arbejdsliv &ndash; hvis vi skal oprette et velfærdssamfund af den nuværende høje kvalitet. Hvis du så kombinerer det med regeringens minusvækst og de mange nyankomne flygtninge, hvoraf en del forhåbentlig kommer i arbejde &ndash; men hvor vi ved, at det er svært at få alle i arbejde &ndash; så er der simpelthen for stor en udfrodring rent finansielt. Den anden del er, at det nordiske velfærdssamfund også bygger på en høj grad af tillid og samhørighed samt at vi kan tale med og kender hinanden. Der må man være ærlig og sige, at en stor tilgang af udlændinge mange steder har resulteret i parallelsamfund. Det var det, Anker allerede sagde i 1987: Betingelsen for at vi har et samfund af den kaliber, som vi har vænnet os til at have i Danmark &ndash; og Socialdemokraterne har kæmpet for &ndash; kræver at man har styr på, hvor mange der kommer hertil.&laquo;Mettes forvandlingMette Frederiksens forsøg på at fremhæve kontinuiteten i Socialdemokraternes udlændingepolitik kan dog ikke skjule, at hun selv tidligere har været modstander af denne linje.Ikke siden Anders Fogh Rasmussens forvandling fra hulemand til julemand i den økonomiske politik &ndash; for at bruge Mogens Lykketoft formulering &ndash; har en nytiltrådt partiformand ændret så afgørende holdning i et så afgørende politisk spørgsmål. I udlændingepolitikken har Mette Frederiksen omfavnet Lars Løkke Rasmussen så hårdt, at han må have været bange for at brække et ribben.Den senere socialdemokratiske formand blev først landskendt som hende, der krævede et opgør med Karen Jespersens linje.&raquo;Partifæller langer ud efter Karen,&laquo; stod der på forsiden af BT to dage efter folketingsvalget i 2001. En af dem var et da nyvalgt 24-årigt folketingsmedlem fra Ballerup ved navn Mette Frederiksen.&raquo;Vi undgår ikke et opgør om udlændingepolitik, og det er ikke Karen Jespersen, der skal være krumtappen i vores holdninger til integration. Der skal andre toner til og mere fokus på uddannelse til nydanskerne,&laquo; forklarede Mette Frederiksen om den da afgående socialdemokratiske indenrigsministers udlændingepolitik.Ifølge Mette Frederiksen var den stramme kurs og målsætningen om at gøre flygtninge og indvandrere mest danske hurtigst muligt nytteløs og blokerede blot for løsninger.&raquo;Hver gang vi træder et skridt til højre, er der andre, der tager to. Vi kan ikke vinde slagsmålet,&laquo; lød konklusionen.Mette Frederiksen sagde nu ikke så meget, da Socialdemokraterne efterfølgende under Mogens Lykketoft begyndte at dreje udlændingepolitikken til højre, i Karen Jespersens retning, men forsvarede denne drejning med henvisning til, at hun var del af et hold. Og i dag erkender Mette Frederiksen gerne, at hun tog fejl dengang.&raquo;Ja, jeg har absolut ændret min holdning. og det står jeg fuldtud ved.&laquo;Et holdningsskifte Mette Frederiksen forklarer med flere forhold. Dels at det at være opstillet, og valgt, på den københavnske vestegn har fået hendes øjne op for hverdagsproblemerne med at integrere flygtninge og indvandrere. Og dels erfaringerne som først beskæftigelses- og senere justitsminister i SRSF og SR-regeringen. Her oplevede Mette Frederiksen, hvordan udlændinge fylder i både arbejdsløsheds- og kriminalstatistikkerne.&raquo;Arbejderbevægelsens parole har altid været: Gør din pligt og kræv din ret &ndash; men i den rækkefølge. Hvilket præcist er forudsætningen for, at integrationen kan lykkes. Når du kommer til Danmark, må du gøre din pligt &ndash; og først derefter kan du kræve din ret. Men det har jo været vendt om, og vi må være ærlige og sige, at rigtig mange mennesker er blevet modtaget med rettigheder men uden nogen pligter. Hvilket har haft nogle enorme konsekvenser for vort samfund. Ikke bare samfundsøkonomisk, men også kulturelt og værdimæssigt.&laquo;&ndash; Den gang advarede du om, at hver gang Socialdemokraterne trådte et skridt til højre, ville der være andre, der tog to. Er det stadig tilfældet?&raquo;Det, jeg siger, er ikke højreorienteret. For mig er det ikke højreorienteret, men kernesocialdemokratisk. Der er masser med minoritetsbaggrund som klarer sig godt; går på arbejde, betaler skat, og hvis børn læser videre. Men det, at du i nogle dele af Danmark har ekstremt udsatte boligområder, hvor der virkelig er store sociale problemer, er da ... Drivkraften i mit politiske arbejde er jo at bekæmpe social uretfærdighed, og der er bare nogle massive problemer, som knytter sig til minoritetsmiljøerne &ndash; eller i hvert fald dele af dem &ndash; som det er en kernesocialdemokratisk opgave at håndtere. Men jeg tror ikke på, at vi kan håndtere den opgave, hvis der kommer for mange til Danmark. Så tror jeg ikke på, at vi kan få alle i arbejde, at vi kan bryde den negative sociale arv, og at vi kan vinde over mørkemændene i moskeerne.&laquo;&ndash; Så lader vi være med at kalde politikken for højre- eller venstreorienteret, men for strammere eller slappere. Frygter du så ikke stadig, at hver gang Socialdemokraterne foreslår en stramning, da vil Dansk Folkeparti foreslå to?&raquo;Jeg forholder mig ikke så meget til, hvad Dansk Folkeparti gør. Forudsætningen for at man overhovedet kan komme i dialog med nogle vælgere er, at man ærlig og oprigtigt ikke blot fremlægger sin samfundsanalyse &ndash; og de tilhørende dilemmaer &ndash; men også konkrete løsningsforslag. Det er sådan set det, jeg gør på udlændingeområdet. Hvordan vælgerne på kort, og lang, sigt har tillid til dette, kan jeg jo ikke vide noget som helst om. Men det, jeg siger her, mener jeg. Og det mener jeg sådan set uagtet, hvordan vælgerkorpset måtte placere sine stemmer aktuelt.&laquo;
