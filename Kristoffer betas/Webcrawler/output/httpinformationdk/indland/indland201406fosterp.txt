Et foster er potentielt sygt, til det modsatte er bevist
Den stigende brug af teknologi i forbindelse med danske kvinders graviditet og fødsel skaber problemer for kvinders tidlige tilknytning til barnet, konkluderer jordemoder Grit Niklasson i ny ph.d.-afhandling
Grit Niklasson, født 1955.Uddannet jordemoder 1984, socialrådgiver 2000, cand. scient.soc. i socialt arbejde 2003, pædagog 2010, ph.d. i sociologi 2014.Forfatter til en række bøger om blandt andet graviditet, sundhed og pædagogik.Har netop udgivet ph.d afhandlingen &rsquo;At være gravid &ndash; kvinders oplevelse af tilbud, valg og krav&rsquo;.

Da Grit Niklasson i 1984 blev uddannet jordemoder, var der ikke ret mange kvinder, der fik lavet fosterundersøgelser. Som udgangspunkt regnede man med, at mor og barn var raske, indtil der var mistanke om noget andet.I dag forholder det sig omvendt. Ethvert foster er potentielt sygt, indtil det modsatte er bevist. At barnet er rask &ndash; og lige som det skal være &ndash; skal bevises, og bl.a. derfor er der ifølge Grit Niklasson tale om en tiltagende brug af teknologi i forbindelse med graviditet og fødsel.&raquo;Mange af dem, der sagde ja til tilbuddene. har efter fødslen sagt til mig, at de ville have haft en bedre graviditet, hvis scanningen og risikoberegningen ikke eksisterede,&laquo; siger Grit Niklasson, der har fulgt en række kvinder under deres graviditet i forbindelse med sin ph.d.-afhandling,At være gravid &ndash; kvinders oplevelse af tilbud, valg og krav.Hun har været med kvinderne til undersøgelser, til scanning og på besøg hjemme hos kvinderne selv for at høre, hvordan de oplever det at være gravid i dag. Og kvindernes oplevelser peger på nogle væsentlige problemer i interaktionen mellem sundhedspersonale og gravide, konkluderer Grit Niklasson. I mødet med de gravide kvinder overvejede Grit Niklasson, om hun var en gammel romantiker, fordi hun grundlæggende forholder sig skeptisk til teknologisering af graviditet og fødsel.&raquo;Alle har en mobiltelefon, stort set ingen spørger om vej længere, men bruger en gps. De fleste ser det som en selvfølge at sige ja tak til sundhedsvæsenets tilbud om nakkefoldsscanning, risikoberegning og misdannelsesscanning,&laquo; siger Grit Niklasson.Kvinderne finder det naturligt at betjene sig af teknologiens tilbud under deres graviditet, men den gamle romantikers skepsis viste sig alligevel berettiget. En af grundene til, at flere af kvinderne retrospektivt svarer, at de gerne ville have undværet tilbuddene, er ifølge Grit Niklasson, at det kan gå ud over moderens tilknytning til barnet. Diana, som er en af de kvinder, der er blevet interviewet til projektet, fortæller ligefrem, hvordan hun anstrengte sig for ikke at forholde sig til graviditeten før scanningen.&raquo;Inden den første scanning gik jeg meget og tænkte på, at jeg ikke måtte forholde mig for meget til min graviditet. Jeg ville ikke have for høje forhåbninger, inden lægerne sagde: &rsquo;Jamen, det her barn udvikler sig normalt&rsquo;.&laquo; Grit Niklasson mener, det er tankevækkende, at teknologiens status som noget, der tages for givet i graviditetsforløbet, skaber denne form for virkelighedskonstituerende magt, som Diana beskriver. Særligt når der findes viden om, at den tidlige tilknytning er vigtig.Ikke et frit valg&ndash; Hvis kvinderne siger, at de ville være mere rolige og trygge under graviditeten, hvis teknologiens muligheder ikke eksisterede, hvorfor siger de så ikke nej tak til tilbuddene?&raquo;Fordi den gravide helt generelt bliver alt for dårligt informeret om, at undersøgelserne er frivillige, og hvilken betydning det har, hvis undersøgelsen vælges til eller fra,&laquo; siger Grit Niklasson.Der findes en helt klar procedure for, hvordan den praktiserende læge først skal tilbyde den gravide information om f.eks. nakkefoldsscanning, og, hvis den gravide siger ja til den, dernæst informere om, hvilken betydning scanningen kan få.Grit Niklasson, født 1955.Uddannet jordemoder 1984, socialrådgiver 2000, cand. scient.soc. i socialt arbejde 2003, pædagog 2010, ph.d. i sociologi 2014.Forfatter til en række bøger om blandt andet graviditet, sundhed og pædagogik.Har netop udgivet ph.d afhandlingen &rsquo;At være gravid &ndash; kvinders oplevelse af tilbud, valg og krav&rsquo;.Den gravide Ida fra projektet følte sig ligesom andre af de interviewede kvinder ikke informeret om, hvad risikovurderingen &ndash; også kaldet nakkefoldsscanningen &ndash; gik ud på. Hun blev ikke spurgt, om det var noget, hun ønskede, men fik automatisk en henvisning. Heldigvis var fosteret sundt og raskt, men havde det ikke været tilfældet, ville Ida og hendes kæreste ikke have vidst, hvad de skulle stille op. En anden kvinde, Grit Niklasson har fulgt, oplevede noget nær det samme, men fik besked om, at der var meget høj risiko for, at hendesbarn havde Downs syndrom. Ingen havde informeret hende om, at scanningen kunne vise dette, og at hun og hendes partner kunne komme til at skulle træffe en svær beslutning: &raquo;I min optik er det virkeligt interessante, at ingen sætter spørgsmålstegn ved det. Kvinderne efterspørger ikke mere information, og de sundhedsprofessionelle efterspørger ikke kvindernes refleksioner over beslutningen &ndash; hvis man overhovedet kan tale om en egentlig beslutningsproces, hvilket ud fra min empiri ikke kan siges at være tilfældet,&laquo; siger hun.Inkriminerende spørgsmålEt andet problem, Grit Niklasson er stødt på i samspillet mellem den gravide og sundhedspersonalet, handler om, at når jordemødre og læger informerer om f.eks. KRAM-faktorer, føler kvinderne sig ofte inkriminerede.Ved samtlige de lægebesøg Grit Niklasson gik med til, svarede alle kvinderne, at de ikke rørte alkohol under deres graviditet. Men når Grit Niklasson senere sad sammen med kvinderne i deres private hjem, fortalte de, at de nogle gange drak et halvt glas vin, men at de ikke orkede at fortælle lægen om det.En enkelt af de interviewede kvinder blev ved en undersøgelse tilbudt en henvisning til et alkohol- ambulatorium, fordi hun indrømmede, at hun drak et til to glas rødvin om ugen.&raquo;Jeg vil ikke bare være en babycontainer, jeg vil også have lov til at være mig,&laquo; sagde en kvinde, som fortalte til Grit Niklasson, at hun indimellem drak en mundfuld af sin mands øl.I afhandlingen findes der flere eksempler på, at kvinder føler sig talt ned til, mistænkeliggjort og intimideret. Da Grit Niklasson første gang mødtes med den gravide Jena, fortalte hun, at hun i vrede havde kylet et spørgeskema i skraldepanden. Det var et ammeskema med en række intime spørgsmål. Om hun havde tænkt sig at amme, om hendes kæreste var blevet ammet som barn, hvad hendes forældres holdning til amning var, og om hun kendte nogle, der ikke ammede.&ndash; Hvad er den generelle holdning blandt kvinderne til spørgeskemaer?&raquo;De, der i forbindelse med indkaldelse til graviditetskonsultationer havde modtaget spørgeskemaer, reagerede alle negativt på dem. Nogle synes, det var snageri, og for de bogligt svage føltes det som et nederlag, at de havde svært ved at læse det og endnu sværere ved at svare. Uanset hvad gjorde de ikke noget godt for parternes kommende relation,&laquo; siger Grit Niklasson.&ndash; Hvorfor sker de her sammenstød, hvor personale og gravide går skævt af hinanden?&raquo;Jeg tror, der er mange årsager, men to af dem er, at sundhedspersonalet er forpligtet til at oplyse om en lang række faste ting som f.eks. KRAM-faktorer og amning. Nogle gange begynder de automatisk at tale om det uden at tænke på, om det overhovedet er relevant for den gravide. Den anden årsag, tror jeg, er, at de sundhedsprofessionelle kommer fra en middelklasse, der både kan bruge det talte og det skrevne sprog, mens de gravide kommer fra alle mulige forskellige lag af samfundet. Det kan være svært for en jordemoder at sætte sig ind i den verden, der er virkeligheden for en kvinde, som er kulturelt og socialt meget forskellig fra hende selv, og vi er ikke bevidste om, hvor vigtigt det er at være nysgerrige på og spørge ind til, hvad det er for et liv, den gravide over for os lever.&laquo;Kvinderne i afhandlingen optræder under opdigtede navne
