Politi vil ophæve visitationszoner



 De omfattende visitationszoner over det meste af hovedstaden bør droppes. Sådan lyder indstillingen fra Københavns Politi efter, at det har vist sig, at antallet af fundne våben i borgernes lommer er markant mindre end sidste år - da der vel at mærke ikke var visitationszoner.
I løbet af den seneste måned har politiet fundet otte skydevåben og 65 stikvåben i de nuværende zoner på Ydre- og Indre Nørrebro, Amager, i indre by og på Christianshavn. Til sammenligning fandt politiet i samme periode sidste år henholdsvis 18 skyde- og 80 stikvåben. 
ritzau

