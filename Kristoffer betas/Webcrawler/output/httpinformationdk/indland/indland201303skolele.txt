Skoleledere: Uden arbejdstidsaftale får vi mere bureaukrati
Ifølge en ny undersøgelse frygter to ud af tre ledere på de frie skoler, at det vil føre til mere bureaukrati, hvis der ikke længere er en arbejdstidsaftale til at regulere, hvordan lærernes ugentlige 37 timers arbejdstid skal bruges. Ekspert er enig i vurderingen, finansministeren afviser


Skolelederne på de frie skoler frygter, at det vil føre til mere bureaukrati, hvis det lykkes regeringen og Kommunernes Landsforening at få fjernet arbejdstidsreglerne for både de kommunalt og statsligt ansatte lærere. Det viser en ny rundspørge, som medlemsmagasinet Frie Skoler har gennemført blandt 250 medlemmer af Frie Skolers Ledere. 66 procent af lederne mener, at skolernes administrative byrde vil blive øget, hvis det lykkes Finansministeriet, som er arbejdsgiver for lærerne på privatskolerne, at fjerne arbejdstidsaftalen.&raquo;Vi bliver bedt om at regne lærernes arbejdstid ud efter, hvad de præsterer, men hvordan skal vi måle det, når vi ikke har regler at følge? Så er vi nødt til at forhandle med hver enkelt lærer ude på de enkelte skoler, og det vil føre mere bureaukrati med sig,&laquo; forudser Mogens Lorentzen, formand for Frie Skolers Ledere.Professor Peter N. Allerup ved Aarhus Universitets Institut for Uddannelses og Pædagogik er enig i, at afskaffelse af arbejdstidsaftalen kan føre til mere bureaukrati på både folkeskoler og privatskoler:&raquo;Der er overladt meget til de enkelte skoler allerede, men de holdepunkter, der har været i arbejdstidsaftalerne, har været en støtte for både skoleledere og lærerne. Nu bliver det et helvedes bureaukrati,&laquo; siger han.Formanden for de kommunale folkeskoleledere, Anders Balle, deler ikke sine kolleger på de private skolers bekymring:&raquo;Den del af bureaukratiet, som der skal være, bestemmer vi selv. Jeg vil ikke anbefale, at man laver en hel masse bureaukrati. Moderne skoledrift er i mine øjne, at lærerne er til stede på skolen, og så skal de lave det, der er nødvendigt. Det nødvendige er undervisning og forberedelse,&laquo; siger Anders Balle.Finansminister Bjarne Corydon (S) forventer heller ikke, at afskaffelse af arbejdstidsaftalen vil føre til øget bureaukrati, siger han i en skriftlig kommentar: &raquo;Det afgørende for mig er, at vi giver lærerne de samme fleksible og moderne arbejdstidsregler, som vi kender fra andre arbejdspladser. Det vil ikke indebære mere bureaukrati. Tværtimod skal vi væk fra det nuværende timetælleri, hvor lærernes arbejdstid er fastlåst i små bureaukratiske og rigide kasser.&laquo;
