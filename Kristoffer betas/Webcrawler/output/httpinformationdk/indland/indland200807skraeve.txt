S kræver minister på banen om cykelulykker



Socialdemokraterne afkræver justitsminister Lene Espersen (K) svar på, hvordan hun vil sætte en stopper for trafikulykker, hvor højresvingende lastbiler kører cyklister ned.Derfor kalder Socialdemokraternes trafikordfører og medlem af retsudvalget, Magnus Heunicke, ministeren i samråd om emnet."Vi skal høre, hvad hun kan oplyse om indsatsen mod højresvingsulykker både på nationalt og lokalt plan. Der har være en eksplosion i antallet af ulykker i år, og regeringen må finde ud af, hvad den vil gøre," siger Magnus Heunicke.Endnu et uheldDebatten er blusset op, efter at en 32-årig kvinde mandag døde i en højresvingsulykke i København.Færdselssikkerhedskommissionen anbefalede sidste år, at lastbiler skal holde helt stille, før de svinger til højre, men det har ikke resulteret i politiske tiltag."Hun vil ikke lytte til sine egne eksperters anbefalinger, så vi må hjælpe regeringen af med deres handlingslammelse," siger Magnus Heunicke.Han kritiserer også, at Lene Espersen ikke har svaret klart på, om Københavns Kommune har lovmæssig grundlag for det forbud mod store lastbiler, som netop er vedtaget."Hun vil ikke engang fortælle kommunerne, hvad de må gøre. Det er mærkværdigt, at Justitsministeriet ikke kan sige, om det er juridisk holdbart," siger Magnus Heunicke.OrienteringsstopFærdselssikkerhedskommissionen anbefaler et såkaldt orienteringsstop for lastbiler inden for byzonetaler. Det får fuld opbakning fra både Dansk Cyklist Forbund, Socialdemokraterne og SF."Nu har vi prøvet at få ulykkestallet ned ved at ændre på spejlene, og det har ikke været nok. Så vi må gøre mere, og derfor støtter vi forslaget," siger SF's trafikordfører, Pia Olsen Dyhr.Venstre er mere tilbageholdende, men partiets formand for Færdselssikkerhedskommissionen, Karsten Nonbo, afviser ikke, at et stop kan komme på tale i byerne."Man kunne måske gøre det til et lovkrav inden for bymæssig bebyggelse. Men også her skal vi overveje for og imod lidt nærmere," siger han.Den radikale trafikordfører, Johs. Poulsen, tror også, det kan være gavnlig at tvinge lastbiler til at stoppe i byerne."Jeg er enig i, at man kunne indføre det i nogle zoner i byerne, for der er ingen tvivl om, at der skal gøres noget ved problemet," siger han.Johs. Poulsen mener dog også, man skal kigge grundigt på diverse tekniske løsninger som for eksempel advarsler til chaufførerne. ritzau
