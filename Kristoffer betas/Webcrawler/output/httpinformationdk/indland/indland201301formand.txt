Formand for PET-udvalg: ’Hvis man virkelig ville have et tilsyn med tænder...’
Det er positivt, at Folketingets Kontroludvalg skal orienteres, hvis PET ikke følger en henstilling fra det kommende tilsyn. Men det havde været bedre, hvis PET ikke kunne sidde tilsynet overhørig, siger forhenværende højesteretsdommer Hugo Wendler Pedersen
Hugo Wendler Pedersen kom i mindretal i sit eget udvalg, da han ønskede et tilsyn, som kunne nedlægge forbud og give påbud over for PET.

Han blev sat i spidsen for udvalget, og det blev opkaldt efter ham. Men på et afgørende punkt kunne Wendler Pedersen-udvalget ikke nå til enighed &ndash; og pensioneret højesteretsdommer Hugo Wendler Pedersen blev en del af et mindretal i sit eget udvalg.I februar 2012 kom udvalget med sin 625 sider lange betænkning, der ligger til grund for den politiske aftale om kontrol med PET, som justitsminister Morten Bødskov kunne præsentere 11. januar i år. Udvalget anbefalede et uafhængigt tilsyn med PET&rsquo;s behandling af personoplysninger.Spørgsmålet, der delte udvalgsmedlemmerne, var imidlertid, om tilsynet skal kunne nedlægge forbud eller give påbud over for efterretningstjenesten, hvis det konstaterer, at tjenesten tilsidesætter loven. Eller om det alene skal kunne komme med udtalelser om, at PET bør ændre praksis.Et mindretal på syv medlemmer ville give tilsynet kompetence til at træffe afgørelser over for PET. Men et snævert flertal på ni medlemmer var imod og mente, at denne kompetence burde ligge hos justitsministeren &ndash; for at fastholde et parlamentarisk ansvar for efterretningstjenesten.Mindretallet bestod af dommere, universitetsprofessorer og andre uafhængige jurister, mens flertallet bestod af myndighedsrepræsentanter fra blandt andet centraladministrationen og Rigspolitiet samt Advokatrådets repræsentant i udvalget.I tråd med konventionenOver for Information vil Hugo Wendler Pedersen gerne forklare, hvorfor han anbefalede at give PET-tilsynet afgørelseskompetence, men han ønsker ikke direkte at kommentere den nye politiske aftale. En aftale, der vel at mærke følger anbefalingen fra flertallet i udvalget og altså ikke giver tilsynet kompetence til at træffe afgørelser over for efterretningstjenesten.&raquo;Min holdning er stadig den, at hvis man virkelig ville have et tilsyn med tænder, så skulle det også have mulighed for at træffe bindende afgørelse i de sager, som det har med at gøre. Og for mig at se kan en afgørelseskompetence hos et politisk organ, altså et ministerium og en minister, ikke matche en afgørelseskompetence hos et 100 procent neutralt tilsyn, der kunne minde om et domstolsorgan. Men vi var uenige i udvalget, og det er vilkårene, når man arbejder i sådan en sammenhæng,&laquo; siger Hugo Wendler Pedersen.Han peger på, at en ordning med afgørelseskompetence hos PET-tilsynet umiddelbart ville ligge bedre i tråd med Den Europæiske Menneskerettighedskonvention og en række afgørelser fra Den Europæiske Menneskerettighedsdomstol i Strasbourg.&raquo;I konventionen og i afgørelserne efterlyses en slags neutral, objektiv afgørelseskompetence, og den ligger vel bedre hos et uafhængigt tilsyn end hos ministeren. Spørgsmålet er så at sige, om der skal være en juridisk eller en politisk slutkompetence, og ud fra et menneskerettighedssynspunkt er det måske ikke det bedste, at det er en politisk instans, der har det sidste ord.&laquo;Hugo Wendler Pedersen og resten af mindretallet mindede i udvalgets betænkning om, at der principielt &raquo;er risiko for, at tjenesten af den til enhver tid siddende regering &ndash; i strid med demokratiske principper og værdier, som tjenesten skal varetage &ndash; misbruges til at ramme regeringens politiske modstandere&laquo;, ligesom der er mulighed for, &raquo;at skiftende regeringer ikke ønsker at tage ansvar for den politisk ømtålelige del af efterretningstjenestens virksomhed med risiko for, at tjenesten bliver en &rsquo;stat i staten&rsquo;.&laquo;Mindretallet pegede desuden på, at hvis PET-tilsynet alene kan komme med ikke-bindende udtalelser, så kan PET og Justitsministeriet &raquo;i princippet undlade at efterkomme sådanne udtalelser om regelbrud, uden at dette i almindelighed kommer til offentlighedens kendskab og kan indgå i den almindelige, demokratiske debat i Folketinget&laquo;.En svær sag for en ministerFlertallet i udvalget nævnte imidlertid &raquo;som et alternativ til mindretallets forslag&laquo;, at det &raquo;muligvis kunne være relevant at overveje en ordning, hvorefter Folketingets særlige kontroludvalg skulle underrettes, hvis der måtte opstå den &ndash; helt ekstraordinære &ndash; situation, at ministeren ikke ville følge en udtalelse fra PET-tilsynet.&laquo;En sådan ordning skal ifølge den nye politiske aftale om kontrol med PET indføres, og spørger man Hugo Wendler Pedersen, kan ordningen have sine fordele.&raquo;Det er ikke lige så rent et snit, som hvis man placerede afgørelseskompetencen hos et neutralt tilsynsorgan, men med en orientering til Folketingets Kontroludvalg i eventuelle tilfælde, hvor PET og Justitsministeriet ikke vil følge en udtalelse fra tilsynet, ville oplysningerne om uoverensstemmelsen skulle indgå i en form for politisk diskussion,&laquo; siger han.&raquo;Kontroludvalget har selvfølgelig tavshedspligt, men man kan godt forestille sig en holdning i et sådant politisk udvalg, der kan gå imod regeringen og udløse nogle parlamentariske problemer for regeringen. Det er ikke en situation, nogen minister ville ønske at komme i, og derfor er det mest sandsynlige vel, at et tilsyn ville gå sejrrigt ud af en eventuel konflikt med PET og ministeren.&laquo;
