1.500 studerende uden om nye adgangskrav



 De nye skrappe adgangskrav til studier på universiteterne, betød i sommer, at en lang række egnede ansøgere ikke kunne komme ind, fordi de lige manglede et B-niveau i matematik eller lignende. Derfor fik universiteterne i særlige tilfælde lov til at give dispensation fra adgangskravene: En optælling fra Videnskabsministeriet viser, at der blev givet omkring 1.500 dispensationer. Godt 1.200 af imidlertid dem er givet i form af såkaldt betinget optag, som betød, at ansøgerne skulle bruge deres sommerferie til at supplere de adgangsgivende eksamener. De resterende godt 300 ansøgere har fået reelle dispensationer, fordi de havde andre faglige kvalifikationer, der kunne sidestilles med adgangskravene. Godt 18.000 nye studerende blev i år optaget på universiteterne, hvilket var et fald på godt 10 procent i forhold til sidste år. lila
AAU tager kampen op i Esbjerg
Syddansk Universitet (SDU) og Aalborg Universitet (AAU) kæmper bravt videre om Esbjergs gunst. AAU tilbyder nu fra afdelingen i Esbjerg fag som idræt, jura, psykologi og arkitektur & design oven i de 33 forskningsbaserede uddannelser, der i dag findes. Det gode nordjyske tilbud til Vestjylland har sin baggrund i, at AAU er blevet bedt om at komme med et bud på, hvad universitetet kan tilbyde, hvis de vinder kampen om den samlede universitetsdrift i Esbjerg. I øjeblikket er det ellers SDU's afdeling i Esbjerg, der står stærkest, når det gælder antal studerende og uddannelser. Videnskabsminister Helge Sander gik sidste år ind i universitetsstriden i Esbjerg. De universiteters indbyrdes konkurrence er nemlig blevet kritiseret for at forhindre, at Danmarks femtestørste by får uddannet nok unge. AAU har da også til hensigten at fordoble antallet af universitetsstuderende, således at der i år 2013 vil være mere end 2.000 studerende på Aalborgs Esbjerg-afdeling.

