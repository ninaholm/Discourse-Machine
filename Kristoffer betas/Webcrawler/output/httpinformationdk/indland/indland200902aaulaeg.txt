AAU vil have lægeuddannelse



 Videnskabsminister Helge Sander meldte i sidste uge ud, at lægemanglen skal løses ved at oprettet 200 ekstra pladser på lægeuddannelserne i København, Århus og Odense. 
Beslutningen om at oprette flere pladser på de eksisterende lægeuddannelser løser ikke hele problemet med lægemangel i Nordjylland, mener man på Aalborg Universitet, som derfor ønsker at etablere sin egen lægeuddannelse: "For det første vurderer vi, at de annoncerede 200 pladser ikke er nok, og for det andet får Nordjylland et massivt problem i fremtiden. Det er ingen hemmelighed, at det allerede i dag er umuligt at skaffe læger nok her i regionen, og vi har også kendskab til, hvor store problemer Aarhus Universitet har med at overtale deres studerende til at tage til Nordjylland," forklarer professor på Aalborg Univeristet, Egon Toft. 

