Støjberg: Flygtningelandsbyer vil give dårlig integration



Integrationsminister Inger Støjberg (V) afviser, at hun lægger sig ud med Folketingets flertal ved at vende tommelfingeren nedad til flygtningelandsbyer, som et flertal bestående af De Konservative, Socialdemokraterne og Dansk Folkeparti presser regeringen til at tjekke muligheden for at indføre.»Det har først og fremmest handlet om at udarbejde et godt beslutningsgrundlag. Så skal vi forhandle med Folketingets partier,« siger Inger Støjberg.Rapport om statslige flygtningelandsbyervurderer, at flygtningelandsbyer øger de offentlige udgifter. Det strider også mod konventionerne at placere flygtninge i landsbyer uden de samme rettigheder som udlændinge med lovligt ophold.»Det vil blive dårlig integration. Det vil også blive meget fordyrende. Vi kan komme ud i at skulle skære i alt – lige fra hjælp til de ældre og skoler og sygehuse,« siger Inger Støjberg.S, DF og K pålagde i januar, at regeringen senest 1. marts fremlægger et forslag til flygtningelandsbyer. Men DF og S har vidt forskellige mål, mener Inger Støjberg.»Det eneste, de reelt er enige om, er begrebet flygtningelandsbyer. De er meget uenige om, hvad der skal ligge i det. Dansk Folkeparti vil lade flygtninge bo i store landsbyer uden særlig stor kontakt til samfundet, så de ikke arbejder,« siger hun.
