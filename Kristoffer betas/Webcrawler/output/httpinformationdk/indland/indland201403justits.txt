Justitsministeriet har alligevel ikke taget hensyn til barnets tarv i alle sager
Barnets tarv har hele tiden været en integreret del af Justitsministeriets  behandling af sager om forlængelse af humanitært ophold, har justitsminister Karen Hækkerup (S) udtalt. Men kun i en del af sagerne, siger ministeriet nu
Justitsminister Karen Hækkerup (S) sagde i går til Information og flere andre medier, at ’inddragelse af hensynet til barnets tarv’ hele tiden har været ’en integreret del af sagsbehandlingen i forbindelse med sager om humanitært ophold’. Men P1 Orientering kunne i går afsløre, at det kun er sket i en del af sagerne

Justitsminister Karen Hækkerup (S) sagde i går til Information og flere andre medier, at »inddragelse af hensynet til barnets tarv« hele tiden har været »en integreret del af sagsbehandlingen i forbindelse med sager om humanitært ophold«.Den udtalelse kom på baggrund af DR-dokumentaren ’De udviste børn’, som i går afslørede, at Justitsministeriet i november 2013 i hemmelighed har ændret praksis i sager om afslag på forlængelse af humanitært ophold til børnefamilier.Men i et svar, som Justitsministeriet i går sendte til radioprogrammet P1 Orientering, slår ministeriet fast, at det tidligere alene har inddraget hensynet til barnets tarv i sagsbehandlingen, hvis barnet eksempelvis har haft helbredsmæssige problemer.Ifølge de oplysninger, som P1 Orientering har fået bekræftet, har ministeriet altså kun i visse sager taget barnets tilknytning til Danmark i betragtning.Ministeriets afgørelser har derfor ikke i alle tilfælde taget hensyn til, om barnet eksempelvis gik i dansk skole, eller hvornår det kom til landet.Det følger ellers af Danmarks folkeretslige forpligtelser, blandt andet Børnekonventionen, at myndighederne skal foretage en sådan vurdering. Ministeriet har i stedet nøjedes med at vejlede om den mulighed.Justitsministeriet oplyser desuden, at det ikke har gennemgået sagerne for at finde eventuelle sager, hvor børn er blevet udvist uden at have fået prøvet, om deres tilknytning til Danmark kunne begrunde, at hensynet til barnets tav gav dem ret til ikke at blive udvist alligevel.Fornyet vurderingMinisteriets praksisændring fra november sidste år betyder, at Justitsministeriet fremover skal sende afslag på forlængelse af humanitært ophold til børnefamilier til fornyet vurdering efter barnets tarv hos Udlændingestyrelsen.Jonas Christoffersen, der er direktør for Institut for Menneskerettigheder, undrede sig derfor i går i Information over, om barnets tarv tidligere har spillet en så fremtrædende rolle, som Karen Hækkerup nu giver udtryk for.»Jeg vil tillade mig at tvivle på, om det kan være rigtigt, at hensynet til barnets tarv hele tiden har været en fast og integreret del af ministeriets sagsbehandling. Der ville ikke være nogen grund til at dele sagsbehandlingen op i to dele, hvis det havde været tilfældet,« sagde Jonas Christoffersen til Information.Adjunkt Jesper Lindholm fra Aalborg Universitet sagde i går til Information, at sagen indtil videre er »mystisk«.»Hvis man forbedrer en praksis, må den tidligere praksis have været delvist forkert, så min bekymring går på, om vurderingen af hensynet til barnets tarv slet ikke har været foretaget tidligere,« sagde Jesper Lindholm.Udlændingestyrelsen oplyste mandag til Information, at der siden praksisændringen er givet opholdstilladelser til 18 personer ud af de 36, som Justitsministeriet siden praksisændringen har meddelt afslag.Justitsministeriets afslag på humanitær opholdstilladelse er altså blevet underkendt i disse sager, fordi styrelsen har inddraget hensynet til barnets tarv. Disse sager er fordelt på familier, og der er indtil videre givet nul afslag.
