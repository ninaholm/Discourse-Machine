’Vi har brug for at udvide reformbegrebet’
En ny SR-regering vil fortsat arbejde for at reformere Danmark, forsikrer finansminister Bjarne Corydon, men det bliver ikke reformer, som vi kender dem fra de sidste godt fire år, hvor fokus har været på arbejdsudbuddet
Bjarne Corydon har stået i spidsen for en række reformer de seneste fire år. Men det er ikke slut: ’Der kommer i den grad til at ske forandringer, hvis vi får lov til at fortsætte,’ siger finansministeren.

Detaljen er næsten for oplagt. På cafébordet i finansminister Bjarne Corydons (S) kontor ligger tre tidsskrifter. Fagmagasinerne Danske Kommuner og Motor ligger øverst. Nederst ligger dagens udgave af JydskeVestkysten. Esbjerg-udgaven, forstås. Det er jo valgkamp, og finansministeren er nødt til at holde sig opdateret på, hvad der optager esbjergenserne i valgkredsen.&raquo;JydskeVestkysten Esbjerg og Financial Times er i virkeligheden de vigtigste medier at orientere sig i fra morgenstuden,&laquo; griner Bjarne Corydon.De seneste fire dage har han tilbragt 30 timer på de danske landeveje for at komme rundt i landet, føre valgkamp og møde danskerne. Men hele tiden tager han retur til København for at være parat til at tage de økonomiske debatter i medierne.Og der har været rigeligt at se til for Bjarne Corydon. På Slotsholmen har han på få uger fået øgenavnet &rsquo;Socialdemokraternes Morten Østergaard-ordfører&rsquo;, fordi han på Socialdemokraternes vegne har påtaget sig opgaven med &ndash; indtil videre &ndash; at afvise samtlige reformforslag fra Det Radikale Venstres politiske leder.Men det er ikke, fordi Bjarne Corydon og Socialdemokraterne er færdige med at reformere Danmark. Tværtimod, lader finansministeren det klart forstå.&raquo;Vi har brug for at udvide reformbegrebet i forhold til, hvad vi har vænnet os til i Danmark. Det er utrolig vigtigt. Tager man et langt tilbageblik på reformerne i dansk politik de sidste 20-30 år, så har vi vænnet os til, at hovedmålet var at øge arbejdsudbuddet og deraf få en bedre offentlig balance. Det er stadig kernen i økonomisk politik, og det vil fortsat være en central opgave. Men det, der i virkeligheden er allermest interessant ved den nuværende valgperiode og bliver det i den kommende, er, at vi har udvidet reformbegrebet væsentligt. Vores vækstaftaler har eksempelvis ikke i noget væsentligt omfang bidraget til at øge arbejdsudbuddet og dermed heller ikke bidraget til de offentlige finansers strukturelle sundhedsniveau, men de har skubbet på, så vi øger produktivitet, vækst, konkurrenceevne og privat jobskabelse,&laquo; siger Bjarne Corydon.&raquo;Tilsvarende er der de reformer, som sigter mod at få noget mere ud af vores skattekroner. Tag folkeskolereformen. Den tæller vel med et rundt nul i reformregnskabet, fordi den ikke øger arbejdsudbuddet. Men enhver kan sige sig selv, at hvis den kommer til at virke, så børn og unge i Danmark bagefter kan tage sig en uddannelse og få en god løn, så er den reform nok vigtigere for den langsigtede økonomiske fremtid i Danmark end alverdens dagpenge- og kontanthjælpsreformer.&laquo;&ndash; Morten Østergaard og de radikale har jo en drøm i valgkampen om at få tre millioner danskere i arbejde. Det handler jo blandt andet om arbejdsudbud. Har den radikale partileder ikke et moderne syn på reformer?&raquo;Jo, det har han afgjort. Og det vil være en helt urimelig anklage mod en god kollega. Det Radikale Venstre har et både sundt og gennemført blik for både-og. De har været helt og fuldt om bord i folkeskolereformen og de mange andre ting, der er vigtige for vores samfund. Dette er ikke et enten-eller. Det er et både-og. Vi skal have klassiske strukturreformer, men hvis man ønsker en moderne ledelse af et samfund, så skal man brede sit reformbegreb ud. Sat en smule på spidsen, så hjælper det jo ikke, at vi alle sammen arbejder til, vi er langt over 70 år, hvis ikke vi har lært noget i skolen og har taget en uddannelse bagefter.&laquo;&ndash; Men Morten Østergaard vil jo i øvrigt også gerne have sat pensionsalderen op hurtigere ...&raquo;Det er jo det, jeg mener. Vi kan diskutere meget i denne valgkamp, men jeg tror ikke, du kan få et cigaretpapir ned mellem os, når det handler om, at reformer er noget, vi ønsker i bred forstand.&laquo;Udsigt til forandringerNogle konkrete områder, der skal reformeres efter valget og et eventuelt genvalg af SR-regeringen, vil Bjarne Corydon ikke afsløre, men han forsikrer, at regeringen vil arbejde på at gennemføre de 50 vækstforslag, der blev fremlagt før valget, fortsætte effektiviseringsmålene for den offentlige sektor, følge op på Carsten Koch-udvalgets sidste rapport om de allersvageste kontanthjælpsmodtagere samt se på, hvordan taxametersystemet er indrette på uddannelsesområdet.&raquo;Der er meget at tage fat i. Der kommer i den grad til at ske forandringer, hvis vi får lov til at fortsætte,&laquo; siger Bjarne Corydon.&ndash; Du nævnte ikke skat. Morten Østergaard vil gerne have en skattereform. Får han det?&raquo;Nej, men jeg udelukker ikke, at man kan lave om på skatterne i Danmark. Indretningen af vores skattesystem er ikke frosset ind i beton. Det kan man justere. Vi har allerede sat forskellige puljer til side i de vækstaftaler, vi har lavet, til at lave videre målrettede lempelser på skattesiden til de erhverv, som er presset af hård konkurrence og har brug for en hjælpende hånd. Det er min opgave at fortælle lidt om realismen i nogle af de forslag, der kommer fra de radikale. Der skal man kigge efter, hvor de brede flertal i Folketinget ligger, og jeg ser ikke nogen gnist af chance for, at der kan skabes brede og bæredygtige flertal om finansieringen af topskattelettelserne, som Morten Østergaard har peget på,&laquo; siger Bjarne Corydon.Et af de emner, der går igen og igen i valgkampen, er kampen om æren for dansk økonomis aktuelle optur. Bjarne Corydon er naturligvis ikke i tvivl. Den ære tilfalder Socialdemokraterne.Delt ære?&raquo;Noget af det, der morer og glæder mig mest i valgkampen, er, at Lars Løkke Rasmussen har valgt at tilrettelægge sin valgkamp som en landsdækkende turné, der synes at have det formål at dokumentere, at regeringens økonomiske politik virker, idet han rejser fra virksomhed til virksomhed, som alle har det mål, at de gerne vil ekspandere. Bruger man bakspejlet bare en lille smule, er det jo et vaskeægte bevis på, hvor stor succes vi har haft med den økonomiske medicin, vi har valgt at udsætte samfundet for,&laquo; siger Bjarne Corydon.&ndash; Men Venstre og Lars Løkke Rasmussen har været med i alle væsentlige, økonomiske forlig i denne valgperiode, så han har vel også ret til en del af æren?&raquo;Der er ingen diskussion om, at det, at vi har evnet at sikre et bredt samarbejde om nøglepunkter i den økonomiske politik i Danmark, har en afgørende betydning. Det krævede jo så et regeringsskifte, før der kom et egentligt bredt samarbejde,&laquo; siger Bjarne Corydon.&ndash; I skriver også i regeringsgrundlaget, at I bygger videre på VK-regeringens økonomiske politisk i bredest mulige forstand. Det giver vel også noget af æren til Løkke?&raquo;Hvis man vil fordele ære, er det nok en god idé at begynde med Kanslergadeforliget (forlig fra 1933 mellem Socialdemokraterne, Venstre og de Radikale,red.), og så spole filmen frem derfra. Alle aktører i de store danske partier skal have en del af æren hele vejen tilbage, hvis historien skal fortælles retvisende. At vores politik bygger på VK&rsquo;s økonomiske politik i bredeste forstand er det mest skamredne citat overhovedet i den politiske debat i Danmark. Det er en politisk tradition i Danmark, at man dybest set væver tråden videre fra dem, man tager over fra,&laquo; siger Bjarne Corydon.&ndash; Hvilken økonomisk politik vil en ny SR-regering blive baseret på? Stadig VK&rsquo;s i bredest mulige forstand?&raquo;Den holder kursen og opererer inden for målene af den 2020-plan, vi i fællesskab har formuleret. Vi stræber videre efter at nå de mål, vi har sat os. Vi har vist, vi var i stand til at få orden på en rodebutik. Vi har bragt landet i en situation, hvor prognoserne for fremtiden er meget lyse &ndash; hele vejen rundt.&laquo;
