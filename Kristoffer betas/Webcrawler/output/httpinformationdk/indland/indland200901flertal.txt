Flertal for tørklædelov er sikret
Et stort flertal i Folketinget stemmer for et forbud mod religiøse symboler i retssale, men hos Socialdemokraterne er der intern uenighed


Det nøjagtige flertal vil være ukendt, når Folketinget i dag skal førstebehandle forslag om at forbyde religiøse symboler i danske retssale.Både regeringspartierne og DF stemmer for, og det samme gør Socialdemokraterne - men med mindst to undtagelser. Energiordfører Mette Gjerskov og hendes partifælle Lise von Selen har på forhånd meddelt, at de ikke støtter forslaget, når det skal til afstemning. Hos resten af oppositionen står man sammen mod loven, og SF's retsordfører Karina Lorentzen beklager den officielle S-opbakning."Det er ærgerligt. De burde tage magtens tredeling alvorlig, som den er fastslået i Grundloven," siger hun.Retsordfører Karen Hækkerup (S) begrunder opbakningen til forslaget med, at man vil være på forkant med en fremtidig situation, hvor borgere kunne tænkes at klage over ikke at have fået en fair og neutral behandling af en dommer, som måtte bære et religiøst symbol. S afviser dog regeringens forslag om, at dommere i stedet skal bære kappe. Loven ventes at træde i kraft 1. juli i år.
