Rasmus Jarlov: Hvordan bliver folkeskolen bedre?
Konservative vil have et website med offentliggørelse af blandt andet nationale testresultater, mens Skolerådet sender en løftet pegefinger om tiltrængte forbedringer af specialundervisningen i de danske kommuner


- Hvordan forholder I jer til det nye forslag fra Skolerådet?»Overordnet kommer Skolerådet med nogle gode anbefalinger, for det er meget vigtigt, at specialundervisningen kommer under kontrol, den er løbet løbsk,« siger Rasmus Jarlov, uddannelsesordfører for Konservative.- Hvem bærer det overordnede ansvar for, at den er løbet løbsk?»Det er svært at sige, men det er en kommunal beslutning, hvem der bliver visiteret til specialundervisning. Nogle hævder, at flere børn simpelthen har indlæringsvanskeligheder, fordi de modsat gamle dage overlever, selv om de har vanskeligheder. Derudover er der sket det, at man er mere tilbøjelig til at sende flere elever til specialundervisning. En tendens, der er opstået ud af et pres fra forældre og skolelærere for at få de vanskelige børn ud af klasserne. Det skal vi passe på, at vi ikke ligger for meget under for. Men uanset grunden er det vores ansvar at skabe nogle rammer for, at færre børn bliver liciteret,« siger Rasmus Jarlov.- Hvem skal så betale for,  at lærerne bliver efteruddannede i at tage sig af de mere vanskelige børn?»Det skal kommunerne.«- Er i villige til at bidrage med flere midler til kommunerne for at få stoppet de store udgifter til specialundervisningen?»Nu må vi se, hvor meget vi kan skaffe ved det næste forlig. Vi har jo desværre fået vanskeligt ved at få cafepengene taget fra SUen,« siger han.Offentliggørelse og åbenhedKonservative præsenterede mandag et forslag til en ny åbenhed i folkeskolen.»Vi ansporer med denne her hjemmeside til, at der kan opstå nogle gode faktabaserede diskussioner i kommunerne om, hvordan man kan lære af hinanden,« siger Rasmus Jarlov.- Hvorfor oprette en hjemmeside med informationerne, der allerede er tilgængelige i kommunernes kvalitetsrapporter?»Det er informationer fra rapporterne, der typisk ikke er offentligt tilgængelige, og det vigtigste er at få et samlet overblik over opgørelserne.«- Er det en rigtig prioritering at oprette en serviceydelse til forældrene, når økonomien i forvejen er presset?»I betragtning af hvor store milliardbeløb vi bruger på folkeskolen, så tror jeg godt, vi kan bruge 100.000 på sådan et site. Vi tror på, det vil føre til en bedre brug af ressourcerne  og hvis vi bare kan forbedre folkeskolen en lille smule ad den vej, så er de penge meget, meget hurtigt tjent ind,« siger Rasmus Jarlov.- I har også tænkt jer at offentliggøre de nationale testresultater på hjemmesiden? Blandt andre Socialdemokraterne peger på, at der er dårlige erfaringer fra udlandet med at offentliggøre test. Skal man ikke lytte til det?»Forudsætningen for at forbedre sig er, at man skal se i øjnene, hvor man står henne. Der er risici ved metoden, men det er derfor, at vi ikke kun offentliggør de nationale test, men også husker at få elevernes trivsel med. Ligesom lærernes sygefravær også er et godt parameter for, hvordan man har det på en arbejdsplads. Man kan se vores forslag som en imødekommelse af denne her kritik. Vi skal ikke nedprioritere de andre ting. Men når det så er sagt, er erfaringen fra alle andre organisationer, at det giver bedre resultater, når man sammenligner resultater.«- Er det givtigt at skabe konkurrencementalitet mellem de danske folkeskoler?»Det vil skabe en sund konkurrence, men det er klart, at skoler, som klarer sig dårligt på mange parametre, vil opleve, at der kommer fokus på det, men det vil være en god anledning til, at man forbedrer sig. Det vil også fungere som en ros til de skoler, der yder en god indsats,« siger Rasmus Jarlov.Læs også:Christine Antorini: Hvordan bliver folkeskolen bedre?
