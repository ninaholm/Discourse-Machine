Hofteskredsvalget lammer Lars Løkke
Dansk Folkepartis triumftog gennem Udkantsdanmark er – sammen med Liberal Alliance og Alternativets succes i storbyerne – udtryk for et demokratisk opbrud, der er mindst lige så voldsomt som jordskredsvalget i 1973
Dansk Folkepartis Kristian Thulesen Dahl er folketingsvalgets store vinder

Aldrig før er et parti blevet ydmyget og halet baglæns ind i Statsministeriet. Men Venstre tabte stemmer i hobetal, er nu gledet ned som Danmarks tredje største parti, og derfor må Lars Løkke Rasmussen (V) som den svageste statsminister siden partfællen Poul Hartling i 1978 forsøge at regere på Dansk Folkepartis nåde.Det store spørgsmål i de kommende døgn bliver, om Dansk Folkepartis formand Kristian Thulesen Dahl vil træde ind i en ny borgerlig regering, formentlig som ny finansminister, eller om det succesombruste parti vil modstå fristelsen til endegyldig anerkendelse og polerede ministerbiler. Dansk Folkeparti bestemmer selv.Danmark har oplevet et &rsquo;hofteskredsvalg&rsquo;, hvor nationalistisk velfærdspopulisme med vægt på øget ældreomsorg og mindre Europa har triumferet. Dansk Folkeparti har fået endnu flere mandater, end Mogens Glistrup høstede ved jordskredsvalget i 1973, og de gamle fremskridtsfolk nu er efter over 40 års ørkenvandring nået frem til magtens centrum.Men sporene særligt fra vores nordlige søsterland, Norge, skræmmer. Her gik Fremskrittspartiet forrige år med i en Høyre-regering, og siden da er det beslægtede parti bare skrumpet og skrumpet. Indflydelsen kan derfor vise sig langt større for Kristian Thulesen Dahl &amp; co. ved at stå uden for det magtansvar, som fik SF til at gå i indre opløsning i sidste regeringsperiode.Overvældet af succesMen alt er åbent: Dansk Folkeparti endnu ikke har en plan. Succesen, der langt overgik meningsmålingernes selv mest vidtgående prognoser, er kommet så overvældende bag på partitoppen, at Dansk Folkeparti på valgaftenen erkender åbent, at de end ikke har været forberedt på at blive større end Venstre. Dansk Folkeparti flyder oven på en folkelig protestbølge, som hurtigt kan drukne Venstre-formand Lars Løkke Rasmussen i en kaotisk parlamentarisk situation.I efterskælvet fra jordskredsvalget i 1973 endte Venstre i sin tid med at danne regering sammen med Socialdemokraterne. Selv om de to store magtpartier har nærmet sig hinanden til forveksling, vil dét dog næppe kunne gentages i dag. For det første er Dansk Folkeparti ikke lige så turbulent uforudsigeligt som forgængeren i Fremskridtspartiet. Og for det andet blokerer den giftige, personlige kemi mellem S- og V-toppen for et praktisk samarbejde.Dansk Folkepartis styrke bliver imidlertid ikke den nye statsminister Lars Løkke Rasmussens eneste hovedpine. Fremgangen for Liberal Alliance, der på alle vigtige politikområder står i skarp kontrast til Dansk Folkeparti, vil i sig selv gøre det uhyre vanskeligt at få enderne til at mødes i den blå blok. Bal i den borgerlige er det eneste sikre. De kommende måneder bliver dramatiske i dansk politik.Hofteskredsvalget markerer et historisk opbrud i det politiske landskab i Danmark. Socialdemokraterne vandt en marginal fremgang på en kemisk principløs valgkamp, og tabte både magten og æren.
