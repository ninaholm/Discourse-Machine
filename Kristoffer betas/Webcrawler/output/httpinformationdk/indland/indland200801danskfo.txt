Dansk Folkeparti urokkelige



 I forhandlingerne om de afviste asylansøgere blev Ny Alliances krav om selvforsørgelse taget op i går. Men Pia Kjærsgaard (DF) var fortsat urokkelig i sin holdning. "Det kan ikke lade sig gøre, at vi får afviste asylansøgere eller afviste udlændinge til at arbejde ude i det danske samfund. Der har vi slået en bom ned," siger hun efter mødet med Naser Khader (NA) hos integrationsminister Birthe Rønn Hornbech (V). Kjærsgaard tror dog på et forhandlingsresultat, fordi: "Ny Alliance har ikke noget valg, så det skal nok lykkes," siger Kjærsgaard.

