'Man føler sig ensom som liberal i dansk politik'
Saxo Bank-direktør Lars Seier Christensen skal deltage i udformningen af NA's nye partiprogram. Væksten i den offentlige sektor skal bremses, bedyrer han
Saxo Bank-direktør Lars Seier Christensen skal efter alt at dømme være med til at skrive Ny Alliances nye partiprogram. Men han afviser enhver snak om at stille op til Folketinget.

For tre uger siden meldte Lars Seier Christensen sig ind i Ny Alliance. Nu står han som medforfatter til det nye partiprogram, der ventes klar inden længe.Information har spurgt Saxo Bank-direktøren om hans syn på liberalisme og på fremtiden for det omstridte parti.- Hvori består den nye kurs?"Den er ikke så fantastisk ny. Anders Samuelsen, Naser Khader og Leif Mikkelsen har hele tiden stået for en liberal vinkel - en masse andre folk og agendaer har medvirket til det mudrede billede. Derfor skyder det nuværende program lidt i alle retninger. Der er gode liberale ting, men også noget værre sludder. Derfor skal det forkortes og snævres ind til noget mere principielt om, hvad det vil sige at være liberal."- Kan du give eksempler på det, du kalder sludder?"Nej, lad os fokusere på, hvor vi skal hen, og overlade petitesserne til folk, der gider beskæftige sig med dem. Vi skal se ud over næste valg og fokusere på at gøre Danmark konkurrencedygtigt i en globaliseret verden."- Hvad er dine forventninger til næste valg?"Hvis vi får succes med at definere en klar profil og får sat fokus på de langsigtede reformer, som er nødvendige, men som ingen tør tale om, så klarer vi det godt. Så kommer vi ind med flere mandater og får indflydelse på en borgerlig regering."Ikke store nedskæringerLars Seier Christensen vil ikke skrue forventningerne op, men han vil gerne tale om lavere skat, reformer på arbejdsmarkedet og effektivisering af den offentlige sektor. Han peger på det uholdbare i, at offentligt ansatte oplever, at de løber for hurtigt og får for lidt i løn, mens produktiviteten i det offentlige er markant lavere end i det private.- Skal den offentlige sektor slankes?"Den skal effektiviseres. Kæden falder af et sted, som må handle om ledelse, strukturer eller regelsæt."- Men skal det offentlige budget sænkes?"Det skal fylde en mindre del af den samlede økonomi. Men det er en proces, man skal igennem over en årrække ved at begrænse væksten (i den offentlige sektor, red.). Det har den borgerlige regering forsømt. Men vi taler ikke om et kæmpe nedskæringsprogram, for mange har i form af deres skat indgået en de facto kontrakt med det offentlige."Om end han nu skal bidrage til at skrive en opdateret version af partiets politik, afviser Lars Seier Christensen ,at han vil stille op til Folketinget. Det forbyder såvel hans interesser for erhvervslivet som hans temperament."Bare rolig," siger han og tilbyder sig som organisator af en slags - uden dog at ville udfordre landsformand Leif Mikkelsen."Det sidste, jeg vil rode mig ind i, er den politisk-organisatoriske del. Mikkelsen gør det fremragende."EU-ensretningMen Lars Seier Christensen vil gerne trække gode liberale ressourcer til - uanset om de kalder sig liberalister, ultraliberale eller superliberale."Jeg har intet behov for at hakke folk ind i den slags kasser. Man føler sig ensom nok som liberal i dansk politik."Bankdirektøren er kendt for sin udtalte modvilje mod dansk deltagelse i euroen. En modvilje som nu også er blevet partiets politik."Hvorfor skulle vi deponere vores økonomiske selvbestemmelse hos lande som Frankrig, Spanien, Italien eller Tyskland, når vi kan se, at vi klarer det markant bedre end dem? Hvis vi gør det, har vi kun skat og forbrug til at regulere efterspørgslen," siger han og understreger, at han taler på egne vegne, når han igen advarer mod, at et medlemskab af euroen vil skade bestræbelserne på at gøre Danmark konkurrencedygtigt.EU's grundtanker om frihandel og arbejdskraftens fri bevægelighed er ifølge Lars Seier Christensen glimrende - så længe man danner sit eget livsgrundlag. Men, siger han:"Det er bekymrende, at det leder til en lang række systematiske harmoniseringer. Dem skal man passe på, hvis man gør det bedre end dem, man lægger sig ind under."- Gælder det også for udlændingepolitikken?"Det er et vanskeligt område. Vi vil selvfølgelig gerne have arbejdskraftens fri bevægelighed, og retsinstansen kan ikke ignoreres. Men det forhindrer ikke, at man kan arbejde i en mere fornuftig politisk retning af mere åbne grænser og lukkede offentlige kasser. Man må prøve at lave en form for optjeningsprojekt for at bidrage til at kunne yde noget i Danmark."Stat eller individ?Hele debatten om, hvorvidt Ny Alliance nu bevæger sig mod højre, trætter Lars Seier Christensen. Aksen bør deles et andet sted, mener han:"Tror du, at staten gør alting bedst, eller at du som individ er bedre?"Kritikken af sammenblandingen af bankvirksomhed og politik afviser han og påpeger, at det er skadeligt for både erhvervsliv og politik, hvis ikke erhvervsfolk tør deltage i den politiske debat. Og ligesom Saxobank sidste år gav Ny Alliance et bidrag til partikassen på en mio. kr. så har banken også støttet De Konservative."Men det er mig og ikke banken, der har meldt mig ind i partiet. Og jeg har betalt mit kontingent på 200 kr. så på den måde har jeg givet mere end den ene mio.," siger han og afviser, at der har været nogen forbindelse mellem pengene og udformningen af politikken.- Her til slut - nogle har sagt, at Khader ikke er den rigtige til at lede partiet - hvorfor er du uenig?"Partiet har et glimrende udgangspunkt nu; Naser som leder og andre gode folk, der har betydelige områder, som de er skrappe til. Vi har et super udgangspunkt."
