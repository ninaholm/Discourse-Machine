’Tænk på tværs af områder’

Thomas Bredgaard, lektor ved AU. Arkivfoto

Det er nødvendigt med en langt bredere tilgang til kontanthjælpsmodtagerne, hvis det skal lykkes at optimere beskæftigelsessystemet gennem en reform, mener Thomas Bredgaard, lektor ved Center for Arbejdsmarkedsforskning ved Aalborg Universitet:&raquo;Der skal eksperimenteres med nogle nye integrerede indsatser, som går på tværs af systemerne &ndash; social, sundheds-, beskæftigelses- og uddannelsessystemet. Der skal arbejdes på tværs af forvaltninger, lovgivning og organisationer, hvis man vil have det bedste udbytte for de ledige. Det bliver en stor udfordring, hvis man skal formå at gøre det. Vi har at gøre med borgere, som udover ledighed ofte har massive problemer, og derfor nytter det ikke bare at lave silotænkning, hvor man giver et aktiveringstilbud eller et behandlingstilbud &ndash; uafhængigt af hinanden. Man er nødt til at tænke det sammen. Det har man hidtil haft svært ved.&laquo;&ndash; Hvad kræver det at skabe succes med sådan en ny indsats?&raquo;Det kræver både en holdningsændring og en handlingsændring hos de medarbejdere, som arbejder med de ledige. Det er nærmest samme målgruppe, som man kæmper med i forhold til reformen af førtidspension og fleksjob. Her skal man i kommunerne i gang med at arbejde med ressourceforløb for den gruppe af borgere, og det kan man passende overføre til kontanthjælpsmodtagerne. Man skal selvfølgelig passe på, at man ikke taber borgerne på gulvet i indsatsen. Men man kan samtænke ordningerne.
