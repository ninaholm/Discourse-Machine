3F kan nøjes med én dagpengejustering
Selv om de længe har kæmpet mod dagpenge- reformen, er Danmarks største fagforbund, 3F, nu klar til kun at acceptere små ændringer af dagpengesystemet, når dagpengekommis-sionen kommer med sine anbefalinger. Det er opsigtsvækkende, at fagforbundet accepterer reformen, mener arbejdsmarkedsprofessor
Helle Thorning-Schmidt fejrede i går sit tiårsjubilæum som partileder, men har stadig et uløst problem på bagsmækken i form af en upopulær dagpengereform. Nu vil 3F imidlertid komme hende lidt i møde.

Landets største fagforening, 3F, aktiverer nu igen debatten om fremtidens dagpengesystem. Det sker med budskabet om, at fagbevægelsen og politikerne skal droppe de store ændringer af dagpengesystemet.Selv om fagbevægelsen lige siden den politiske aftale om dagpengereformen blev indgået mellem den daværende VK-regering, Dansk Folkeparti og Det Radikale Venstre har arbejdet imod de forringelser af de arbejdsløses vilkår, aftalen indeholdt, er Per Christensen klar til at droppe modstanden mod at få én indrømmelse. Der skal ske en halvering af genoptjeningsperioden: &raquo;Det er meget enkelt: Drop den store ændring af dagpengesystemet. Vi har brug for én afgørende ting, og det er en halvering af genoptjeningsperioden. Overordnet set fungerer det danske dagpengesystem, men de seneste forringelser af systemet har gjort maskerne i sikkerhedsnettet større,&laquo; siger Per Christensen.De nye toner fra 3F er &raquo;opsigtsvækkende&laquo;, mener professor og arbejdsmarkedsforsker ved Aalborg Universitet, Henning Jørgensen.&raquo;Det virker som et svaghedstegn, at man vælger så defensiv en prioritet i stedet for at komme med forslag til noget nyt. Samtidig er det ganske opsigtsvækkende, at fagbevægelsen nu accepterer dagpengereformen og udviser, hvad jeg vil kalde et umådeligt mådehold,&laquo; siger Henning Jørgensen.Bare første prioritetIfølge Henning Jørgensen giver det dog god mening, at 3F prioriterer en halvering af genoptjeningskravet så højt, at det er blevet fagforbundets eneste prioritet.&raquo;Genoptjeningsperioden er afgørende, fordi det bestemmer, hvor hurtigt folk kan komme tilbage i systemet, og det har fagbevægelsen en stor interesse i, at deres medlemmer kommer. Dagpengesystemet skal have legitimitet, og det har det ikke, så længe man ikke kan komme ind i det&sbquo;&laquo; forklarer Henning Jørgensen.Regeringen har nedsat en dagpengekommission, som skal aflevere sine anbefalinger inden udgangen af august. I den kommission er repræsentanter fra de to hovedorganisationer på arbejdsmarkedet, LO og FTF, og formand for FTF, Bente Sorgenfrey, er enig med 3Fs Per Christensen i prioriteten, men hun ser gerne større ændringer af dagpengesystemet.&raquo;Genoptjening af dagpenge er centralt for os, og det er vores første prioritet. Mulighederne for genoptjening skal forbedres og gerne gøres fleksible. Men jeg mener, at man bør bruge muligheden for at strikke et helt nyt og bedre dagpengesystem sammen, når nu vi har den mulighed. Man kunne eksempelvis afbureaukratisere systemet, og den mulighed vil jeg ikke afskrive mig på forhånd,&laquo; siger Bente Sorgenfrey.Bidrag er appetitvækkereIfølge en analyse fra Arbejderbevægelsens Erhvervsråd på baggrund af talmateriale fra Beskæftigelsesministeriet vil 14 procent af dem, der opbrugte deres dagpengeperiode, opfylde et genoptjeningskrav på 26 uger. Det tal baserer sig på de udfaldne dagpengemodtagere i første halvår af 2013.&raquo;En halvering af genoptjeningskravet vil hjælpe mange af de danskere, der ikke har et fast fuldtidsjob på hånden, men som kan få et vikariat, deltidsjob eller sæsonarbejde. Det kan give dem en stor tryghed at vide, at der er mulighed for at modtage dagpenge igen, når vikariatet stopper, og der stadig ikke hænger faste job på træerne,&laquo; siger Per Christensen.På Christiansborg vil Socialdemokraternes arbejdsmarkedsordfører, Lennart Damsbo-Andersen, ikke forholde sig til 3Fs krav.&raquo;Jeg tager ikke stilling på forhånd. Når kommissionen er kommet med sine forslag, bliver der rig mulighed for, at de politikere, der er valgt på det tidspunkt, kan diskutere dagpengesystemet sammen med de parter, som ønsker det. De bidrag, der kommer inden den diskussion, opfatter jeg som appetitvækkere,&laquo; siger Lennart Damsbo-Andersen.Lennart Damsbo-Andersen ønsker heller ikke at forholde sig til, om det er nødvendigt med store ændringer i dagpengesystemet, eller om der blot skal være tale om mindre justeringer.&raquo;Jeg har ingen holdning til, om der skal laves meget eller lidt om i dagpengesystemet. Men jeg har en holdning til, at det ikke går, at der er så mange, der falder ud af dagpengesystemet. Der skal vi et andet sted hen, så vi kan få genskabt den tillid og den tryghed til dagpengesystemet, der tydeligvis ikke er i dag,&laquo; siger Lennart Damsbo-Andersen.Ifølge 3F-forbundsformand Per Christensen hviler der dog et stort ansvar på politikerne, når de til efteråret skal drøfte dagpengekommissionens anbefalinger.&raquo;Da Danmark kørte på højtryk før krisen, var alle i job, så danskerne vil gerne arbejde, og dagpengesystemet fungerer og lader ikke bare de ledige ligge på sofaen. Men forringelserne af dagpengesystemet var voldsomme, og timingen var katastrofal. Politikerne skylder at træffe de rette beslutninger på det rette tidspunkt denne gang,&laquo; siger Per Christensen.
