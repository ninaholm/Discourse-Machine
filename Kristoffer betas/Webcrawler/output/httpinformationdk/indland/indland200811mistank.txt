Mistanke om selvsupplering



 Bestyrelsesformand på Danmarks Tekniske Universitet (DTU) Mogens Bundgaard-Nielsen er ifølge forskeren.dk ved at tilrettelægge, hvem der skal erstatte ham i DTU's formandsstol. Flere af universitetets bestyrelsesmedlemmer går af den 1. januar 2009. 
Ifølge universitetsloven skal den afgående formand og bestyrelse udpege nye medlemmer, og der er ikke krav om offentlighed i proceduren. 
Bestyrelsen har ifølge forskeren.dk ikke lavet et offentligt opslag med indkaldelse af forslag til nye bestyrelsesmedlemmer, og DTU's vedtægt giver bestyrelsesformanden suveræn ret til at håndplukke, hvem der er kandidater blandt de afgående, og hvem der skal nyrekrutteres - også kaldet selvsupplering. 
DTU var det første universitet, der belv selvejende og fik en bestyrelse med eksternt flertal.

