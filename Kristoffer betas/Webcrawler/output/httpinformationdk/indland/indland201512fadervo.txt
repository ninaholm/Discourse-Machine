Fadervor, du som er i Kolding
En af årets mest ophedede debatter handlede om forskningsminister Esben Lunde Larsens tro på ’en skabende Gud’ – og om vores allesammens forhold til religion og videnskab. Informations eneste præstesøn har talt med en historiker, en teolog og ikke mindst sin egen far for at nærme sig et personligt svar på spørgsmålet: Kan tro og viden forenes?
Far og søn en sommerdag i bedsteforældrenes sommerhus i 1982.

Tårnet på Sankt Johannes Kirke på Blegdamsvej rager med sine 54 meter højt op over bydelens teglbelagte hustage. Kirkespiret har siden 1861 været Nørrebros højeste punkt, men nu er et konkurrerende kobbertårn skudt op på nabogrunden. Det nye Panum Institut har med sine 75 meter fortrængt kirken fra førstepladsen og indsat sig selv som bydelens nye naturvidenskabelige katedral. For Nicolai Halvorsen, der både er præst i kirken og på Panum, er forskellen ikke tilfældig, men symbolsk.&raquo;Hvis man er i tvivl om, hvor pengene, magten og indflydelsen ligger i dag, kan man nøjes med at kigge op på himlen efter svar: Det hele ligger hos naturvidenskaben,&laquo; siger han.Kampen om luftherredømmet på Nørrebro er et billede på den gradvise udgrænsning af det religiøse fra samfundslivet. Danmark er i dag en af de mest sekulariserede nationer i verden. Nok er 78 procent af os stadig medlemmer af folkekirken, men vi er det mest af praktiske årsager og gammel vane. Troen er blevet et privat anliggende, og kristendommen er reduceret til et af flere tilbud i forbrugersamfundets oplevelsesøkonomi. Det meste af året står kirkerne tomme, og de fleste af os frekventerer kun Guds hus, når vi har brug for en meningsfuld ramme om et bryllup eller en begravelse. Resten af tiden er vi, hvad man med et fint ord kalder kulturkristne, det vil sige jævnt ligeglade.Læs også:I medierne er kristendom lig med bibelfundamentalisterDerfor vakte det også stor debat, da forskningsminister Esben Lunde Larsen (V) kort efter sin tiltrædelse i juni gav et interview, hvor han fortalte, at han tror på &raquo;en skabende Gud&laquo;. Religionshistorikerne Mikael Rothstein ogJens-André Herbener tolkede ligefrem ministerens position som kreationistisk og krævede ham afsat fra sit embede: &raquo;Man kan lige så godt sætte en kreationist til at være videnskabsminister, som man kan sætte en pyroman til at være chef for en brandstation. Visse ting udelukker hinanden,&laquo; sagde Herbener til Politiken.Anderledes lød vurderingen fra den samfundsdebatterende præst Sørine Gotfredsen, der tog ministeren i forsvar og tolkede hele debatten som et udtryk for en grasserende åndelig analfabetisme: &raquo;Religiøst set udgør vi et nærmest spejlblankt folk,&laquo; skrev hun i enklumme i Berlingske: &raquo;Derfor står danskerne i dag og glor undrende på en verden, hvor gudstro stadig findes, uden at de begriber hvorfor&laquo;.Stråtækt barndomDa jeg første gang hørte om debatten, kom jeg straks til at tænke på, hvad min far mon ville sige. Jeg er præstesøn og har tilbragt det meste af min barndom under stråtag i en lille by i det østlige Jylland. Religion har altid været en mulighed for mig, men det har aldrig været den eneste mulighed. Som de fleste andre provinsunger var min barndom fyldt med både fodbold, guitarundervisning, spejderlejre og sodavandsdiskoteker.Men til forskel fra mine jævnaldrende, der sjældent skænkede religion en tanke &ndash; i hvert fald ikke før konfirmandundervisningen i 8. klasse gav dem mulighed for at veksle otte kirkebesøg til et splinternyt stereoanlæg &ndash; blev jeg regelmæssigt konfronteret med det religiøse derhjemme. Ikke på nogen indoktrinerende måde. I mit barndomshjem var der flere modernistiske møbelklassikere, end der var kristne krucifikser, flere jazzplader end der var bibelske oratorier, og symptomatisk for mine forældres afslappede omgang med forkyndelsen, svarede min lillesøster engang, da en lærer spurgte hende, hvorfor det hedder Langfredag: &raquo;Det er, fordi det er den dag, butikkerne har længe åbent.&laquo;Det religiøse lå snarere i selve den ramme, en præstegård udgør. Hver uge ville mennesker med vidt forskellige ansigtsudtryk gå ind og ud af min fars kontor efter at have talt om enten livet eller døden eller det uvisse, som følger efter. Hverdagen på en præstegård er fyldt med andres skelsættende begivenheder: dåb og bryllupper, skilsmisser og begravelser. Det er et sted, hvor det bedste i livet møder det værste i livet, og hvor man tvinges til at tænke over meningen med begge dele.Med andre ord: Jeg har altid haft religion tæt inde på livet, men jeg betragter ikke mig selv som noget særligt religiøst menneske. Jeg er snarere et tvivlende menneske, og måske er det derfor, at historien om videnskabsministeren gjorde så stort indtryk på mig. Det var en debat, der ikke rummede plads til tvivlere. Så langt tilbage jeg kan huske, har jeg været optaget af mennesker, der hellere sagde &rsquo;både-og&rsquo; end &rsquo;enten-eller&rsquo;. Særligt husker jeg et interview, jeg engang læste med den nu afdøde danske marsforsker og professor i fysik Jens Martin Knudsen.Læs også:&nbsp;&rsquo;Jeg er jo ikke to mennesker&rsquo;Det var i 2002, i denne avis, i interviewrækken &rsquo;Det, vi helst vil have svar på&rsquo;. &raquo;Jeg er sikker på,&laquo; sagde Jens Martin Knudsen dengang, &raquo;at tusind år ud i fremtiden vil naturvidenskaben have forklaret, hvordan det hele er gået til. Men den kan ikke forklare &rsquo;hvorfor&rsquo; &ndash; og det er det, vi allerhelst vil have svar på.&laquo; Livet igennem fastholdt Jens Martin Knudsen, at der ikke behøver at være nogen modstrid mellem religion og naturvidenskab. At det kan være et &rsquo;både-og&rsquo;. Han døde i 2005, 74 år gammel.Jeg husker også at have læst om Niels Bohr, ved hvis institut på Blegdamsvej i København Jens Martin Knudsen var tilknyttet, at han besad &raquo;en ikke nærmere begrundet tro på en tilværelsens harmoni&laquo;. Den verdensberømte danske atomfysiker blev især kendt for sin komplementaritetsteori, ifølge hvilken de fleste modsigelser i vores erkendelse kun er tilsyneladende. Når de anskues fra et højere, mere omfattende synspunkt, viser de sig at være komplementære, altså forenelige. På Niels Bohrs eget våbenskjold &ndash; for sådan et havde han &ndash; stod indgraveret det latinske:Contraria sunt complementa. Modsætningerne er komplementære.Også i min far samler modsætningerne sig. Før han begyndte på sit teologistudium, læste han to års medicin på Aarhus Universitet. Han havde modtaget undervisning i både medicinsk genetik, anatomi og biokemi, før han besluttede sig for at forskyde sit fokus fra denne verden til den næste og krydse grænsen fra det, vi ved, til det, vi kun kan tro på.Forenet i adskillelsenAlt dette sidder jeg en tirsdag i december og fortæller Nicolai Halvorsen, præsten fra Sankt Johannes Kirke og Panum fra begyndelsen af artiklen. Jeg har inviteret mig selv på besøg i hans køkken midt i det indre København for at høre hans udlægning af forholdet mellem tro og viden. Det er et spørgsmål, Nicolai Halvorsen har tænkt en hel del over. Han er medstifter af den tværfaglige debatklub Forum for Eksistens og Videnskab og medforfatter til antologienEr der nogen? En samtale mellem teologien og naturvidenskaberne. Begge dele er hans forsøg på at få det religiøse og det videnskabelige til at tale sammen på en mere konstruktiv måde end den, der normalt præger mediebilledets konfliktfyldte fremstillinger.Læs også:Leder:&nbsp;Skabelsesberetninger&raquo;Det er min oplevelse, at folk tænker mere over deres trosforhold end tidligere,&laquo; siger Nicolai Halvorsen og folder sine hænder omkring et kaffekrus på bordet foran sig.&raquo;Men når man spørger folk, om de tror på Gud, så har de ikke andre kulturelle billeder at forstå ham med end den gamle mand med det hvide skæg i skyen. Folk ved ikke helt, hvordan de skal tale om deres tro &ndash; og så er det mange gange nemmere bare at tage afstand fra det.&laquo;Det er ikke, fordi det er forkert at tale om Gud i billeder, understreger Nicolai Halvorsen. Men vi har mistet et sprog til at tale om vores tro på, som ikke kommer til at infantilisere det religiøse.&raquo;Når jeg selv bliver spurgt, om jeg tror på Gud, svarer jeg: &rsquo;Ja, på den treenige Gud&rsquo;. Det er ikke nok med Faderen, du skal også have Sønnen og Helligånden med, og det bliver hurtigt mærkeligt for folk, at Gud er tre-i-én. Men det er vigtigt, for det betyder, at Gud ikke er monolitisk, men at han er en dynamisk størrelse, der skaber verden hele tiden.&laquo;Og så er vi her igen, slået tilbage til start med begrebet om &raquo;den skabende Gud&laquo;. Det var den formulering, der førte til videnskabsministerensshitstorm, fordi den tilsyneladende indebærer en samtidig afsværgelse af evolutionsteorien og hele ideen om den kemiske ursuppe ... Men det behøver den ikke at gøre, siger Nicolai Halvorsen.&raquo;Når jeg taler om, at Gud skaber verden, så taler jeg i et metaforisk og poetisk sprog, som ikke er naturvidenskabeligt. Og det kan der være god grund til at gøre, for evolutionsteorien handler udelukkende om &rsquo;hvordan&rsquo;. Den handler ikke om &rsquo;hvorfor&rsquo; og med hvilket formål? Er vi bare et lille bløp, og hvad skal der ske bagefter? Det kan en naturvidenskabsmand ikke svare på, for i det øjeblik, han gør det, har han forladt det fysiske til fordel for det metafysiske.&laquo;Læs også:&nbsp;Ministerens missionske meritterHistorisk set har tre forskellige tilgange &ndash; også kaldet teser &ndash; kendetegnet forholdet mellem tro og viden: &rsquo;Konflikttesen&rsquo;, som er den, der dominerer i medierne, siger, at tro og viden er væsensforskellige felter, der gensidigt udelukker hinanden og derfor nødvendigvis må føre til et opgør: Enten tror man på Darwin, eller også tror man på Gud. Den anden tese, &rsquo;uafhængighedstesen&rsquo;, betragter religion og videnskab som to forskellige og uafhængige sprogspil, som aldrig kan komme i konflikt med hinanden, netop fordi de ikke taler samme sprog:Naturvidenskaben beskriver én dimension af tilværelsen, mens religionen beskriver en anden. Og endelig er der &rsquo;dialogtesen&rsquo;, som mener, at teologi og naturvidenskab kan drage lære af hinanden, dels fordi teologi også finder sted i en fysisk verden, og dels fordi natur og krop er for vigtige områder til at overlade til naturvidenskaben alene.I dag er uafhængighedstesen den mest udbredte blandt folkekirkepræster, agnostikere og troende videnskabsmænd, men personligt er Nicolai Halvorsen mere tilhænger af den dialogiske tilgang.&raquo;Jeg mener, at naturen er for vigtig til helt og aldeles at overlade til naturvidenskaben. Naturvidenskaben har et godt sprog til at beskrive, hvordan ting er blevet til og har udviklet sig. Men der er en masse i vores erfaringsverden, som falder uden for. Det at være &rsquo;nogen&rsquo; og ikke bare &rsquo;noget&rsquo; kan naturvidenskaben simpelthen ikke beskrive, uden at den ophører med at være en videnskab.&laquo;Far og søn en sommerdag i bedsteforældrenes sommerhus i 1982.PrivatfotoMin fars troFor nogle år siden bad en redaktør mig om at anmelde en gudstjeneste her i avisen. Jeg vendte tilbage med den besked, at jeg simpelthen ikke var i stand til udføre opgaven. Hver gang jeg forsøgte at isolere min oplevelse af den konkrete gudstjeneste, gled min far forstyrrende ind i billedet iført sort præstekjole og hvid pibekrave. Som i et fiksérbillede var det umuligt for mig at afgøre, hvor den ene figur holdt op, og den anden begyndte. Begge dele, både gudstjenesten og min far, trådte hele tiden ud af hinanden, overlappede hinanden, skyggede for hinanden. Jeg har det på samme måde med religion generelt. Jeg kan ikke temperere mine følelser nok til at betragte fænomenet nøgternt.Når jeg læser om fundamentalistiske religiøse overhoveder, der dikterer kvindeundertrykkelse; når jeg hører om paven, der fraråder at bruge kondom, fordi det strider imod de hellige skrifter; når jeg hører om islamistiske mørkemænds retfærdiggørelse af hellig krig og om hjemlige folkekirkepræsters intolerance over for homoægteskaber &ndash; når jeg hører om alt det, så tænker jeg, at religion er fordærvende, korrumperende, hyklerisk og forledende. Men så glider billedet af min far igen forstyrrende ind i synsfeltet.Så er det hans fortolkning af det religiøse, jeg genkalder mig, mens jeg ser ham sidde på en barneskammel ved min seng og fortælle historier fra Bibelen om Jesu lignelser, om den barmhjertige samaritaner og om Noas ark, som jeg forestillede mig måtte være et gammelt frønnet træskib med et lille hul i taget til giraffens lange hals. Og jo mere jeg husker af alt dét, des mere træder mine rationelle betragtninger om kirken som en politisk-strategisk magtinstans i baggrunden.For godt et år siden gik min far på pension og flyttede med min mor ind til Kolding i et lille hus med udsigt ud over fjorden. Men troen har han ikke ladet sig pensionere fra, den er flyttet med ind i de nye omgivelser. Jeg ringer til ham, og efter at have ryddet et par praktiske spørgsmål af vejen om årets julegaveindkøb, kommer vi endelig til det. Jeg spørger ham, om han selv oplevede det som et radikalt spring, dengang han for efterhånden mange år siden skiftede fra medicin til teologi? Han tager sig nogle få sekunders tænkepause.&raquo;Nej, sådan har jeg aldrig oplevet det,&laquo; siger han så: &raquo;Jeg har aldrig tænkt, at der var nogen særlig modsætning mellem teologi og anden videnskab. Det er den samme verden vi beskæftiger os med, men på to forskellige måder. Når jeg taler om tro og videnskab, har jeg det på samme måde, som når jeg tænder for stikkontakten. Jeg tror i udgangspunktet på, at den virker. Men hvis den ikke gør, må jeg selvfølgelig skille den ad for at se, hvad der er galt.&laquo;Men hvad så med Skabelsesberetningens postulat om, at verden blev til som et resultat af guddommelig indgriben for bare 5.000 år siden, spørger jeg.&raquo;Det er klart, at hvis man står fast på en meget rigoristisk og bogstavelig måde at læse Bibelen på, så kan man hurtigt komme i problemer,&laquo; siger han på sin sædvanligt lune facon. &raquo;Men vi bruger heller ikke længere Skabelsesberetningen til at forklare, hvordan verden blev skabt. Vi bruger den i stedet til at fortælle noget om, hvordan verden er. At spørge om, hvad der er sandt: &rsquo;Bibelen eller Big Bang?&rsquo; svarer lidt til at spørge, hvad der er højest: &rsquo;Rundetårn eller et tordenbrag?&rsquo; De er begge høje, og de kan begge være sande; men på hver deres måde. Der er jo heller ingen, der spørger, om H.C. Andersens eventyr om den lille fjer, der blev til fem høns, virkelig er foregået. Men vi ved alle, at det er sandt, hvad den fortæller: En lille fjer kan vitterlig blive til fem høns! Og omtrent på samme måde er det med myternes sandhed. De udtrykker en sand erfaring om det at være menneske.&laquo;Omtrent på dette tidspunkt i samtalen, sker der det, som altid sker, når min far skal forklare mig om verden; han finder en anekdote frem fra hukommelsen, som involverer mig som barn. Men netop denne anekdote har samtidig karakter af en hel lille religiøs lignelse. Da jeg var lille, fortæller han, sagde min mor til mig, at jeg ikke måtte gå ud ad indkørslen, fordi det var farligt med alle de store lastbiler, som hver dag kørte forbi uden for præstegårdshaven. Men en dag opdagede hun, at jeg alligevel stod ovre på den anden side af vejen, og hun fór hen for at gribe fat om mig:&rsquo;Har jeg ikke sagt, at du ikke må gå ud af indkørslen?,&rsquo; sagde hun.&rsquo;Jamen, det gjorde jeg heller ikke&rsquo;, svarede jeg.&rsquo;Hvordan er du så kommet over på den anden side af vejen?&rsquo;&rsquo;Jeg gik ud igennem hækken&rsquo;.&raquo;Jeg synes, det er et godt billede på lovreligionernes påbud på den ene side, og så den menneskelige nysgerrighed på den anden,&laquo; siger min far efter at have gnægget færdig i den anden ende af røret. &raquo;Vi finder på alle mulige krumspring for at undersøge verden og sætte spørgsmålstegn ved dogmatikken, og det er godt, for der er brug for videnskabens metodiske tvivl. Men vi kan på den anden side ikke undvære de der totalløsninger, som troen er udtryk for &ndash; for vi kan ikke leve uden mening. Hvis det hele bare var tal, så ...&laquo;Han holder en lille pause, inden han fortsætter:&raquo;Måske man kan sige, at hvis naturvidenskabens rolle er at forklare, hvordan verden hænger sammen, så er det troens rolle at give os fornemmelsen af, at den rent faktisk også gør det.&laquo;Den historiske adskillelseDen arbejdsdeling mellem teologien og naturvidenskaben, som min far og et flertal af danske folkekirkepræster henholder sig til, er en relativt ny opfindelse, sådan i historisk perspektiv. Det fortæller videnskabshistoriker og lektor ved University College Syddanmark Hans Henrik Hjermitslev, da jeg ringer til ham dagen efter. Han har skrevet ph.d. om kristendom og evolutionsteori og er desuden medforfatter til en bog om kreationismen i Europa.Før år 1900, fortæller han, var stort set alle mennesker i Europa troende. Det gjaldt også for naturvidenskabsmænd som Newton, Galilei, Kopernikus og H.C. Ørsted, der alle så videnskab og religion som uløseligt forbundne størrelser. Når de undersøgte naturen, var det et forsøg på at bevise Guds forunderlige skaberværk. Men i løbet af 1800-tallet skete der en spaltning, som i Danmark især fandt opbakning hos Georg Brandes.&raquo;Brandes så tro og viden som modsætninger og valgte side til fordel for naturvidenskaben, som han mente underminerede kristendommen. Det var kun idioter og tumper, der kunne tro på den slags, mente han, og med tiden ville kristendommen helt forsvinde,&laquo; siger Hans Henrik Hjermitslev.Men midt i denne uløselige konflikt, opstod der i slutningen af 1800-tallet en tredje vej, som hurtigt blev populær i Danmark. En vej, som ikke så tro og viden som modsætninger, men som forskellige felter, der var uafhængige af hinanden. Tankegangen blev ført frem af en filosof, som i dag næsten er glemt, men hvis betydning for den særligt danske udformning af protestantismen dårligt kan overvurderes.Hans navn var Rasmus Nielsen og i en ofte citeret passage, som især grundtvigianismen kom til at tage til sig, definerede han forskellen på tro og viden således: &raquo;Det religiøse Begreb om Skabelse er ikke et Vidensbegreb, men et Trosbegreb. Darwinismen gjør ikke Religionen Afbræk, bevæger sig ikke paa Troens Enemærker, løser ikke Skabelsens Problem, afkræfter ikke det aabenbarede Ord,&laquo; skrev han.Det var en tankegang, der harmonerede godt med grundtvigianismens generelle bibelsyn, forklarer Hans Henrik Hjermitslev.&raquo;For Grundtvig var det levende ord langt vigtigere end Bibelen og anden skriftteologi, som han generelt var meget kritisk over for. Og det betød, at grundtvigianismen fik mulighed for at tage teorier som darwinismen til sig, som ellers var i modstrid med Bibelen, fordi Bibelen ikke var det, som troen stod og faldt med,&laquo; siger Hjermitslev, som kalder denne pragmatiske form for arbejdsdeling for et typisk dansk &raquo;kræmmertilbud&laquo;.&raquo;Jeg er ikke filosof, men man kan godt kritisere tanken om at have to forskellige verdensforståelser, der lever side om side. Er man ikke i konflikt med sig selv? Men det er jo en større filosofisk debat. Hovedsagen er, at hvis man er kristen i den forstand, at man tror på en skabende Gud, men i øvrigt ikke læser Bibelen bogstaveligt, så er der ikke noget i kristendommen, der udelukker en naturvidenskabelig tilgang til verden også. Problemerne opstår først i det øjeblik, man læser Bibelen bogstaveligt &ndash; og det er det, fundamentalister og kreationister i USA og Europa oplever,&laquo; siger han.Tanker fra den orange sofaJeg kommer til at tænke på endnu en anekdote, min far fortalte mig, da jeg talte med ham i telefonen. Jeg spurgte ham, hvad kristendommen egentlig udtrykker for ham &ndash; og han svarede med en historie fra min tidligste barndom, dengang jeg stadig var spæd.&raquo;Du har jo altid været forslugen på livet,&laquo; begyndte han: &raquo;Når du havde fået dit sidste måltid om aftenen, blev du urolig og begyndte at skrige, og det kunne vare i flere timer. Og din mor skulle jo have lov til at sove, så jeg tog dig i stedet med ind i stuen og lagde mig på den orange sofa, du ved, den der står ovre i sommerhuset nu. Du vred og vendte dig, men jeg holdt dig ind til mig i den tanke, at du skulle føle, at du var holdt fast, lige meget hvor meget du græd og skabte dig. Og den dér fastholdelse, det er den, som gør, at man ikke flyder ud og bliver væk. Og for mig er den det vigtigste i troen og det religiøse liv. Det handler om at føle sig tryg og om at føle, at man hører hjemme her på jorden&laquo;.Alle mennesker skal med tiden finde deres egen måde at tale om livets store spørgsmål på &ndash; om alt det, vi dybest set ikke kan vide noget om. Det er svært nok i forvejen, men for en præstesøn, der ikke alene har en symbolsk, men også en virkelig fader at forholde sig til, er opgaven yderligere kompliceret: Begge figurer, både Vor Fader, som er i himlen, og min far, som er i Kolding, glider hele tiden ud og ind ad hinanden, overlapper hinanden, skygger for hinanden.Jeg ved ikke, hvad jeg skal tro. Måske er det rigtigt, som Rasmus Nielsen sagde, at religion og videnskab vitterligt kan forenes, så længe de holdes adskilt. Måske. Men det er et paradoks, som jeg ikke er helt sikker på, at jeg kan overskue konsekvenserne af. På den anden side, er det ikke netop det, religion handler om? At besinde sig på det, man aldrig helt kommer til at forstå?I artiklen &rsquo;Fadervor, du som er i Kolding&rsquo; i onsdagsavisen har vi desværre bragt et forkert billede i det fremhævede citat af Hans Henrik Hjermitslev. Billedet er af præst fra Sankt Johannes Kirke og Panum, Nicolai Halvorsen. Vi beklager fejlen. red.
