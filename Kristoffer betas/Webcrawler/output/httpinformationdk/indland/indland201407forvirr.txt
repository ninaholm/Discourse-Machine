Forvirring om udenlandske migranters rettigheder
Der er ofte tvivl omkring, hvordan EU-lovgivningen skal forstås i forhold til udsatte EU-borgere, der søger til Danmark for at finde arbejde. Nyt ph.d.-projekt undersøger, hvordan EU-lovgivningen udmønter sig for romaer på gadeplan i København
Nationalstaters fortolkning af, hvordan EU-regler udmøntes i praksis, har stor indflydelse på de tilrejsende EU-borgeres muligheder for at få fodfæste på eksempelvis det danske arbejdsmarked, hvilket for mange er en vej væk fra fattigdom. Her romaer i Charles-de-Gaulle-lufthavnen i Paris.

Mens de seneste års stadig dybere EU-integration har medført, at stadigt flere borgere krydser grænserne for at søge job i andre dele af unionen, har landets myndigheder og arbejdsgivere svært ved at finde ud, hvordan de skal håndtere gruppen af tilrejsende arbejdsmigranter.&raquo;Eksempelvis tror mange danske arbejdsgivere, at udlændinge skal have et cpr-nummer for at kunne ansøge om et job. Men efter de gældende EU-regler kan man sagtens søge job udelukkende med sit identitetskort fra eksempelvis Rumænien, Bulgarien eller Polen,&laquo; forklarer Camilla Ida Ravnbøl, der er antropolog ved Københavns Universitet.Når tilrejsende EU-borgere, som ofte kommer fra en tilværelse i dyb fattigdom, ikke kan få fodfæste på arbejdsmarkedet, risikerer de at ende i en kummerligt tilværelse på gader og parker i europæiske storbyer.Også myndighederne er ofte forvirrede omkring, hvordan EU&rsquo;s regler for fri bevægelighed og modtagelse af sociale ydelser skal forstås.&raquo;Der er i mange EU-lande, heriblandt Danmark, ikke altid overensstemmelse mellem, hvordan man på EU-plan har til hensigt, at regler og direktiver skal fortolkes, og hvordan politi og myndigheder fortolker dem på nationalt plan,&laquo; siger Camilla Ida Ravnbøl.ForvirringNationalstaters fortolkning af, hvordan EU-regler udmøntes i praksis, har stor indflydelse på de tilrejsende EU-borgeres muligheder for at få fodfæste på eksempelvis det danske arbejdsmarked, hvilket for mange er en vej væk fra fattigdom. Eksempelvis har der mellem EU og nationalstaterne været forvirring om, hvilken type ansættelse og i hvor mange timer man ugentligt skal arbejde, før at man som EU-borger kan forsørge sig selv, og dermed opnå ret til at være i landet.&raquo;Hvis du får et job på minimum 10-12 timer om ugen og en fast adresse, så kan du gå op til myndighederne og få et cpr-nummer, og så er du på vej ind i det danske system,&laquo; forklarer Camilla Ida Ravnbøl.Også almindelige EU-borgere og i særdeleshed de mest udsatte, kender ofte ikke reglerne og deres rettigheder. Derfor arbejder Camilla Ida Ravnbøl for tiden på et ph.d.-projekt, der skal undersøge, hvordan udsatte migranter fra andre EU-lande møder de danske sociale og juridiske myndigheder. Forskningsprojektet fokuserer på romamigranters møde med det danske system, og derfor er Camilla Ida Ravnbøl i disse måneder på feltarbejde i Københavns gader og parker for at interviewe hjemløse romaer.&raquo;Mit arbejde er et studie af, hvordan EU-lovgivningen udmønter sig til dagligt på gadeplan i København, for nogle af de EU-migranter, som er allermest socialt udsatte. Dem, der kommer og bor i byens parker og andre steder i byen. Jeg undersøger, hvordan EU-reglerne virker for dem. Om de kender deres rettigheder, og hvordan deres møde med de danske myndigheder er,&laquo; forklarer Camilla Ida Ravnbøl.Mens hun i denne tid fokuserer på romaernes møde med Danmark set fra deres perspektiv, vil Camilla Ida Ravnbøl efterfølgende interviewe politifolk om, hvordan de med udgangspunkt i deres forståelse af EU-lovgivning forholder sig til de EU-migranter med romabaggrund, de møder. Desuden vil hun interviewe en række myndighedspersoner i stat og kommuner om, hvordan de tolker og administrerer EU-lovgivning i forhold til socialt udsatte romaer i Danmark.Udsat gruppeMed et antal på mellem 10 og 12 millioner er romaerne Europas største etniske minoritet, spredt i en lang række primært central- og østeuropæiske lande, hvor mange romaer kæmper mod fattigdom og diskrimination. Den økonomiske krise i deres hjemlande samt i Sydeuropa har særligt ramt romaerne, der i stigende grad søger mod Skandinavien for at finde arbejde, forklarer Camilla Ida Ravnbøl. Men samtidig med, at vi i de senere år har fået flere romaer i Danmark, og at gruppen ofte dukker op i mere eller mindre kulørte mediehistorier, findes der overraskende lidt viden om gruppen.Den manglende viden gør det svært for romaerne at opnå deres drømme om at få foden ind på det danske arbejdsmarked.&raquo;Der er mange borgere og arbejdsgivere, tror, at romaerne ikke er her lovligt,&laquo; forklarer Camilla Ida Ravnbøl og tilføjer, at der i Danmark generelt er stor uvidenhed om udenlandske migranters rettigheder.Men netop den manglende viden om disse ting er med til at gøre situationen endnu sværere for de hjemløse romaer i Danmark, som desuden ofte ikke taler hverken dansk eller engelsk, og som oftest heller ikke har formelle uddannelseskompetencer med i bagagen.Camilla Ida Ravnbøl tilføjer, at hun i de sidste måneder har talt med flere end 80 romaer, men at hun endnu ikke har hørt om nogen, der har haft held til at få et job i landet.&raquo;Mange tror, at romaer kun kommer til Danmark for at samle flasker, men mange af dem, jeg har talt med, vil allerhelst have et job, så de kan sende penge hjem til deres hjemland og eksempelvis betale for deres børns skolegang. Men de finder hurtigt ud af, at det er meget svært at finde arbejde i Danmark, og så er den eneste lovlige måde at tjene penge at samle flasker,&laquo; siger hun.Blår i øjneneUden job og med den lille indtjening, det giver at samle flasker, er mange af romaerne tvunget til at overnatte i det fri. Her er de i disse måneder mål for politiets særlige sommerindsats over for udenlandske hjemløse, som Information i går beskrev. En indsats, som en række hjemløseorganisationer kritiserer for at chikanere en udsat gruppe, der i følge EU-reglerne for en stor dels vedkommende har ret til at være i landet.Også Camilla Ida Ravnbøls informanter mærker tydeligt den større interesse fra politiet. At politiets indsats er med til at holde socialt udsatte grupper som romaerne fra at benytte deres EU-rettigheder til at komme til Danmark og prøve lykken, tror Camilla Ida Ravnbøl dog ikke på.&raquo;Politikerne stikker sig selv blår i øjnene, hvis de tror, at en øget politiindsats mindsker tilstrømningen. Krisen især i Sydeuropa gør, at folk kommer hertil. For de personer, jeg møder på gaden, handler det om at kunne tjene penge til deres familier. Nødvendigheden for at overleve, vil altid vil være større end de risici, der er ved at rejse herop,&laquo; siger Camilla Ida Ravnbøl.
