Fiskeolie kan sikre mindre metanudledning fra køer



 Forskere fra University College Dublin mener at have fundet ud af, at et skvæt fiskeolie i køernes mad vil føre til mindre metanudledning. Så lidt som to procent fiskeolie i foderet hos klodens køer, er nok til at reducere udledningerne af metangas fra de drøvtyggende dyr: 
"Fiskeolien påvirker de metanproducerende bakterier i fordøjelsesdelen af koens mave og fører til mindre udledninger," sagde Lorraine Lillis i følge hjemmesiden forskning.no på et møde i det britiske Society for General Microbiology. Forskerne er endnu ikke nået langt nok til, at de med sikkerhed kan sige, hvor stor en effekt fiskeolien har. 

