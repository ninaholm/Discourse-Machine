Kære politikere, hvor vil I skære i udviklingsbistanden?
Selv om Venstre og Dansk Folkeparti har ført valgkamp på, at der skal spares 15 mia. kr. på udviklingsbistanden frem til 2020, vil ingen af partierne sige, hvor pengene konkret skal findes. ’Blå blok må tage ansvar og vise, hvor de vil skære,’ mener generalsekretæren for Røde Kors
En flygtningelejr i Uganda, hvor flygtninge fra konflikten i Sydsudan søger tilflugt. Danmark støtter demokratiserings- og stabiliseringsprojekter i både Uganda og Sydsudan.

Danmark kan droppe støtten til et grønt vækstprogram i Etiopien, der gør landbruget mere modstandsdygtigt over for klimaforandringerne. Det giver 150 millioner kroner til statskassen. Vi kan også sløjfe vandprogrammet i Uganda, der skal give 800.000 ugandere i landdistrikterne om året adgang til rent drikkevand. Spar 500 millioner kroner.Der er mange steder, Venstre og Dansk Folkeparti kan vælge at skære, hvis de vil leve op til målsætningen om at spare 15 milliarder kroner på udviklingsbistanden frem til år 2020. Men de vil ikke sige, hvor pengene skal hentes.Danmarks sandsynligvis kommende statsminister Lars Løkke Rasmussen (V) har ellers flere gange meldt klart ud, at bistandsmilliarderne fremover skal bruges på at løfte det danske sundhedsvæsen. Men om pengene skal tages fra bønderne i Bangladesh eller skoleeleverne i Pakistan, det er fortsat uklart.Information har lavet en oversigt, der viser den planlagte brug af udviklingsbistanden fra 2016-2018 under den nuværende bistandsramme på 0,87 pct. af BNI. Det er især her, en kommende blå regering skal spare, hvis målsætningen om at sænke udviklingsbistanden til 0,7 pct. af BNI skal opfyldes.Læs også:&nbsp;BistandsbingoVenstres udviklingsordfører Jakob Elleman-Jensen ønsker imidlertid ikke at blive interviewet om, hvor han mener, en kommende regering bør skære i bistanden.&raquo;Planen videre frem afhænger i sagens natur af den regeringsdannelse, som forhandles p.t. Vi har været temmelig klare på det her område før valget, og jeg har derfor ikke noget at tilføje her og nu,&laquo; skriver Jakob Elleman-Jensen i en sms.DF: Har ikke set talleneDet er dog ikke klart ud fra Venstres oplæg &rsquo;Ny Udviklingsbistand&rsquo; fra september 2013, hvor partiet ønsker at skære i udviklingsbistanden. Og da Information under den netop overståede valgkamp bad ordføreren præcisere, hvor pengene skulle findes, ville han kun pege på Asien og Latinamerika som områder. Dog uden at sætte navn på konkrete lande eller bistandsprojekter:&raquo;Jeg vil ikke begynde at sætte lande på nu. Men jeg vil sige, at det er vigtigt for os, at den danske udviklingsbistand understøtter Danmarks udenrigs- og sikkerhedspolitik i det hele taget. Og der mener vi, at Afrika er noget mere nærliggende end Latinamerika. Projekter, der ikke understøtter danske udenrigspolitiske interesser, skal vi i udgangspunktet ikke beskæftige os med,&laquo; sagde ordføreren 1. juni.Heller ikke i Dansk Folkeparti ønsker udenrigsordfører Søren Espersen at pege på et eneste område, hvor man kan skære i bistanden.&raquo;Det kan jeg ikke give noget fornuftigt svar på. Det er noget, vi går igennem det øjeblik, vi bliver enige med Venstre om de her ting. Jeg har ikke været tallene igennem, og jeg ved ikke, hvad der er givet af tilsagn,&laquo; siger Søren Espersen.&ndash; Men har I ikke lagt en plan op til valgkampen? I har jo sagt, at I gerne vil skære?&raquo;Vi har da ikke lavet en plan om, hvordan udviklingsbistanden skal omlægges. Vi har lavet en plan om, at vi vil bringe udviklingsbistanden ned til 0,7 pct. af BNI, som FN anbefaler. Men der er en helt række spørgsmål, som så skal rettes ind til den kommende regering om, hvordan det i praksis kan lade sig gøre.&laquo;NGO&rsquo;er: Regeringens ansvarPå forsiden afJyllands-Postenonsdag meldte flere NGO&rsquo;er ud, at de var klar til at omprioritere udviklingsmidlerne. En af dem var generaldirektør i Røde Kors, Anders Ladekarl, som dog ikke vil strege nogen projekter ud, da Information forelægger ham listen med bistandsprojekter.&raquo;Du får mig ikke til at sige, at nu skal f.eks. Zimbabwe skæres væk. Når man kigger på verden i dag, synes Røde Kors slet ikke, tiden råber på en nedskæring i udviklingsbistanden &ndash; tværtimod. Vi har sagt, at vi gerne vil være med til at diskutere, hvor man kan gentænke den danske støtte. Men det må være den kommende regering, der tager ansvar for de områder, der skal skæres ned,&laquo; siger Ladekarl.Heller ikke generalsekretær Frans Mikael Jensen fra Mellemfolkeligt Samvirke vil lege &rsquo;bistandsbingo&rsquo; om udviklingsmilliarderne. Men han kan godt forstå, hvorfor partierne i blå blok er tavse om, hvor de vil skære ned.&raquo;De har undslået sig det spørgsmål under hele valgkampen, fordi &ndash; sådan er det jo &ndash; at så ville folk kunne se, hvor pengene ryger fra. Når man bare taler overordnet, har politikerne forsøgt at give et billede af, at det ikke har nogle særlige konsekvenser af skære i bistanden. Men det har det. Det er ikke nogen nem opgave.&laquo;Teknisk svær øvelseListen over hvor udviklingsbistanden skal bruges i 2016-2018 er hentet fra Finansloven 2015, som oplister alle de såkaldte tilsagn, Danmark har givet på bistandsmidlerne. Der er ikke tale om juridisk bindende aftaler, men et skriftligt løfte fra dansk side, forklarer Lars Engberg-Pedersen, der er seniorforsker med speciale i dansk udviklingsbistand på DIIS:&raquo;Et tilsagn er et løfte på basis af et godt stykke arbejde, som har fundet sted mellem den danske ambassade og de lokale myndigheder om, hvad der skal ske. Der er investeret energi og tid i at formulere de tilsagn. Så når en kommende regering vil skære, så skærer de også i tilliden med samarbejdspartnerne,&laquo; forklarer han.Han råder derfor til, at man ikke bare skærer bredt, men målretter bistanden mere.&raquo;Fordi det er et tillidsbrud at droppe et tilsagn, så bliver det jo sværere at samarbejde med de lokale lande fremover. Det taler lidt for, at man mere lukker et program fuldstændig, frem for at skære hist og her og alle vegne.&laquo;På Informations liste over udviklingsbistand er tilsagnene i 2015 ikke regnet med, eftersom en del af dem allerede er udbetalt. Det gælder for eksempel Kenya, som har et tilsagn på 1,2 mia. kr. til tre forskellige udviklingsprojekter i år. Og ifølge Frans Mikael Jensen vil det være &raquo;helt fuldstændig uden for nummer&laquo;, hvis blå blok åbner finansloven for 2015 og sparer der:&raquo;Det ville være ekstraordinært, hvis de fjerner penge i indeværende år, når man har indgået en aftale. Hvis de vil ændre udviklingsbistanden, må de tænke langsigtet &ndash; ikke sådan nogle hovsaløsninger.&laquo;Også Anders Ladekarl håber, at Venstre og Dansk Folkeparti bruger sommeren på at gennemtænke den langsigtede strategi, frem for at skære løs i 2015:&raquo;Danmark plejer at stå ved det, vi lover &ndash; og det synes jeg også har været de blå partiers mantra under folketingsvalget. Derfor regner jeg da også med, at de holder Danmarks løfter over for de partnere, vi har i udviklingslande. Inden man pludselig lukker i Bolivia og Bangladesh, så tænk jer lige om, før I går i gang med den her nedskæringsøvelse.&laquo;
