Han får fagbevægelse, partifæller og Enhedslisten til at se rødt
Er Bjarne Corydon socialdemokrat eller bare en marionetdukke for embedsmændene i Finansministeriet, spørger kritikere, efter at finansministeren har afvist at indføre såkaldt kædeansvar i forsøget på at stoppe social dumping
Finansminister Bjarne Corydon (S) har i forbindelse med de igangværende finanslovsforhandlinger afvist et krav fra Enhedslisten om at indføre et såkaldt kædeansvar, som betyder, at hovedentreprenøren hæfter for, at underentreprenørerne lønner deres ansatte efter danske løn- og arbejdsmarkedsvilkår.

Fagbevægelsen, partifæller og Enhedslisten kritiserer nu finansminister Bjarne Corydon (S) for at løbe fra løftet om at bekæmpe social dumping gennem indførelse af såkaldt kædeansvar.Et ansvar, som betyder, at hovedentreprenøren hæfter for, at underentreprenørerne lønner deres ansatte efter danske løn- og arbejdsmarkedsvilkår.LO støtter et sådan kædeansvar og formanden for LO Storkøbenhavn og socialdemokratisk medlem af Regionsrådet i Region Hovedstaden, Peter Kay Mortensen, anklager Bjarne Corydon for ikke at være socialdemokrat, men snarere en »marionetdukke« for embedsmændene i Finansministeriet«:»Jeg forstår ikke argumentet om, at det skulle skade økonomien og konkurrenceevnen – med mindre nogen skal have lov til at snyde. Eller med mindre Bjarne Corydon ønsker, der skal svindles på de danske arbejdspladser og det skal være muligt at hive udlændinge og andre ind til ikke-overenskomstmæssige lønninger. Ellers kan jeg ikke se, hvordan økonomien og konkurrenceevnen skulle blive forbedret,« siger Peter Kay Mortensen.Kritikken kommer, efter Bjarne Corydon i forbindelse med de igangværende forhandlinger om næste års finanslov har afvist Enhedslistens krav om netop at indføre et sådant kædeansvar.Først forklarede finansministeren, at det ikke var foreneligt »hverken med EU-retten eller andre hensyn til vores økonomi og konkurrenceevne«. Men at forslaget skal være uforeneligt med EU-retten, har overrasket de fleste. Og nu lyder det fra finansministeren, at »jeg har måske været uklar om, at EU-retten skulle forbyde det«.Socialdemokraterne og SF lovede ellers i 2010, i ’Fair Løsning’, at »der indføres så vidt muligt ’kædeansvar’, så muligheden for at omgå danske overenskomster ved brug af uorganiserede underleverandører begrænses«.I dag henviser Bjarne Corydon til, at det løfte blev givet som en del af den da bebudede trepartsaftale. En aftale som siden faldt på gulvet.I stedet har SRSF-regeringen i finanslovforslaget afsat 70 millioner kroner til kampen mod netop social dumping.En spand koldt vandDet er ikke tilstrækkeligt, mener Enhedslistens socialordfører, Finn Sørensen.Enhedslistens socialordfører kalder det ikke alene »en spand koldt vand i hovedet« på fagbevægelsen og finansministerens egne partifæller. Det er også en»håndsrækning« til alle de arbejdsgivere – udenlandske såvel som danske – som misbruger udenlandsk arbejdskraft og forsøger på at få ordrer fra det offentlige på unfair betingelser, lyder det fra Finn Sørensen.»Det er utroligt, at en finansminister kan gå imod arbejdsklausuler og kædeansvar. For det første er det gratis. For det andet får vi flere skatteindtægter og sparer dagpenge. Det er en ren vindersag – også hvis man vil vinde et kommunevalg.«Flere af Bjarne Corydons partifæller både på og uden for Christiansborg har også svært ved at forstå hans modstand mod kædeansvar. I den igangværende kommunalvalgkamp har mange socialdemokrater – med Københavns overborgmester Frank Jensen i spidsen – gjort kampen mod den sociale dumping til en mærkesag.»Kædeansvar er et værktøj som skal bruges. Ellers kommer bestemte befolkningsgrupper til at betale regningen og så splitter vi samfundet fra hinanden. Hvis vi skal have lavere lønninger, så må hele samfundet være med til at trække læsset,« siger by- og boligordfører Jan Johansen, som dog understreger, at han ikke vil blande sig i de igangværende finanslovforhandlinger.Katrine Alexandrowi, der er kandidat til Europa-Parlamentet for Socialdemokraterne er endnu en af de socialdemokrater, der er uenig med sin partifælle Bjarne Corydon i spørgsmålet om kædeansvar.»Jeg bliver nødt til at sige, at det er en rigtig dårlig idé. Bjarne Cory-don må tænke sig om igen. Nu sidder han og forhandler alle mulige ting og sætter tingene på spidsen. Jeg ved, at det her er absolut ikke forhandlet færdigt endnu, fordi det handler om, at de firmaer, der snyder, får en konkurrencefordel over for de ordentlige firmaer, der overholder alle regler. Derfor bliver vi nødt til at have et kædeansvar for at beskytte dem,« siger hun.Katrine Alexandrowi så helst, at det var blevet et europæisk kædeansvar. Men når det ikke er endt på den måde, må Danmark gøre det rigtige og gå forrest for at fjerne social dumping, mener hun.Finansministerens afvisning har også medført en storm på Twitter.Forbundsformand for DSU, Camilla Schwalbe, skriver: »Corydon, indstil lige det socialdemokratiske kompas – indfør klausuler med kædeansvar! Du har vagten!«Den tidligere DSU-formand og nuværende folketingskandidat Peter Hummelgaard, forstår heller ikke, hvordan kædeansvar kan skade konkurrenceevnen.»Skal d forstås sådan, at finansministeren synes d er en fordel for øk. og konkurrenceevne at underentreprenør trykker løn ned?,« skriver han med hashtagget #hvad sker der?Kasper Sand Kjær, der er ungdomskonsulent i LO udtrykker sin modstand mod Bjarne Corydon således: »Hvad sker der Corydon? Har en @Spolitik-ledet regering lige skudt kampen mod social dumpingned?« Efterfulgt at hashtagget #skandale.Kasper Sand Kjær, der er ungdomskonsulent i LO udtrykker sin modstand mod Bjarne Corydon således: »Hvad sker der Corydon? Har en @Spolitik-ledet regering lige skudt kampen mod social dumpingned?« Efterfulgt at hashtagget #skandale.Det fremgik oprindeligt af artiklen at&nbsp;Katrine Alexandrowi ville "sikre" social dumping - der skulle naturligvis have stået "fjerne" social dumping. Artiklen er blevet rettet.
