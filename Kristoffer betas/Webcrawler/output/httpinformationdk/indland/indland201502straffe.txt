Straffelovrådet: Ophævelse af blasfemiparagraf kan udløse nye Muhammed-kriser
Regeringen bøjer sig for Straffelovrådets argumenter om, at en ophævelse af det danske blasfemiforbud vil kunne føre til voldelige protester i indland og udland


Nye Muhammed-kriser. Det er, hvad Straffelovrådet advarer om som følgen af en dansk ophævelse af forbuddet mod blasfemi. Forbuddet står i straffelovens &sect;140, der foreskriver bøde eller fængsel i indtil fire måneder for &raquo;den, der offentligt driver spot med eller forhåner noget her i landet lovligt bestående religionssamfunds troslærdomme eller gudsdyrkelse&laquo;.Efter en anmodning fra Folketingets Retsudvalg bad den daværende VK-regering i januar 2011 Straffelovrådet om at belyse fordele og ulemper ved at ophæve paragraffen. Den udtalelse, som Straffelovrådet har afgivet den 6. oktober i fjor, offentliggjorde regeringen i torsdags.Som en ulempe ved at fjerne blasfemibestemmelsen fremhæver Straffelovrådet: &raquo;Uden for Danmark, hvor baggrunden for en ophævelse af straffelovens &sect; 140 vil kunne blive forenklet og eventuelt også bevidst fordrejet, vil der kunne være risiko for, at politiske eller religiøse ledere vil kunne udbrede en opfattelse om en ophævelse af straffelovens &sect;140 som et religionsfjendtligt signal og i værste fald som et fjendtligt signal ikke alene mod religion generelt, men i særlig grad mod bestemte religioner.&laquo;Man gætter nok ikke meget galt, hvis man forestiller sig, at det er islamistisk følsomhed, som Straffelovrådet har i tankerne.Uro herhjemmeOgså herhjemme ville en ophævelse af blasfemiforbuddet kunne føre til uro i form af protester mod blasfemiske handlinger, anfører Straffelovrådet. Rådet skriver:&raquo;De personer, der føler sig krænket og derfor forstyrrer den offentlige orden eksempelvis ved hærværk, vold eller trusler, vil selvfølgelig under alle omstændigheder kunne straffes herfor. Men hvis den indledende offentlige spot eller forhånelse er strafbar efter straffelovens &sect;140, vil det kunne virke præventivt i forhold til, at sådan spot eller forhånelse overhovedet finder sted med den deraf følgende risiko for, at personer, der føler sig krænket, forstyrrer den offentlige orden. Det vil endvidere give politiet mulighed for at gribe tidligt ind over for den offentlige spot eller forhånelse og dermed eventuelt afværge, at personer, der føler sig krænket, i en form for selvtægt begår hærværk eller vold eller fremsætter trusler.&laquo;Straffelovrådet forklarer om ordensmagtens muligheder for at afstyre uro, at politiet &raquo;eksempelvis kunne anholde de personer, der foranstalter en sådan afbrænding, og beslaglægge de genstande, der bruges til en sådan afbrænding, herunder eksemplarer af Bibelen eller Koranen, som er ved at blive brændt&laquo;.Det leder Straffelovrådet mod konklusionen: &raquo;Hvis straffelovens &sect;140 ophæves, vil der derimod være tilfælde, hvor myndighederne ikke vil have samme mulighed for at gribe ind over for en offentlig afbrænding af Biblen eller Koranen eller for den sags skyld en offentlig urinering eller tilsvarende adfærd i forhold til Bibelen, Koranen eller andre hellige skrifter.&laquo;Hvor alvorlige følgerne kan blive, fremhæver Straffelovrådet med ordene: &raquo;Afhængig af de nærmere omstændigheder vil sådanne offentlige afbrændinger mv. af Bibelen eller Koranen kunne give anledning til stærke reaktioner &ndash; herunder eventuelt voldelige reaktioner &ndash; både her i landet og i udlandet.&laquo;Overlap med racismeStraffelovrådet fremhæver, at en del blasfemiske udsagn eller handlinger også vil være forbudt efter den såkaldte &rsquo;racismeparagraf&rsquo;, der forbyder trusler, forhånelse eller nedværdigelse på grund af en persongruppes &raquo;race, hudfarve, nationale eller etniske oprindelse, tro eller seksuelle orientering&laquo;. Ifølge Straffelovrådet kan der imidlertid tænkes tilfælde, hvor forhånelsen ikke er rettet mod en persongruppe, men alene mod hellige skrifter eller genstande. Dér spiller blasfemiforbuddet i &sect;140 en selvstændig rolle.Som argumenter for at ophæve blasfemiparagraffen anfører Straffelovrådet, at det vil stille Danmark bedre til at kritisere lande, hvor retssystemet dømmer efter helt anderledes strikte bestemmelser om gudsbespottelse. Endvidere, at den nuværende paragraf kan give et misvisende billede af, hvordan retstilstanden er i Danmark, når realiteten er den, at der uhyre sjældent rejses tiltale for blasfemi.Siden 1933 er tiltale kun rejst tre gange, sidste gang i 1971 i anledning af, at DR-tv bragte forfatteren Jesper Jensens sang om &rsquo;Øjet&rsquo; &ndash; den strenge overvågende Gud. Her frifandt retten under henvisning til, at sangen ikke var gudsbespottende, men blot vendt mod en bestemt form for seksualfornægtende kristendom.Regeringen har valgt at lægge mest vægt på Straffelovrådets argumenter for at beholde blasfemiparagraffen. Justitsminister Mette Frederiksen (S) erklærede efter offentliggørelsen af rapporten:&raquo;Straffelovrådets gennemgang viser, at blasfemibestemmelsen ikke er til hinder for kritik af religioner. Sådan er det &ndash; og sådan skal det være i et frit samfund. Men samtidig peger Straffelovrådet på, at hvis man afskaffer bestemmelsen, vil der kunne forekomme offentlige afbrændinger af hellige bøger som Bibelen eller Koranen, som myndighederne ikke vil kunne gribe ind over for. Jeg har svært ved at se, hvordan vi får et stærkere samfund, eller hvordan det ville kunne berige den offentlige debat, hvis man gjorde det lovligt at brænde hellige bøger af.&laquo;Regeringens indstilling er et tilbagetog for de radikale, hvis daværende kirke- og ligestillingsminister Manu Sareen i en dagbladskronik sidste år ivrede for en ophævelse af bestemmelsen.&raquo;Vi er blevet klogere,&laquo; siger den radikale retsordfører, Jeppe Mikkelsen, til Kristeligt Dagblad.
