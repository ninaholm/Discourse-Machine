Ledighed giver længere studietider
Politikerne har i årevis forsøgt at få de studerende til at blive hurtigere færdig, men den høje ledighed blandt nyuddannede betyder, at flere studerende udskyder den sidste eksamen. Det vurderer universiteter og professionshøjskoler


Det er bedre at være studerende og have et studiejob end at være arbejdsløs. Sådan konkluderer et stigende antal studerende, som vælger at forlænge deres studietid i stedet for at gå i gang med at søge job. Ifølge en undersøgelse blandt 700 kandidatstuderende lavet af DJØF overvejede 40 procent af dem at forlænge deres studier på grund den høje ledighed blandt nyuddannede.Per Christian Andersen, der er formand for SU-Rådet og studiechef på Syddansk Universitet forklarer, at ledigheden blandt nyuddannede endnu ikke kan aflæses direkte i tallene for SU-stipendier og lån, men at trenden er der.»Det er evident, at nogle studerende overvejer at udskyde færdiggørelsen på grund af høj ledighed,« siger Per Christian Andersen.I en del brancher er det en større ulempe at have gået ledig i længere tid, når man søger arbejde, end det er at have brugt lang tid på studierne, påpeger studiechefen. Men de studerende får svært ved at dygtiggøre sig yderligere, da universitetsuddannelserne har et såkaldt loft svarende til en kandidatgrad for, hvor mange kurser de må tage. Derfor vil de fleste studerende, der har udsigt til arbejdsløshed, vælge at skrue op for studiejobbet i en periode og vælge SU’en fra, mener Per Christian Andersen.Studiechef på Københavns Universitet Claus Nielsen er enig:»Som studerende kan man holde sig kørende, hvis man har et job ved siden af studiet, og derfor har man ikke nødvendigvis brug for at komme på dagpenge.«I DJØF’s studielivsundersøgelse havde 80 procent af de kandidatstuderende studiejob — størstedelen af dem med relevans for studiet. Formand for DJØF, Lisa Ferbing, forstår godt tendensen til at trække studietiden ud.De fleste får jobFormand for Danske Universiteter, rektor Jens Oddershede, ligger heller ikke inde med tal, der bekræfter, at de studerende i øjeblikket er længere om at færdiggøre deres studier. Det kommer dog ikke bag på ham, hvis der er studerende, der bruger lidt længere tid på at færdiggøre deres studier.»Jeg vil tro, der findes studerende, der overvejer at forlænge studiet, men hvis man i forvejen er løbet tør for SU, så er der måske ikke den store fordel ved at blive hængende på studiet,« siger han og tilføjer:»Det kan godt være, at nogle hellere vil vente med at komme ud til arbejdsløsheden, men hvis de har været for længe om deres studier, så tæller det jo i den modsatte retning. Det er en svær afgørelse, som hver enkelt studerende skal tage,« siger han.Jens Oddershede mener, at de studerende skal passe på med ikke at lade sig forskrække af den nuværende krise, for hvis man ser på statistikken, er det stadig langt de fleste, der får job, når de er færdige med deres uddannelse.»Efter tre måneder har to tredjedele fået et job, så det forholder sig jo ikke sådan, at vi sender rub og stub ud i arbejdsløshed. Mit råd til de studerende er, at de skal blive færdige og komme i gang med at løse et job. Statistikkerne viser, at de, der søger job, mens de er i gang med studiet, hurtigere får job end dem, der først går i gang med at søge, når de er færdige med studiet,« siger Jens Oddershede.Ingen evighedsstuderendeOgså nyuddannede lærere, socialrådgivere og sygeplejersker oplever i år stor ledighed. På professionshøjskolerne kan de derfor også mærke, at de studerende er længere om at blive færdig.»Incitamentet til at blive hurtigt færdig er der ikke på samme måde, når der ikke står et job og kalder på en. Jeg har indtryk af, at der er studerende, der selvfølgelig er frustrerede over situationen. De går og overvejer, om de skal gøre sig færdige og så til gengæld forsøge at holde fast i det caféjob, de har haft i løbet af studiet, eller om de skal udskyde deres bacheloropgave,« fortæller formand for Professionshøjskolernes Rektorkollegium, Laust Joen Jakobsen.Selv om studietiden ifølge formand for SU-rådet og studiechef Per Christian Andersen har en tendens til at stige, så tvinger en række tiltag som specialedeadlines og ekstra reeksamener de studerende hurtigere igennem.»Vi vil ikke se en generation af evighedsstuderende som under ungdomsarbejdsløsheden i 1980’erne, fordi en række tiltag arbejder i modsat retning, så det giver simpelthen ikke så meget mening at forlænge studiet,« siger han.Formand for DJØF Lisa Herold Ferbing forstår godt tendensen til at trække studietiden ud.»Det er en nødløsning for de unge og ikke særligt smart samfundsøkonomisk set, at de ikke kommer ud og bruger deres kompetencer,« siger hun og henviser til en ny undersøgelse lavet i samarbejde mellem Arbejderbevægelsens Erhvervsråd og DJØF. Den viser, at nyuddannede unge, der går ledige et halvt år, kan se frem til langt ringere fremtidige jobchancer og store tab i lønindtægt.»Ledige dimittender er et stort samfundsmæssigt problem,« siger Lisa Herold Ferbing.
