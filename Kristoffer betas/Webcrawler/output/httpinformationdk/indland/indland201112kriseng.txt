’Krisen giver os lyst til at bidrage mere’
Vi vil få lyst til at male på vores gamle mors plejehjem — fordi det giver mening, mener økonomi- og indenrigsminister Margrethe Vestager (R). Hun øjner konturerne af et nyt velfærdssamfund, hvor værdier er under udvikling
Margrethe Vestager gl©°der sig over, at folk viser vilje til at rykke sammen og g©re tingene anderledes i stedet for bare at se passivt til, mens bespar°©elserne rykker n©°rmere.

Der er ingen penge. Til gengæld er der vilje til at tænke nyt og til at bidrage mere til fællesskabet. Skarpt skåret er det analysen fra Danmarks radikale økonomi- og indenrigsminister Margrethe Vestager. I modsætning til sine socialdemokratiske ministerkolleger vil hun ikke gå i rette med en herskende krævementalitet, for tingene er ifølge økonomiministeren ikke så firkantede:»Der er også nogle, der gør mere, end de gjorde før. Så mon ikke det meste findes? Spørgsmålet er, hvordan vi bygger videre på det samfundsopbyggende, og hvordan vi lægger låg på det, der hiver os længere fra hinanden.«Genfortolkning— Men hvordan får man folk til at udvise tilbageholdenhed f.eks. i forhold til ikke at være på kontanthjælp i årevis?»Ad to veje. For det første ved at sørge for, at folk står til rådighed og gør det, de bliver bedt om. Det andet er at genfortolke gammeldags normer om, at det er supercool at få sine egne penge ind på sin egen lønkonto og selv kunne disponere over dem.«Margrethe Vestager henleder talen på sine egne rundvisninger i Folketinget:»I det store Samtaleværelse hænger et gigantisk billede af en gruppe meget bekymrede mænd. Det forestiller den forsamling, der gav kvinderne valgret. Og de gjorde ret i at være bekymrede, for de anede ikke, hvad de slap løs. Og verden har ikke været den samme siden. Det er jo fantastisk! Det var jo også indledningen til, at kvinden ville ud på arbejdsmarkedet og tjene sine egne penge. Og pludselig kunne hun vælge, om hun ville blive eller gå. Det er supercool moderne danmarkshistorie, og det handler om at genfortolke det.«— Hvordan gør man det?»Blandt andet ved at vise, at man værdsætter, at det er sådan. Radikale Venstres projekt har altid handlet om; Du har selv ansvaret, og vi vil gøre, hvad vi kan, for at give dig uddannelse ogempowerment— eller sagt på gammelt dansk, bemyndigelse. Fra Folketingets side kan vi kræve, at man står til rådighed, hvis man er på kontanthjælp.«— Så sagsbehandlerne har ikke været strenge nok?»Det ved jeg ikke. Men den berømte eller berygtede Carina har været på kontanthjælp siden Schlüter var statsminister. Det er immervæk et stykke tid siden. Hvor har det system, der skulle fungere som trampolin til hendes tilbagevenden til arbejdsmarkedet, været?«Fra Brugs til Bilka— Nu er du jo med til at administrere en kasse, hvor pengene ikke just bugner. Claus Hjort Frederiksen kom galt af sted, da han for nogle år siden opfordrede til, at vi skulle male på vores gamle mors plejehjem, hvis vi syntes, der så trist ud. Men skal vi det?»I stedet for at sige, at »nu har vi betalt, og hvad kan vi så kræve«, kunne man spørge, om det ikke er et bedre samfund, hvor vi hjælper hinanden? Jeg oplever, at tingene er ved at ændre sig fra vi havde diskussionen sidst. Dengang skulle velfærdssamfundet udvides fra en Brugs til en Superbrugs og så til ... tjah, en Bilka. Stadig nye hylder og flere varer på hylderne. Fra at have den forventning til det offentlige, oplever jeg en ny tilgang. I stedet for bare at se passivt til, mens besparelserne rykker nærmere, viser folk vilje til at rykke sammen og gøre ting anderledes,« siger hun og henviser til eksempler på engagerede bibliotekarer og flittige beboere i hendes egen andelsforening.— Men må vi i stigende grad vænne os til at male på vores mors plejehjem?»Vi må i stigende grad vænne os til, at det, der skaber et samfund, er et passende miks mellem det offentlige og os selv. Forskning viser, at jo længere man selv bidrager til at være herre i eget hus, desto længere går der, før man får behov for hjælp. Standard-ydelsen ændrer sig,« siger ministeren og eksemplificerer med genoptræning ved hjælp af digitalisering. Altså konsultationer, der kan foregå over nettet og som i højere grad er tilpasset den enkelte.Leder efter mening»I stedet for at sige, at vi er på vej endnu dybere ned i krisen, der bliver værre og værre, og vi må gøre op med etablerede rettigheder, så bør vi se på, om vi ikke skulle handle anderledes.«— Men vil det i stigende grad blive nødvendigt at folk maler på plejehjemmet?»Jeg tror, vi vil få lyst til det. Jeg tror, vi vil få stadig mere lyst til at tage et konkret ansvar for vores omgivelser, og for de ting, der foregår. Selvfølgelig vil vi ikke tage arbejde fra malerne, men vi synes måske, at opholdsstuen har brug for at få en rød væg i den ene ende, og det vil vi gerne tage ansvar for. Eller tage ansvar for at der kommer en foredragsrække, eller at man laver en film til børnebørnene.«— Så du tror på et større engagement?»Jeg tror på, at vi gerne vil have tingene anderledes. Ikke for at trække velfærdssamfundet tilbage og håbe, at nogle vil fylde hullet op, men fordi vi tænker velfærdssamfundet på en anden måde end fra Brugs til Bilka. Vi vil i højere grad tænke i, hvordan hver enkelt af os, når vi har brug for det offentlige, kan få en løsning, der passer til os.«— Men hvis vi også skal arbejde mere, kan det vel blive svært at finde tiden til de ekstra ting?»Jeg tror, vi vil holde op med at betragte det som ekstra ting. I lyset af, at det giver rigtig god mening. Vi kan allerede se — og det kan være irriterende for en økonomiminister — at folk er utrolig tilbageholdende i deres privatøkonomi. Folk tager faktisk ansvar. Og i jeres avis står der meget om en mindre materiel tilgang og en fortsat støtte til Red Barnet, Verdensgaver og hvad det kan være. Bilka sælger stadig varer, men vi kan se tegn på, at man leder efter mere mening.«
