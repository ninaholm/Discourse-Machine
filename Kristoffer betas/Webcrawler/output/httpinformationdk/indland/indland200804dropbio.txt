'Drop biobrændstof'



Efterhånden er det tilsyneladende kun regeringspartiet Venstre, der støtter en storstilet satsning på biobrændstof som løsning til at fylde benzintankene i den stadigt mere forslugne danske bilpark. Klima- og energiminister Connie Hedegaard (K) er parat til at droppe det nationale mål om 5,75 procent biobrændstof i 2010, og i oppositionen er der alvorlig selvransagelse, efter at miljøorganisationerne har slået alarm, og fattige mennesker i land efter land protesterer mod eksploderende priser på deres basisfødevarer som majs og korn.
