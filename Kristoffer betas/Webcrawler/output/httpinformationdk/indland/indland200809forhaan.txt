Forhåndsaftale gav sejr
De danske socialdemokrater har benægtet, at deres partikammerater i Norge vandt valget i 2005 på baggrund af en forhåndsaftale om regeringssamarbejde med det venstreorienterede Sosialistisk Venstreparti (SV)


 De danske socialdemokrater har benægtet, at deres partikammerater i Norge vandt valget i 2005 på baggrund af en forhåndsaftale om regeringssamarbejde med det venstreorienterede Sosialistisk Venstreparti (SV). I weekenden blev det slået fast, at der fandtes sådan en platform, som SF-formand Villy Søvndal gerne fremhæver som forbillede. Den norske platform var dog forholdsvis lille, fortalte den norske statsminister, Jens Stoltenberg fra Arbeiderpartiet, da han besøgte sit danske søsterpartis kongres i Aalborg. Inden det norske valg omfattede aftalen kun helt afgørende områder som EU og NATO. 

