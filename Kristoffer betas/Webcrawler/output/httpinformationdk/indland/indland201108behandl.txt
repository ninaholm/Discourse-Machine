Behandlingsgaranti gælder ikke for psykisk syge børn
I modsætning til voksne har psykisk syge børn ingen behandlingsgaranti. De har kun 'ret' til en udredning og derefter behandling. Børn er dårligere stillet, mener eksperter. SF kræver en garanti


Psykisk syge voksne er omfattet af en behandlingsgaranti på to måneder. Men for børns vedkommende er reglerne anderledes. De har kun 'ret' til at påbegynde en udredning inden for to måneder, og først hvis den viser, at ventetid vil forværre barnets tilstand, indtræffer garantien om behandling inden for to måneder.Men at børn ikke er omfattet af behandlingsgarantien er et problem, mener formanden for Dansk Psykologforening, Roal Ulrichsen:»Det stiller børn ringere, og det er vigtigt, at der sker en hurtig indsats i forhold til børn, som risikerer at komme dårligt igennem visse faser af deres tidlige liv,« siger han.Det samme vurderer Majken Blom Søefeldt, som er souschef og psykolog i Psykiatrifonden:»Børn bør have nøjagtig de samme rettigheder til god, kvalificeret og hurtig behandling som alle andre. Enhver ved, at forlænget ventetid på udredning og behandling forværrer sygdommen og samtidig får alvorlige konsekvenser for de pårørende,« siger hun.SF: Vi indfører garantiProblemstillingen får nu SF til at kræve ligestilling mellem børn og voksne på området.»Allerede under forhandlingerne om det her påpegede vi problemet. En ret eringengaranti. Regeringen har italesat det som om, der kom bedre muligheder, men der er ingen garantier, og forældrene må være skuffede. Jeg kan slet ikke se, hvorfor børn skal have dårligere rettigheder end voksne,« siger socialordfører Özlem Cekic, som samtidig erklærer sig parat til at indføre en garanti på den anden side af et valg.»Vi vil have en garanti for, at børnene får behandlingen hurtigt,« siger hun.DF advarer dog mod garantier.»Når man ikke har indført det allerede, skyldes det måske, at ventelisterne var så lange, at det var et uopnåeligt mål. Man bør arbejde henimod det, men det kan godt virke urealistisk, når vi ser, hvor mange som venter,« siger DF's psykiatriordfører, Liselott Blixt.Indenrigs- og sundhedsminister Bertel Haarder (V) afviser kritikken:»Jeg mener ikke, at børnene er stillet ringere end de voksne. Der er tale om en tidsgaranti,« oplyser han i et skriftligt svar til Information og påpeger også, at fokus på udredningen er afgørende, fordi det ofte viser sig at være i kommunerne, indsatsen skal iværksættes.»De børn og unge, hvis tilstand forværres i en eventuel ventetid, skal ifølge reglerne til først. Derfor er de omfattet af behandlingsretten på to måneder. Hermed målrettes kapaciteten mod de børn og unge, som har det største behandlingsbehov,« oplyser han.Læs seksårige Mads' historie på side 4
