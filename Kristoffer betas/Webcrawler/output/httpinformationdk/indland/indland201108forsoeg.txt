Forsøg med prævention til mænd stoppet
De første forsøg med prævention til mænd er stoppet på grund af bivirkninger, der minder om dem, p-piller til kvinder kan give. Mænd er mere følsomme, konkluderer mandlige forskere, mens en kvindelig gynækolog slet ikke tror, at mænd vil have p-piller
En udbredt idé blandt mænd er det, at prævention er noget, som kvinder sørger for, mener gynækolog Christine Felding: »Meget få mænd opfatter det som deres ansvar. Det er kvindens forbandede pligt. Hvis de skulle tage en pille hver dag, så ville det jo ikke være for deres egen skyld, men for kvindens, fordi det er dem, der bliver gravide,« siger hun.

Selv om det er over 50 år siden, at p-pillen blev opfundet, så kæmper forskere og medicinalindustri stadig med at finde en lignende løsning til mænd. De første forsøg med indsprøjtning af et testesteronhæmmende stof, blandt 400 mænd i parforhold fra forskellige verdensdele, var derfor ellers lovende, da det det blev sat i gang. Men i marts blev det stoppet på grund af bivirkninger blandt den ældre gruppe af 40-årige. Hver tiende af mændene blev deprimerede, tog på i vægt, fik mindre sexlyst og akne.»Det er jo ikke værre end kvinders bivirkninger ved brug af p-piller, men jeg spørger også mig selv, hvorfor vi har p-piller til kvinder med så mange bivirkninger,« siger doktor i medicin Michael Zitzmann fra Münster Universitet i Tyskland, der har stået for den tyske del af forsøget. Forsøgene blev stoppet af World Health Organization, der står bag afprøvningen af den nye prævention til mænd.P-piller til kvinder kan give bivirkninger i form af vægtforøgelse, mindsket lystfølelse og nedsat sindsstemning, ligesom præventionen i sjældne tilfælde kan give blodpropper, forklarer overlæge og professor på Gynækologisk Klinik på Rigshospitalet Øjvind Lidegaard.»Vi må konstatere, at troen på og lysten til at skabe prævention til mænd af en eller anden grund ikke er særlig fremherskende, derfor er det trods utallige forsøg gennem årene ikke lykkedes,« siger Øjvind Lidegaard.Han mener, at prævention til mænd vil være en dødssejler, så længe den nedsætter mænds lystfølelse.»Medmindre det er medicin mod livstruende sygdomme, så vil der ikke være mange mænd, der er villige til at tage medicinen, hvis den påvirker deres libido. Det er en følsom ting, som gør det rigtigt svært at lave prævention til mænd,« siger han.ModviljeGynækolog Christine Felding mener, at det mest af alt skyldes modvilje, når der Jeg tror ikke, du får mange mænd til at tage prævention hver dagendnu ikke er udviklet en p-pille til mænd.»Mænd er egentlig ikke interesserede i at få en p-pille, fordi det der med prævention er noget, som kvinder sørger for. Meget få mænd opfatter det som deres ansvar. Det er kvindens forbandede pligt. Hvis de skulle tage en pille hver dag, så ville det jo ikke være for deres egen skyld, men for kvindens, fordi det er dem, der bliver gravide« siger Christine Felding.Selvom forskerne gerne vil finde p-pillen til mænd, så risikerer den at blive syltet, hvis medicinalindustrien ikke kan se en god forretning i den. Og det kan blive svært, så længe modviljen og mistroen mod præventionsmidler er stor blandt mænd.»Jeg tror ikke, du får mange mænd til at tage prævention hver dag, ligesom de færreste mænd vil lade sig sterilisere, fordi de så frygter at miste deres libido,« siger Christine Felding.Men mænds modstand mod en p-pille til dem selv skyldes primært, at det ikke opfattes som maskulint at tage p-piller, mener mandeforsker Kenneth Reinicke på Roskilde Universitet.»Der er nogle rodfæstede forventninger om, at p-piller er lig med medicin til kvinder, og selv om det er kønsstereotypt, så kan det holde opfindsomheden nede, fordi vi har svært ved at forestille os, at det kan blive succes,« siger Kenneth Reinicke.MagtfuldNår bivirkninger ved prævention til mænd kan stoppe et forsøg, selv om der er nogenlunde de samme bivirkninger ved p-piller til kvinder, så handler det om, at mænd også er det beskyttede køn, mener Reinicke.»Man kan ikke byde mænd helt så meget som kvinder, sådan er den overordnede samfundsmæssige betragtning af køn, og den spiller ind på forskningen og udviklingen af prævention, men hvis der var store kommercielle interesser i den pille, så ville de betragtninger nok vige,« siger han.Men måske har mændene eller medicinalindustrien bare ikke opdaget, at der kan være stor magt i at kunne bestemme, hvem man vil have børn med.»Det ville appellere meget til mænd, at de er i kontrol og kun får de børn, de selv vil have, derfor kunne der være kommerciel interesse i det. P-pillen til mænd er derfor både maskulinitetstruende og en vej til større selvbestemmelse,« siger Reinicke.Christine Felding kunne godt håbe på, at mændene ville få øjnene op for mulighederne:»Men jeg tillader mig at tvivle på, at det vil blive den samme salgssucces som til kvinder, fordi det simpelthen ikke indgår i mænds hjerner, at de skal tage noget hver dag, for at en anden person ikke skal belemres med en uønsket graviditet.«Michael Zitzmann og de øvrige forskere, der deltager i forsøgene med prævention til mænd, arbejder dog videre med nye medikamenter. Og norske forskere skulle ifølge internetmediet forskning.no have fundet en hormonfri behandling til mænd, der skal testes næste år. Indtil da er Klaus Rifbjergs polemiske spørgsmål fra 1970'erne stadig aktuelle:»Hvorfor kom p-pillen til kvinder først? Er det, fordi den (selvfølgelig) er opfundet af mænd, men først skal prøvekøres på det ringere, mindre væsentlige kvindemateriale, som kan få lov at døje med eventuelle bivirkninger i form af cancer, blodpropper etc.? Eller handler det måske dybest set om, at manden ikke vil manipulere med sin fysiologi af angst for at miste sit slægtsbevarende overherredømme?«
