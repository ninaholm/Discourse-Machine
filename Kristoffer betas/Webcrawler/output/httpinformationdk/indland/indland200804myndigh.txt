Myndighederne trækker sager i langdrag
Hos Ombudsmanden er der på fire år sket næsten en fordobling af klager over langsommelig sagsbehandling hos offentlige myndigheder


 Et stigende antal sager hos Folketingets Ombudsmand drejer sig om myndighed-ernes lange sagsbehandlingstid. I 2007 angik hver femte af klagerne således myndighedernes langsommelighed, mens det tilsvarende tal i 2004 'kun' var hver niende.
Da der i samme periode er sket et lille fald i det samlede antal klager, finder ombudsmanden det "bekymrende", og han har derfor valgt at sætte "særlig fokus" på disse sager, oplyser Hans Gammeltoft-Hansen.
25 måneder
I en aktuel sag kritiserer ombudsmanden således Justitsministeriet for en sagsbehandlingstid på over 25 måneder. Der er ikke i forvaltningsloven fastsat generelle bestemmelser om en myndigheds sagsbehandlingstid. 
Spørgsmålet om hvornår den forløbne tid overskrider det acceptable, kan derfor ikke besvares generelt. Ud over den samlede sagsbehandlingstid må man tage andre forhold i betragtning, herunder sagens karakter, omfanget af de undersøgelser myndigheden skal foretage, den sædvanlige sagsbehandlingstid og de løbende ekspeditioner i sagen, skriver ombudsmanden.


