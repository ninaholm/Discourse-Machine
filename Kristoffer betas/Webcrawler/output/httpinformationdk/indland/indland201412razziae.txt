Razziaer mod sexsælgere møder kritik
Man taler om kvinderne som ofre, men behandler dem som kriminelle, siger Gadejuristen og efterlyser en anden tilgang, efter politet i sidste uge endnu engang slog til mod udenlandske sexsælgere på Vesterbro i København
Da politiet fornylig valgte at skride ind over for de prostituerede på Istedgade, skete det på baggrund af henvendelser fra beboere og forretningsdrivende, der har følt sig generede, fortæller politikommissær Carsten Ahrends fra Københavns Politi.

Stemningen er altid hektisk og nervøs på gaden, når vi kommer ud efter en razzia,&laquo; fortæller jurist Maja Løvbjerg Hansen fra Gade- juristen, der var på gaden om morgenen &ndash; umiddelbart efter razziaen i forrige weekend, hvor 10 udenlandske kvinder blev arresteret.Gadejuristen yder udgående retshjælp og støtte blandt andet til gadesexsælgerne på Vesterbro i København.&raquo;Man snakker om, at sexsælgerne kigger sig over skulderen, fordi de er bange for deres bagmænd, men vi oplever, at det i høj grad er politiet, de frygter. Og det er jo forståeligt nok, for hvis de bliver taget, så risikerer de en deportering,&laquo; fortæller Maja Løvbjerg Hansen, der peger på, at der er et misforhold mellem måden, vi taler om de udenlanske sexsælgere på, og måden vi behandler dem på:&raquo;Vi taler altid om de her kvinder som ofre eller potentielle ofre. Hvordan kan det så være, at den danske stats primære reaktion er at sende politiet efter dem?&laquo;Center mod Menneskehandel vurderer, at tre af de arresterede kvinder fra sidste uges aktioner er ofre for menneskehandel. Fem af kvinderne er blevet udvist. I alt er 67 personer i 2014 vurderet som ofre for menneskehandel. Langt størstedelen identificeres som resultat af politiets razziaer som dem på Vesterbro i sidste uge. Men hvis målet er at afsløre menneskehandlens bagmænd, har man valgt den forkerte tilgang, mener Gadejuristen:&raquo;Kvindernes tillid til myndighederne undermineres, og politiet bliver en modpart i stedet for nogle, de kan gå til med deres problemer, ligesom vi andre kan. Man formoder jo, at de her folk kan være handlede, men politiets tilgang inviterer ikke ligefem til, at kvinderne fortæller om deres problemer,&laquo; siger Maja Løvbjerg Hansen.Når kvinderne er blevet anholdt, skal det inden for 72 timer vurderes, hvorvidt de kan være ofre for menneskehandel. Ellers frem- stilles de i grundlovsforhør. Det er for kort tid, og nogle af de kvinder, som ender med at blive udvist, ville formentlig blive identificeret som handlede, hvis de fik længere tid eller blev mødt af en anden indsats end politiet, vurderer Gadejuristen.&raquo;Forestil dig, at du står nede på Istedgade i gang med at lave en aftale om et blowjob, og lige pludselig ligger du på jorden i håndjern. Så bliver du sat ind i en bus sammen med andre arresterede kvinder. Herefter har du så 72 timer til at tale din sag. Det indgyder jo ikke ligefrem den tillid, der skal til for at man fortæller sin eventuelt traumatiske historie,&laquo; siger Maja Løvbjerg Hansen.Ofre eller kriminelleSåkaldte &rsquo;fejebladsmanøvrer&rsquo;, hvor politiet rydder gaden for udenlandske sexsælgere, finder sted i de fleste europæiske storbyer, men Danmark adskiller sig ved, at det typisk er politiet, som kvinderne møder i første instans, fortæller antropolog og ph.d. Sine Plambech, der har forsket i trafficking og sexarbejde:&raquo;I andre lande er det i første omgang de sociale organisationer, der tager kontakt til kvinderne og prøver at afklare deres situation. Kvinderne betragtes der i første omgang som ofre, mens man i Danmark som udgangspunkt betragter kvinderne som kriminelle, illegale immigranter, der skal deporteres, og som derudover potentielt kan være ofre,&laquo; fortæller hun og sætter samtidig spørgsmålstegn ved den politifaglige berettigelse for den type razziaer.Med ryggen mod murenPolitiet valgte at skride ind over for de prostituerede på baggrund af henvendelser fra beboere og forretningsdrivende, der har følt sig generede, fortæller politikommissær Carsten Ahrends fra Københavns Politi.&raquo;De er rigtig mange i øjeblikket. Jeg tror, der er over 70 om natten, typisk afrikanske prostituerede, og det breder sig helt op på Vesterbrogade og op omkring Tivoli. Der er flere, der har rettet henvendelse og sagt, at nu var det ved at være for meget,&laquo; fortæller han.&ndash; Kan I se en effekt efter den type razziaer?&raquo;Nogle gange kan vi se, at de forsvinder. Men om det lige er det, der gør det, kan jeg ikke sige. Det kan også være, at der er en konference i en anden storby, f.eks. i Tyskland, og så tager de derned. Men der er jo ingen tvivl om, at jo mere arbejdsro de får, jo flere vil de trække til. Så hvis der ikke sker noget en gang imellem, er jeg bange for, at det tager overhånd,&laquo; siger han.Carsten Ahrends medgiver, at det kan virke mærkeligt at arrestere kvinderne på grund af hensynet til den offentlige orden, når de samme kvinder kan være ofre for en større forbrydelse. Men det er samtidig den eneste måde at få identificeret de handlede kvinder på, mener han:&raquo;Af to onder er det den bedste måde. Det er måden, vi kommer i kontakt med dem på. Når de har ryggen mod muren. Ellers henvender de sig ikke, hverken til politiet eller socialarbejderne. Det er først i det øjeblik, at konsekvensen er udsendelse, at de kommer med deres historie.&laquo;
