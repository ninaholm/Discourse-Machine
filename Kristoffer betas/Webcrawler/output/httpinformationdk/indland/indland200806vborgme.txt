V-borgmestre ude efter Løkke



 Mens forhandlingerne om kommunekronerne i 2009 står i stampe, kritiserer en række V-borgmestre finansministeren for at lægge bånd på det kommunale selvstyre. "Det her er ikke kun et spil om de økonomiske rammer, det er det kommunale selvstyre, der er til debat. Jeg føler, at partiledelsen på Christiansborg har en grundlæggende mistillid til, om vi kan forvalte kommunerne ordentligt," siger Niels Ulrich Hermansen, borgmester i Ringsted Kommune. Han bakkes op af en række kritiske V-borgmestre, der klandrer finansminister Lars Løkke Rasmussen (V) for at svigte den liberale kongstanke om selvstyrende kommuner.  

