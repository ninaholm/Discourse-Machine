Partier vil fjerne tidsfrist for anmeldelse af voldtægt
Det kan ikke være rigtigt, at voldtægt skal anmeldes inden 72 timer for, at offeret kan opnå erstatning fra Erstatningsnævnet. Det mener flere partier. De vil have justitsminister Søren Pind til at fjerne tidsfristen i nyt lovforslag. Nu åbner Venstre op for, at fristen kan forlænges
Flere partier i Folketinget mener, at det ikke er rimeligt, at voldtægtsofre skal anmelde overfaldet inden for 72 timer for at kunne få erstatning. Men det er ikke en del af justitsminister Søren Pinds nye forslag med lovændringer på voldtægtsområdet. Og nu åbner også Venstre for at justere reglen.

Flere partier i Folketinget vil have fjernet reglen om, at voldtægtsofre som udgangspunkt kun kan få erstatning fra Erstatningsnævnet, hvis de anmelder voldtægten inden for 72 timer. Som Information skrev i går, har justitsminister Søren Pind ikke lagt op til at fjerne den omdiskuterede frist i sit aktuelle lovforslag om skærpede straffe til voldtægtsforbrydere. Men nu åbner også Venstre for at justere på fristen.Dansk Folkeparti er et af de partier, der vil have, fristen helt fjernet.»Vi mener helt klart, at man bør adressere det her, når nu man laver et nyt stort forslag som det, justitsministeren har lagt frem. Forslaget er på mange måder godt, men det kunne blive meget bedre med et opgør med reglen,« siger retsordfører Peter Kofod Poulsen.Læs også:Voldtægtsofre får ikke bedre mulighed for erstatningHan tilføjer, at det er »et stort problem, at ofre for voldtægt skal overholde fristen«, fordi de kan befinde sig i en tilstand af chok.»72-timersreglen fungerer på en dårlig måde, som det er nu, med en meget rigid grænse for, hvornår ofre for en voldtægt kan anmelde det for at opnå erstatning,« siger han.
