Politiet kan ikke følge med
Ordensmagten har sværere ved at få fat i forbryderne. Det vælter ind med anmeldelser til politiet, som samtidig rejser færre sigtelser, viser tal fra Rigspolitiet


 Ordensmagten har sværere ved at få fat i forbryderne. Det vælter ind med anmeldelser til politiet, som samtidig rejser færre sigtelser, viser tal fra Rigspolitiet. Antallet af anmeldelser er steget med mere end 10 procent siden 2006. Derimod er sigtelserne faldet med 14,5 procent. En af forklaringerne er, at efterforskerne i politiet ikke får ro til at koncentrere sig, fordi de jævnligt bliver kommanderet til andet arbejde, mener næstformanden i Politiforbundet, Peer Withagen: "Fra vores medlemmer kan jeg høre, at der er alt for meget rod i strukturen. Der er for mange afbræk i efterforskernes rutiner, og det kan slå efterforskningen i stykker, i hvert fald i de større sager." 

