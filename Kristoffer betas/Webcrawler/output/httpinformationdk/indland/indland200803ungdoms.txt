Ungdomsoprør hos de Radikale



 Den Radikale folketingsgruppe er ramt af generationsopgør. Ifølge TV2 kræver gruppemedlem Simon Emil Ammitzbøll, at partiets ældste folketingsmedlemmer trækker sig og overlader pladserne til yngre kræfter. 
"Jeg synes, der er nogen, der skal overveje med sig selv, om tiden ikke er kommet, hvor de kunne trække sig og gøre plads til deres førstesuppleanter, så de Radikale kan få en stærkere folketingsgruppe frem til næste valg," siger Simon Emil Ammitzbøll. Lone Dybkjær og Marianne Jelved vil ikke kommentere kritikken, men Niels Helveg Petersen siger: 
"Jeg har ikke brug for Simon Emil Ammitzbølls råd til at træffe mine beslutninger." 

