Retssag mod Christiania-pushere forsinkes
Den stort anlagte sag mod pushere fra Christiania kommer ikke i gang, som anklagemyndigheden har planlagt. Først skal Østre Landsret besvare klager fra de 75 pusheres forsvarere


Siden Københavns Byret i marts varetægtsfængslede 80 personer med en mulig forbindelse til hashhandlen på Christiania, har der pågået en juridisk krig mellem forsvarere og anklagemyndighed.Anklagemyndigheden er endt med at tiltale 75 personer, der fordeles på seks sager. Den første sag skal begynde fredag. Men nu tyder alt på, at sagen forsinkes.Forsvarerne har nemlig henover sommeren blandt andet protesteret mod, at sagerne i byretten er planlagt til at strække sig over hen ved seks måneder. De har også protesteret mod, at forsvarsadvokaterne skal være til stede i retten, også når retten behandler forhold, der ikke vedrører deres egen klient. Det sidste er med til at gøre advokatregningen større for de tiltalte. Og som beskrevet i onsdagens Information har de protesteret mod, at de 75 sager deles op i seks overordnede sager fremfor at blive behandlet enkeltvis eller alternativt i 19 overordnede sager delt op efter de 19 hashboder, der er involveret i sagen.Københavns Byret har i første omgang givet anklagemyndigheden medhold og altså afvist forsvarernes protester og ønsker.Forsvarerne har så anket byrettens kendelser til Østre Landsret. Men Østre Landsret når ikke at træffe en afgørelse, inden den første af retssagerne begynder fredag.&raquo;Der kommer ikke en afgørelse i denne uge&laquo;, siger sektionsleder ved Østre Landsret, Peter Jansen.Østre Landsret har nemlig udbedt sig flere oplysninger fra anklagemyndigheden, forsvarere og Københavns Byret for at kunne træffe en afgørelse.&rsquo;Ikke voldsomt meget i gang&rsquo;Københavns Byret har imidlertid allerede fastsat, hvornår sagerne skal begynde. Og den første altså allerede fredag. Det indledende retsmøde vil dog blive forsøgt afholdt som planlagt, men som Steen Bechmann Jacobsen ved Københavns Politi siger: &raquo;Jeg forventer ikke, at vi kommer voldsomt meget i gang med selve sagen. Men retsmødet fredag fastholdes.&laquo;Parterne vil på fredagens retsmøde skulle blive enige om, hvad man kan gå i gang med, så længe Østre Landsret ikke er kommet med en afgørelse. Afgørelsen vil nemlig få betydning for, hvordan alle seks sager videre kan forløbe. De to næste af de seks sager er planlagt til at begynde i næste uge. Sagerne bliver langvarige i retten, blandt andet fordi anklagemyndigheden skal bevise, at der er tale om organiseret kriminalitet. Hvis forsvarerne får medhold i Østre Landsret risikerer Københavns Byret, at de 75 tiltaltes sager skal planlægges helt forfra. Og det har fra begyndelsen været en møjsommelig proces at få Byrettens kalender til at passe med anklagemyndighedens og de mange forskellige forsvarsadvokaters.En af forsvarerne forsøgte at få Procesbevillingsnævnets tilladelse til, at spørgsmålet om at opdele de 75 tiltalte i kun seks sager bringes for Højesteret. Det afslog nævnet onsdag i denne uge med henvisning til, at spørgsmålet ikke var principielt, og at ingen andre særlige grunde talte for, at sagen kunne komme for Højesteret. Det oplyser Procesbevillingsnævnets sekretariatschef, Hanne Kjærulff.Københavns Byret har i løbet af sommeren afgjort, at de tiltalte skal sidde fængslet, indtil de har fået deres dom. Den beslutning har Østre Landsret stadfæstet, og i næste uge vil Procesbevillingsnævnet afgøre, om den afgørelse kan indbringes for Højesteret.
