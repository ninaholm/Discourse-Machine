Ni nye højhuse ved Amager Strandpark



Der bliver skygger fra højhuse over Amager Strandparki København. I aftes vedtog teknik- og miljøudvalget i Københavns Kommune en ny lokalplan, der tillader ni højhuse af op til 21 etagers højde på Krimsvej. "Indstillingen er vedtaget. Jeg er meget tilfreds, fordi det lægger op til en berigelse af Amager Strandpark både erhvervsmæssigt og for dem, der skal bo og være der," siger teknik- og miljøborgmester Klaus Bondam (R). En gruppe borgere, der kalder sig Københavns Strandparks Venner og repræsenterer 4.000 lejere, ejere, kolonihaveejere og andre brugere af området, er utilfredse med, at politikerne på rådhuset har "hastet lokalplanen igennem".
