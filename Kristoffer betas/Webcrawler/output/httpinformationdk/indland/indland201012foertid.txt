Førtidspension og fleksjob vakler
Regeringen gør i en ny reform op med førtidspensionen. Både dem under og over 40 år kan blive omfattet af nye regler


Alt for mange mennesker parkeres på en førtidspension, og dermed får de aldrig chancen for at komme tilbage til arbejdsmarkedet. Det mener regeringen, som vil gøre op med de nuværende regler, så både personer under og over 40 år kan få førtidspensionen erstattet af udviklingsforløb.»Vi bruger omkring 50 milliarder kroner på førtidspension, fleksjob og ledighedsydelse. Det er knap ni milliarder mere end forventet,« sagde beskæftigelsesminister Inger Støjberg (V), da udspillet blev fremlagt onsdag.Lykkes det regeringen at samle flertal for reformen, vil unge under 40 år kun tildeles førtidspension, hvis der ikke er andre muligheder. Alle andre sættes i et  udviklingsforløb, der skal afklare, om de i stedet kan passe et almindeligt job eller et fleksjob. Også ældre over 40 år kan blive omfattet af et udviklingsforløb på op til fem år. Først herefter vil kommunen afgøre, om der er behov for en førtidspension.Det bliver jobcentrene, der får et ansvar for at undersøge, hvilke tilbud der kan forbedre arbejdsevnen. I den periode fastholdes både unge og ældre på deres nuværende ydelse, for eksempel kontanthjælp, som er lavere end førtidspension.Også den økonomiske gevinst ved at være i fleksjob skal begrænses. I fremtiden vil det ikke være muligt at være i fleksjob og tjene over 700.000 kroner om året.Inger Støjberg (V) lægger med forslaget op til, at ansatte i fleksjob kun skal have løn for den tid, de arbejder. I dag får fleksjobansatte fuld løn, uanset hvor mange timer de arbejder.Regeringen forventer, at reformen vil give tre milliarder kroner i besparelse til statskassen, når den er fuldt indfaset i 2030.
