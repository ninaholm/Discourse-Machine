Ingeniører med gruppeeksamen er populære



 Nyhedsmagasinet Ingeniøren og Ingeniørforeningen i Danmark har spurgt 209 danske virksomheder om deres syn på de danske ingeniøruddannelser og deres evne til at imødekomme erhvervslivets behov.
Aalborg Universitets (AAU) ingeniøruddannelser får en førsteplads i under-søgelsen, mens Danmarks Tekniske Universitet (DTU) i Lyngby er nr. to blandt landets syv ingeniørinstitutioner. 
Også i målingen af erhvervslivets generelle syn på uddannelsernes kvalitet er Aalborg Universitet i front. 21,1 procent giver Aalborg Universitet topkarakter, mens 15,3 procent peger på DTU. 
Dekan for ingeniøruddannelserne på AAU, Frede Blaabjerg, er glad for resultatet, men understreger, at der er en del udfordringer forbundet med at vælge den kurs, som AAU har valgt. »Afskaffelsen af gruppeeksamen modarbejder blandt andet de resultater, erhvervslivet hylder i undersøgelsen, og det er også dyrt at skabe vejledning og fysisk plads til projektgrupperne. 
Samtidig ser det ud til, at vores fremtidige basismidler ikke vil afhænge betydeligt af, hvor godt vi klarer os på uddannelsessiden,« påpeger dekan Frede Blaabjerg.

