Skærpet kritik af Holst



 Region Syddanmarks forretningsudvalg skønner, at Forsvarsminister Carl Holsts (V) personlige assistent, Christian Ingemann Nielsen, brugte mindst halvdelen af sin arbejdsindsats på Carl Holsts valgkamp forud for folketingsvalget den 18. juni.
Det oplyser to regionsrådsmedlemmer, der var til stede, da forretningsudvalget behandlede sagen på et møde mandag aften.
På mødet vedtog et enigt forretningsudvalg enkelte ændringer i ordlyden på redegørelsen, så der i redegørelsen nu findes »kraftige indicier« på, at Carl Holsts personlige assistent er blevet brugt til at føre valgkamp.
Ritzau

