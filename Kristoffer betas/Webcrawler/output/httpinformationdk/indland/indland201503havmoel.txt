Havmøllerne er for alvor på vej op i omdrejninger
En entusiastisk industri gør sig klar til det store europæiske vindkrafteventyr til havs. Men først skal politikerne præstere ordentlige rammer og industrien selv lavere omkostninger. 8.000 branchefolk mobiliserer i Bella Center
Vindmølleindustrien har indset, at man for at gøre havvind billigere må samarbejde konkurrenterne imellem. I Danmark har DONG, Siemens og Vestas derfor taget initiativ til en alliance.

Uden for Bella Center i København snurrer en vindmølle fra Vestas. Det har den gjort lige siden klimatopmødet, COP15, i 2009. Møllen, 75 meter høj, kan producere el svarende til 300 husstandes elforbrug.Foran møllen, på centrets parkeringsplads, ligger en vindmøllevinge. Bragt hertil på en specialbygget blokvogn i anledning af den store europæiske konference om vindmøller til havs &ndash; kaldet offshore vind &ndash; som i denne uge afholdes i Bella Center.Møllevingen virker gigantisk i forhold til den eksisterende mølle i baggrunden. Vingens vægt er godt 27 ton, længden 73,5 meter &ndash; mere end to gange Rundetårn &ndash; og monteret på et mølletårn ville vingespidsen rage omkring 225 meter op i luften. Den er fremstillet af det danske firma LM Windpower til en havvindmølle på seks megawatt fra det franske firma Alstom. En sådan mølle kan ifølge Alstom levere el svarende til 6.000 husstandes forbrug &ndash; 20 gange produktionen fra møllen opstillet i 2009.Udviklingen går stærkt. I går præsenterede vindmølleproducenten Siemens sin nye havvindmølle på syv megawatt, og Vestas tester i øjeblikket en endnu større mølle på otte megawatt, som under prøvekørsel har produceret el svarende til 13.500 husstandes behov.Den hidsige udvikling illustreres også af, at der er tilmeldt ikke færre end 8.000 deltagere til konferencen, arrangeret af den europæiske brancheorganisation for vindkraft, EWEA. Her er købere, sælgere, konsulenter, eksperter samt myndighedsrepræsentanter, der vil tage pulsen på branchen.&raquo;Jeg er her i håbet om at finde kunder. Foreløbig har jeg kun mødt folk, der vil sælge noget til mig,&laquo; siger en herre, repræsentant for et britisk firma, der leverer noget af den marine teknologi, der skal til, når havmølleparker rejses.Bag de mange jakkesæt og professionelle attituder fornemmer man en stemning af rastløs, nervøs energi &ndash; som lige før lift off. Der er trængsel om at få en plads på rejsen mod offshore-eventyret.Prisen må nedNår der ses bort fra Danmark og Storbritannien, fylder møller til havs endnu ikke meget i europæisk elforsyning. Beskedne én pct. af kapaciteten i 2014. Vindmøller på land i EU har stadig en installeret kapacitet, der er 15 gange større. Men i et Europa, der har indledt omstillingen bort fra den fossile energi, og som i 2050 vil nedbringe sine CO2-udledninger med 80-95 pct., er potentialet kæmpestort. På land begynder det nogle steder at blive vanskeligt at finde plads til de nye store møller i landskabet &ndash; til havs er der masser af plads og masser af vind. Branchen venter en tredobling af den installerede kapacitet i offshore møller inden for de nærmeste fem år og måske en ottedobling inden for 15.&raquo;EWEA&rsquo;s scenarie for offshore vind i 2020 er dækning af 3,5 pct. af elforbruget i EU. For 2030 forudser vi en andel på 8,5-9 pct.,&laquo; siger vindorganisationens næstformand, Jose Lopez-Taffal.Regnes vindmøller på land med, ser EWEA en dækningsgrad i 2020 på knap 17 pct. af EU&rsquo;s elforbrug.Forudsætningen for havmøllescenariet er imidlertid, at møllerne bliver billigere og dermed konkurrencedygtige med andre kilder til elproduktion.&raquo;Lykkes vi ikke med det, vil vi være out of business i 2020,&laquo; sagde DONG Energys vicepræsident for vindenergi, Claus Hviid Christensen, ved konferencestarten tirsdag.En aktuel rapport udarbejdet for EWEA af konsulent- og revisionsfirmaet Ernst &amp; Young siger, at omkostningerne må &ndash; og kan &ndash; reduceres med 26 pct. frem til 2023, for at offshore vind kan blive fuldt konkurrencedygtig med bl.a. el produceret på kul- og gasfyrede kraftværker, sådan som el produceret på landmøller allerede er det.Så det er, hvad alle taler om i Bella Center.&raquo;Omkostningsreduktion er en afgørende udfordring for os alle,&laquo; sagde EWEA&rsquo;s formand, CEO hos Siemens, Markus Tacke, ved konferencens åbning.Chefen for Siemens offshore-afdeling, Michael Hannibal, pegede på fire områder, hvor industrien arbejder på at bringe omkostningerne ned.For det første endnu større møller.&raquo;I dag præsenterer vi vores nye syv megawatt-mølle, men I har endnu ikke set den største mølle fra Siemens,&laquo; sagde Hannibal og varslede, at havmøllestørrelsen fortsat vil vokse.Dertil arbejdes der på at optimere og forenkle transmissionssystemerne for den producerede strøm samt på at videreudvikle møllernes fundamenter og på at gøre servicedelen af mølledriften mere effektiv.SamarbejdeAt det går den rigtige vej illustreres af, at det svenske energiselskab Vattenfall netop har vundet udbuddet om at opføre den store danske havmøllepark Horns Rev 3 i Nordsøen til en afregningspris på 77 øre pr. produceret kilowatt-time &ndash; 32 pct. billigere end prisen, da DONG Energy i 2010 vandt udbuddet på vindmølleparken ved Anholt.&raquo;Det betyder, at danske forbrugere sparer omkring 300 mio. euro,&laquo; sagde den danske klima-, energi- og bygningsminister Rasmus Helveg Petersen (R) i en sammenligning på konferencen af Horns Rev 3-prisen med Anholt-prisen.Vindmølleindustrien har indset, at man for at gøre havvind billigere må samarbejde konkurrenterne imellem. Derfor har de tre store aktører på det danske marked &ndash; DONG, Siemens og Vestas &ndash; taget initiativ til en alliance under overskriften United Industry, der skal dele erfaringer, lave partnerskaber om konkrete opgaver, arbejde for ensartede regler i EU m.m. &ndash; alt sammen for at reducere omkostningerne.Leo Schot, CEO for vingeproducenten LM Wind Power, flirtede ligefrem med begrebet open source i sin støtte til et intensiveret samarbejde mellem sektorens store og små virksomheder.&raquo;Alle i EWEA er enige om, at vi er nødt til at arbejde sammen for at bringe omkostningerne ned,&laquo; sagde EWEA&rsquo;s direktør Thomas Becker.Magnus Hall, nytiltrådt CEO for Vattenfall, der endnu kun producerer 3,4 pct. af sin el i Europa med vind og anden vedvarende energi samt næsten 50 pct. med fossil energi, har dog ikke underskrevet United Industry-alliancen og erklærede sig på konferencen mindre tilbøjelig til at samarbejde og dele viden med andre i branchen.Et rodet kludetæppeÉn ting er, hvad virksomhederne selv kan præstere for at gøre deres teknologi mere konkurrencedygtig i forhold til andre energikilder. Noget andet er, hvad myndighederne i EU kan og ifølge branchen bør gøre for at sikre denne grønne energiteknologis udbredelse.I dag er vindkraftindustrien en teknologisk avanceret og kapitalkrævende branche, der kræver langsigtet planlægning og vished for ordrerne. Derfor betoner mange industrirepræsentanter i Bella Center vigtigheden af at have tilstrækkelig mange havmølleprojekter i den europæiske beslutningsproces&rsquo; pipeline, så virksomhederne ved, hvad det er fornuftigt og berettiget at investere i fem, 10 og flere år frem i tiden.Ifølge EWEA er der imidlertid i dag &raquo;et rodet kludetæppe af energipolitikker i de 20 medlemslande&laquo; samt en &raquo;stop-start-politik&laquo;, hvor mål og rammebetingelser m.m. jævnligt bliver ændret og sender uklare signaler til branchen og sektorens investorer. Det hæmmer lysten til at satse.Et hjemligt eksempel, der i Bella Center nævnes af flere konferencedeltagere &ndash; også af den danske klimaminister &ndash; er partiet Venstres nye udmelding om, at man vil tillade brug af fossil energi i Danmark efter 2050, og at markedet skal have større indflydelse på energisystemets sammensætning.Vindkraftens brancheorganisation ser en realisering af en EU-energiunion som vejen til et sammenhængende elsystem og et indre energimarked, der giver klare rammer, sammenhængende transmissionsnet og ens vilkår for den vedvarende energi i alle medlemslande.Organisationens næstformand, Jose Lopez-Taffal, peger på, at det nye overordnede EU-mål om mindst 27 pct. vedvarende energi i elsystemet i 2030 er et overordnet, fælles mål, der ikke er ledsaget af individuelle mål for de enkelte lande.&raquo;Hvordan kan EU garantere, at målet nås, når der ikke findes nationale mål? Vi ønsker klare politikker og handlingsplaner for de enkelte lande &ndash; ellers kommer investorerne i tvivl,&laquo; sagde han.I et dokument fra EWEA om EU-Kommissionens aktuelle forslag til en energiunion hedder det:&raquo;Bevægelsen mod et indre energimarked med integreret lovgivning og integrerede systemer bør gøre nationale energimarkeder til en anakronisme, ikke på bekostning af national suverænitet, men til gavn for borgernes velfærd og økonomien.&laquo;Et politisk konfliktfyldt punkt er de varierende støttesystemer til forskellige energiteknologier i de forskellige EU-lande. Thomas Becker nævner den britiske statsstøtte til den planlagte Hinkley Point C-atomreaktor.&raquo;Det er ganske forbløffende, at vindkraften igen og igen bliver anklaget og gransket for de subsidier, der gives, alt imens den britiske regering får en godkendelse fra EU-Kommissionen til at garantere Hinkley Point en pris på 130 euro pr. megawatt-time i 35 år, selv om det ikke kommer i drift før 2023,&laquo; siger Becker.KonsolideringFolk, der var med på EWEA&rsquo;s seneste konference om offshore vind for halvandet år siden, siger, at stemningen i branchen er skiftet markant.&raquo;Det er herligt at være del af en industri, der udvikler sig så hastigt. Der er en helt anden optimisme her,&laquo; sagde Vestas&rsquo; chef for havvind, Jens Tommerup, fra scenen i Bella Center.I de store udstillingshaller ved siden af konferencesalen viser over 400 firmaer fra deres stande, hvad de kan levere til det forventede offshore-eventyr &ndash; isenkram, logistik, service, beregningsprogrammer, økonomistyring, strategisk vejledning &ndash; you name it. Alle er ivrige efter at få del i det, der kommer.Det betyder også, at konkurrencen i branchen &ndash; trods erklæringer om samarbejdsvilje &ndash; er blevet benhård. Kommer der ikke den ønskede fart på beslutningerne og bestillingerne af nye havmølleparker i europæiske farvande, bliver der overkapacitet blandt selskaberne, og så vil nogle bukke under.Der sker i øjeblikket en &rsquo;konsolidering&rsquo; i branchen, siger man her &ndash; en eufemisme for det udskilningsløb, hvor nogle vinder, og andre taber. På konferencen annonceredes tirsdag, at den ledende spanske producent af vindmøller, Gamesa &ndash; i 2014 nummer syv i verden &ndash; er gået i kompagniskab med den store franske industrikoncern Areva om et fælles selskab, Adwen, med ambitionen om at vinde 20 pct. af det europæiske offshoremarked inden 2020. Våbnet er en havmølle på otte megawatt, der skal konkurrere med Vestas&rsquo; ditto og med Siemens&rsquo; syv megawatt-mølleVestas har for længst etableret et joint venture med japanske Mitsubishi Heavy Industries om offshore-møller, og havmølledivisionen hedder derfor i dag MHI Vestas.&raquo;Min forventning er, at der bliver færre, men væsentligt større spillere tilbage, som har musklerne, balancen og den industrielle erfaring,&laquo; siger til Ritzau Finans Anders Søe-Jensen, der deltager i EWEA-konferencen som chef for franske Alstoms offshore-afdeling.Alstom aftalte selv sidste år en fusion med den amerikanske gigant General Electric om bl.a. offshore-aktiviteterne.
