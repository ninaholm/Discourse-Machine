UM vil ikke oplyse svartider for aktindsigter
Det vil være ’et uforholdsmæssigt stort ressourceforbrug’, hvis Udenrigsministeriet på linje med andre ministerier skal oplyse Information om sagsbehandlingstiden i sager om aktindsigt


Udenrigsministeriet nægter at oplyse, hvor lang tid ministeriet har været om at besvare aktindsigter i 2011 og 12. Det skriver kontorchef i ministeriets Folkeretskontor Michael Braad til Information.Information har søgt aktindsigt i svartiden i sager om aktindsigt hos Udenrigsministeriet på linje med de øvrige ministerier.Men hvor foreløbig 14 ministerier allerede har leveret de ønskede oplysninger, afviser Udenrigsministeriet nu at deltage.Ministeriet begrunder sin afvisning med, at der er tale om flere end 300 sager, der er behandlet af over 30 forskellige enheder i ministeriet. Et svar vil derfor »indebære en meget omfattende og tidskrævende indsats, der efter Udenrigsministeriets opfattelse vil pålægge ministeriet et uforholdsmæssigt stort ressourceforbrug.«Giv tid, giv tidUdenrigsministeriets afvisning betyder, at omkring 300 sager fra ministeriet ikke kan indgå i den opgørelse, som Information har lavet over ministeriernes svartider i sager om aktindsigt.Det fremgår af opgørelsen, der bygger på oplysninger fra 14 ministerier om i alt 1.352 sager fra 2011 og 2012, at samlet set er kun 36 procent blevet besvaret inden for offentlighedslovens tidsfrist på 10 dage, mens 31 procent har været mere end én måned undervejs.Af samtlige 1.352 aktindsigter har hver sjette været mere end to måneder om at blive besvaret.Som tidligere omtalt i Information forsøgte Udenrigsministeriet i første omgang at skjule, at ministeriet overhovedet førte lister over modtagne aktindsigter. Da det viste sig, at ministeriet faktisk havde den slags lister, var forklaringen, at fortegnelserne ikke var komplette, og derfor var de ikke udleveret. Efter Information havde fået listerne og havde søgt aktindsigt i de endelige afgørelser i hver enkelt sag, har ministeriet altså pure afvist at undersøge, hvordan Udenrigsministeriet ligger i forhold til andre ministerier.Kontorchefen oplyser dog, at Udenrigsministeriet »foranlediget af din henvendelse« har besluttet at iværksætte »en intern registreringsordning«, der bl.a. skal indeholde datoen for den endelige besvarelse af en aktindsigt.»Dette vil fremover gøre det muligt at imødekomme anmodninger om at modtage samlede oplysninger vedrørende svartider i ministeriets aktindsigtssager,« skriver Michael Braad.&nbsp;
