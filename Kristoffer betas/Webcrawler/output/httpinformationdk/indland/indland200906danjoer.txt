Dan Jørgensen satster stort



Poul Nyrup Rasmussens arvtager som gruppeformand for de danske socialdemokrater i Europaparlamentet, Dan Jørgensen, nærer håb om at tage et skridt op ad rangstigen i den folkevalgte forsamling i Strasbourg og Bruxelles. De seneste fem år har Dan Jørgensen tjent som næstformand i parlamentets lovgivningstunge miljøudvalg. Nu sigter den 34-årige S-politiker højere: Han vil indtage posten som koordinator - det vil sige en slags anfører - for de socialdemokratiske miljøpolitikere i parlamentet. »Det er en ret magtfuld post, og for mig at se også mere magtfuld end næstformanden. Det er en de facto formand for socialdemokraterne, der sidder i miljøudvalget, siger Dan Jørgensen til Ritzau. ritzau.
