Pind vil sende voldsmænd på vredeskurser
’Det er der lidt sødsuppementalitet over,’ lyder det fra Dansk Folkeparti, efter at justitsministeren gør forsøgsordning med såkaldt vredeshåndteringskurser permanent. Konservative, Socialdemokraterne og Enhedslisten roser til gengæld Søren Pind
Justitsminister Søren Pind (V) vil have vredeskontrolkurser til unge, der straffes første gang for vold.

Unge voldsmænd skal fremover lære at få afløb for deres aggressioner på kurser i stedet for at tøjle dem i en fængselscelle.Efter en tiårig &ndash; geografisk begrænset &ndash; forsøgsperiode bliver de såkaldte vredeshåndteringskurser nemlig nu gjort &raquo;permanent og landsdækkende&laquo;, skriver justitsminister Søren Pind (V) i et brev til Folketingets retsudvalg.I forsøgsordningen er unge, førstegangslovovertrædere blevet tilbudt en (delvis) betinget dom og deltagelse i vredeshåndteringskurser &ndash;anger management&ndash; i stedet for en betinget eller ubetinget fængselsstraf på op til 40 dage, herunder kombinationsdomme.Alt sammen i håbet om, at kursusdeltagerne efterfølgende ikke begår ny kriminalitet.Søren Pinds beslutning kritiseres af Dansk Folkeparti, hvorimod Konservative, Enhedslisten og Socialdemokraterne støtter den.&raquo;Det var noget, vi lagde op til inden valget,&laquo; siger Socialdemokraternes retsordfører, Trine Bramsen, og fortsætter:&raquo;Det er nemlig helt afgørende, at vi som del af straffen har fokus på, hvordan unge hurtigt kommer ud af kriminalitet. Her har forsøget vist sig yderst brugbart. Jeg håber også, Søren Pind vil se på andre af de initiativer, der effektivt får unge ud af kriminalitet. Det er nødvendigt at se ud over hårdere straffe som redskab.&laquo;Enhedslistens retsordfører, Pernille Skipper, kalder den hidtidige forsøgsordning for et af få &raquo;progressive&laquo; tiltag der de seneste år har været inden for dansk retspolitik. &raquo;Hellere lære folk at opføre sig ordentligt, så de ikke begår kriminalitet igen, end putte dem i fængsel, fordi vi godt ved, at det i de fleste tilfælde ikke har nogen positiv effekt. Det er et forsøg på rent faktisk at lave et straffesystem, der ikke bare hovedløst straffer for straffens skyld, men i stedet pålægger nogle straffe som har til formål at sikre, at der kommer færre ofre for kriminalitet i fremtiden,&laquo; siger Pernille Skipper.Det var den daværende VK-regering som i forbindelse med handlingsplanen mod volds- og ungdomskriminalitet &rsquo;Stop volden&rsquo;, i 2005, forsøgsvis lod en række sjællandske politikredse tilbyde vredeshåndteringskurserne til unge, som har gjort sig skyldig i mindre grove tilfælde af vold eller trusler.I dag understreger den konservative formand, Søren Pape Poulsen, at unge lovovertrædere skal mødes med &raquo;konsekvens&laquo; fra dag ét.&raquo;At hjælpe den unge med at kunne håndtere et hidsigt temperament lyder i den forbindelse fornuftigt, og vi kan derfor støtte, at vi gør forsøget permanent. Der skal dog ikke herske tvivl om, at hvis den unge ikke lærer at opføre sig ordentligt, så skal hammeren falde. Det er her én ny chance &ndash; ikke et frikort,&laquo; lyder det fra Søren Pape Poulsen.Usikkert om det virkerFlere evalueringer af forsøgsordningen har dog gennem årene haft svært ved entydigt at konkludere, om ordningen faktisk får færre af unge til at falde tilbage i kriminalitet. Problemet har været, at antallet af de unge, som har deltaget i forsøgsordningen, og den sammenlignelige gruppe som ikke har deltaget i ordningen, har været så få, at det har været svært at sige noget med statistisk sikkerhed.Kursusdeltagerne har også forskellige opfattelser af, hvor meget de får ud af dem.&raquo;Nej, jeg glemmer det ret hurtigt igen. Det er jo noget med, at man husker det, man vil huske. Altså, jeg kunne bruge det hele til noget, hvis jeg gad. Men jeg kommer kun for at få det overstået,&laquo; lød det for eksempel fra en af de unge i en evaluering i 2008, mens en anden samme år udtalte:&raquo;Ja, det med kropssprog, det kan jeg godt bruge og tænke over, hvordan jeg stiller mig op. Og så det med positive og negative konsekvenser. Det kan jeg også godt bruge. Og det med, at man skal sige tingene stille og roligt, men stadig direkte. Men afslapningsøvelsen, den får jeg ikke brug for, tror jeg.&laquo;I den seneste evaluering, fra 2014, lyder konklusionen imidlertid, at &raquo;umiddelbart tyder undersøgelsen altså på, at der er en positiv effekt af at lade de unge gennemgå etanger managementkursus&laquo;.Men evalueringen konkluderer samtidig, at &raquo;det er ikke muligt at fastslå&laquo;, om denne positive effekt skyldes vredeshåndteringskurset eller bare det, at de unge kriminelle får en mildere straf, end de unge ellers ville have fået, i og med at de pålægges at deltage i kurset.SødsuppementalitetDansk Folkepartis retsordfører, Peter Kofod Poulsen, kritiserer da også justitsministerens beslutning:&raquo;Det er da mærkelig, at hvis man begår noget kriminelt, så slipper man, hvis man tager et kursus i at opføre sig ordentligt i fremtiden. Det er der lidt sødsuppementalitet over. Det er jo, hvad man burde kunne forvente af folk: At de selvfølgelig skal opføre sig ordentligt. Begår man noget kriminelt, skal man straffes for det, men selvfølgelig også have de værktøjer, der skal til, for at man kan komme videre og leve som en lovlydig borger. Et sådan kursus skal lægges oven i straffen og ikke være i stedet for denne.&laquo;Frem til den seneste evaluering af forsøgsordningen i 2014 havde Kriminalforsorgen modtaget mellem 600 og 700 anmodninger om egnethedsvurdering med henblik påanger management, og 109 blev idømt &rsquo;AM-domme&rsquo;. Men Justitsministeriet vurderer, at der i perioden reelt har været omkring 2.000 potentielle sager. Af de 109 domme drejede de 86 sig om såkaldt simpel vold (straffelovens paragraf 244)Søren Pind har ikke ønsket at kommentere sin beslutning om at gøre forsøgsordningen permanent og landsdækkende.
