Kun gratis uddannelse for nogle studerende
Tre danske studerende kan ikke få penge tilbage for ulovligt opkrævede studieafgifter på de såkaldte Erasmus Mundus-uddannelser på Aarhus Universitet (AU). Argumentet er, at de ikke er optaget på en dansk universitetsuddannelse


Har du taget en bachelor på et dansk universitet, så kan du få. Har du ikke, så må du gå.Sådan tolker Aarhus Universitet (AU) i hvert fald retningslinierne for, hvem der skal have tilbagebetalt den studieafgift på fælleseuropæiske Erasmus Mundus-uddannelser, som en række danske universiteter i strid med loven har opkrævet studerende siden 2004.AU har netop sagt nej til at betale penge tilbage til en dansk studerende på en mellemlang videregående uddannelse, og to danske studerende med bachelorgrader fra udlandet.Argumentet er, at de ikke har en bachelor fra et dansk universitet."Aarhus Universitet erklærer brugerbetaling for lovligt i Danmark, i hvert fald hvis du ikke går på en dansk universitetsuddannelse, hvilket hovedparten af de danske studerende jo ikke gør," mener Mathias Friis Jørgensen fra Danske Studerendes Fællesråd (DSF).Ifølge prorektor på AU, Nina Smith, har universitetet kun hjemmel til at betale de ulovligt opkrævede gebyrer tilbage til studerende, der er optaget på et dansk universitet:"Vi har et brev fra Videnskabsministeriet, hvor der står, at vi kun skal betale penge til Erasmus Mundus-studerende, der har en bachelor fra et dansk universitet, derfor kan studerende fra de mellemlange videregående uddannelser altså ikke få penge tilbage."Ulovligt gebyrAarhus Universitet har tidligere nægtet at betale den ulovligt opkrævede studieafgift tilbage til de studerende, som Videnskabsministeriet ellers krævede for knap et års tid siden.AU's argument var, at de ifølge Finansministeriet budgetvejledning ikke har lov til at betale statens penge tilbage, når det er uklart til hvem og hvorfor.I oktober fik AU derfor en eksplicit tolkning af retningslinierne fra ministeriet, forklarer Nina Smith:"Vi har siddet som en lus mellem to negle, da vi ikke bare kan bruge statens penge til tilbagebetaling, hvis det er uklart til hvem og hvorfor der skal betales. Samtidig har ministeriet krævet, at vi skal betale, derfor har vi bedt om, at få en vejledning fra ministeriet, og den har vi fulgt slavisk," forklarer Nina Smith.AU har dog betalt pengene tilbage til fire ud af de syv studerende, der indtil videre har krævet studieafgiften tilbage.Dansk Magisterforening har ført sag for fire af de studerende, der har krævet de ulovlige studieafgifter tilbage. To ud af fire studerende har fået et nej til tilbagebetaling, forklarer juridisk konsulent Elisabeth Tosti:"De studerende, der er blevet afvist, er også danske studerende, der har taget deres bachelor i udlandet. Men de har været indskrevet på Aarhus Universitet, som et led i deres Erasmus Mundus-studier, og spørgsmålet er om princippet om gratis uddannelse i Danmark, så heller ikke gælder dem," siger Elisabeth Tosti.Dansk Magisterforening overvejer i øjeblikket at gå videre med sagen, mens Danske Studerendes Fællesråd gerne så, at ombudsmanden gik ind og undersøgte hele Erasmus Mundus-sagen:"Det kan godt være, at lovgivningen beskytter de studerende mod brugerbetaling, men den her sag viser jo, at bevisbyrden ligger på de studerende, når der bliver problemer," siger Mathias Friis Jørgensen.
