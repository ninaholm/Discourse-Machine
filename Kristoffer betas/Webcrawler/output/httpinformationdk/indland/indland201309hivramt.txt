HIV-ramt mor til to udvises til Uganda
Sara er blevet udvist til Uganda af Justitsministeriet, selv om ministeriet selv er klar over, at det præparat, som holder Saras HIV-infektion nede, ikke er tilgængeligt gennem det offentlige sundhedssystem i Uganda. Udvisningen tager heller ikke hensyn til hendes to mindreårige børns tarv. Det vurderer asylchef Eva Singer fra Dansk Flygtningehjælp som et brud på børnekonventionen
I frygt for stigmatisering pga. hendes sygdom har Sara valgt at bruge et dæknavn og har ikke ønsket at kunne blive genkendt på billedet.

En humanitær opholdstilladelse er aldrig permanent. Det ved den 32-årige ugandiske kvinde Sara. Hun har boet i Danmark i fem år, hvor hendes midlertidige humanitære opholdstilladelse er blevet fornyet op til flere gange. Hver gang med det samme argument om, at der på grund af hendes HIV-infektion og følgesygdomme var »humanitære hensyn« af en sådan styrke, at hun og hendes datter kunne blive i Danmark.Men i juli 2013 gik det ikke længere med forlængelsen af den humanitære opholdstilladelse. Justitsministeriet vurderede nu, at Saras symptomer fra HIV-infektionen var svundet, og at den medicin, Atripla, hun skal tage dagligt resten af sit liv, nu kunne erhverves i Uganda. Godt nok er præparatet ikke tilgængeligt i det offentlige sundhedssystem i landet, men den danske ambassade i Uganda vurderede, at det kan købes gennem ‘private udbydere’. Derfor fik Sara afslag på humanitært ophold, fremgår det af hendes afslag fra ministeriet, som Information er i besiddelse af.»Jeg forstår det simpelthen ikke. Jeg har det, som jeg altid har haft det. Hvorfor er det ikke godt nok længere? Danmark accepterede mig, tog sig af mig og mine børn, men nu stopper det. Jeg har det som om, at alt bliver revet væk fra mig,« siger Sara.Siden 2008, hvor Sara kom til Danmark, er meget sket. Hendes datter var blot fem år, da de to kom herop for at finde datterens danske far. Det lykkedes aldrig, og de to endte i et asylcenter, hvor en meget underernæret Sara startede sin HIV-behandling. Det blev konstateret, at Sara havde cerebral infektion, som er en følgesygdom i hjernen, der forekommer hos terminalt syge HIV-patienter. I den lægeerklæring hun sendte med sin ansøgning om forlængelse af ophold i Danmark fremgår, at hun risikerer sit liv, hvis hun ikke får behandling med Atripla dagligt.Justitsministeriet har spurgt den danske ambassade i Uganda til råds om muligheder for behandling i landet. I afslaget på opholdstilladelse står, at Atripla ikke er tilgængeligt gennem landets offentlige sundhedssystem, men at et andet præparat med andre virksomme stoffer kan opnås gratis. Derudover fortæller ambassaden også, at sundhedssystemet i Uganda »periodevis har mangel på medicin«. De oplysninger bekymrer Sara meget. Især fordi flere familiemedlemmer fra Uganda er døde af aids, mens Sara har været i Danmark.Opdateret 1/10&nbsp;09.49: Det fremgik oprindelige»Når min familie er døde af den samme sygdom, som jeg har, har jeg meget svært ved at tro, at lige præcis jeg skulle have lettere ved at få behandling for sygdommen, end de har haft,« siger Sara.Med tanken om, at livet i Uganda ikke var en mulighed med en kronisk sygdom som HIV, har Sara gjort alt, hun kunne for at integrere sig i Danmark. På udmærket dansk fortæller hun, at hun har været i tæt kontakt med det lokale jobcenter, haft et vellykket praktikophold og var klar til at påbegyndte en uddannelse i København, da afslaget kom. I dag er hendes datter 10 år, taler flydende dansk og er glad for at gå skole i den forstadsby til København, hvor familien bor i en lille lejlighed. For to år siden kom også Saras søn til Danmark.Hun søgte om familiesammenføring, da drengens far døde af aids. Han er nu 15 år, spiller fodbold på førsteholdet i den lokale klub og er blevet optaget på en international skole, hvor Sara har fået stor ros for hans store fremskridt på kort tid.I begyndelsen fortalte Sara intet til børnene. Hun ville ikke bekymre dem og standse deres gode udvikling. Men for nylig har hun fortalt børnene, at de kan blive sendt ud af landet, så snart myndighederne henvender sig. Den potentielle trussel om hjemsendelse hviler over hjemmet, og de seneste dage har børnene ikke været i skole, men har haft ondt i maven af bekymring. Hver gang et ukendt nummer ringer til Saras telefon, mens Information er på besøg, udstøder hun et lille gisp.UdvistUdvisningen af Sara er en direkte konsekvens af VK-regeringens stramninger fra 2010. Med Birthe Rønn Hornbech som integrationsminister&nbsp;gik man fra at vurdere, om ansøger havde reel adgang til behandling og medicin – altså om man rent praktisk ville kunne få den behandling, man havde brug for – til at udvise folk, hvis de blot havde formel adgang. Den formelle adgang er også kun den, som Justitsministeriet i Saras tilfælde vurderer. Men som enlig mor med to børn og uden et netværk i Uganda er det tvivlsomt, hvordan Sara vil få sin daglige medicin, når det offentlige sundhedssystem i Uganda ikke kan forsyne hende med den.Asylchef fra Dansk Flygtningehjælp Eva Singer finder praksissen dybt problematisk.»Man forholder sig kun til den teoretiske mulighed for at få adgang til behandling i hjemlandet, men ser ikke på, om den enkelte person har reel adgang til denne behandling,« siger hun.Da ændringen blev lavet i 2010 var Enhedslisten imod. Det er de stadig.»Det er helt åbenlyst, at regeringen bør fjerne denne stramning. Det er jo noget pjat at sige til folk, at de formelt har adgang til behandling, når de reelt ikke har en jordisk chance for at få adgang til den livsnødvendige behandling,« siger Enhedslistens politiske ordfører, Johanne Schmidt-Nielsen.Brud på børnekonventionenSiden lovændringen blev indført i 2010, har direktør for Institut for Menneskerettigheder Jonas Christoffersen været bekymret for, hvad den ville betyde for børnene. Flere afgørelser fra FN’s Menneskerettighedskomite, fra Menneskerettighedsdomstolen og Højesteret viser, at Justitsministeriet er gået for hårdt til den i sager med børn. Derfor skal man være ekstra opmærksom på børnene i de nye sager.»Det store spørgsmål for mig er, hvordan Justitsministeriet forholder sig til børnenes rettigheder. Det gælder dels i sager, hvor barnet er alene, og dels i sager med syge navnligt enlige forældre, som det er tilfældet her. For hvis forældrenes sygdom bryder ud igen, fordi der ikke er reel adgang til medicin, hvad er det så, man gør med børnene, og hvilken rolle spiller Børnekonventionen?« siger Jonas Christoffersen.Afgørelser som denne, hvor man kun forholder sig til, om medicin er til stede i udlandet, har asylekspert fra Dansk Flygtningehjælp Eva Singer set før. Det synes hun er problematisk for de to børn, som skal forlade landet sammen med deres mor.»Man tager slet ikke hensyn til børnenes forhold og deres tilknytning til Danmark. Det har jeg set i flere sager. Og det er også tilfældet i denne,« siger hun og hentyder til, at børnenes tarv ikke er nævnt én eneste gang i afvisningen fra Justitsministeriet.Eva Singer vurderer, at det er et brud med børnekonventionens artikel 3, at der ikke tages hensyn til børnenes tarv i beslutningen, og med udlændingelovens paragraf 26, som oplister, hvilke hensyn myndighederne skal vurdere, når en opholdstilladelse ikke forlænges. Heriblandt er barnets tarv.»Det er helt klart en fejl, at man ikke vurderer barnets tarv. Det fremgår tydeligt af børnekonventionen, at det hensyn skal tages,« siger hun.Dansk Flygtningehjælp har derfor hjulpet Sara med at søge om genoptagelse af hendes sag, men hun har endnu ikke modtaget noget svar fra Justitsministeriet.Også Michala Bendixen fra organisationen Refugees Welcome finder praksissen problematisk.»Det er grotesk, at man glemmer at se på, at der er børn i familien, som faktisk er blevet godt integreret, og som har befundet sig en stor del af deres liv i Danmark,« siger hun.Sara er bange for, hvad der sker med hendes behandling, hvis hun kommer til Uganda, men det, hun frygter allermest, er, hvad der skal ske med hendes børn.»Det, der gør mig ulykkelig, er, at mine børns fremtid bliver ødelagt, når de bliver revet ud af deres nuværende liv,« siger hun.Sara er ikke den ugandiske kvindes rigtige navn. Information er bekendt med hendes identitetOpdateret 1/10&nbsp;09.49: Det fremgik oprindeligt af artiklen, at Birthe Rønn Hornbech var justistminister i VK-regeringen. Det er&nbsp;forkert og er i teksten blevet rettet til integrationsminister.
