Læger: Myndighed vidste besked om patientdatabase
Flere organisationer hævder nu, at Statens Serum Institut var klar over, at en omstridt og nu midlertidigt lukket patientdatabase indeholdt et bredt spektrum af patientdata. Jurister har tidligere vurderet, at en så bred indsamling af oplysninger er i strid med sundhedsloven


Statens Serum Institut vidste, at den omstridte patientdatabase ved navn DAMD indeholdt et &raquo;bredt spektrum&laquo; af patientdata indsamlet fra de praktiserende læger.Det hævder Bruno Melgaard Jensen, der er formand for de Praktiserende lægers organisation (PLO):&raquo;Der har været holdt flere oplæg hos Statens Serum Institut, hvor det klart er fremgået, hvad det var for en database,&laquo; siger Bruno Mel- gaard Jensen, der også er medlem af databasens styregruppe.Flere jurister med speciale i sundhedsret har ellers over for DR-programmet Orientering vurderet, at en så bred indsamling af oplysninger er i direkte strid med sundhedsloven.Databasen indeholder patientoplysninger indsamlet fra de praktiserende læger og omfatter blandt andet såkaldte diagnosekoder, hvor patienterne registreres med et udvalg af 704 forskellige diagnose- koder, der beskriver patienten.Det kan eksempelvis være dybt fortrolige oplysninger om rejsningsproblemer, seksuel afvigelse, patientens økonomi eller juridiske forhold.Det brede udvalg af data i databasen blev Statens Serum Institut ifølge PLO senest bekendt med på fem møder i løbet af sidste år mellem Statens Serum Institut og Dansk Almenmedicinsk Kvalitetsenhed (DAK-E), der driver databasen til daglig.Det hævder PLO i en skrivelse til foreningens medlemmer, som er udsendt i samarbejde med DAK-E.Her skriver PLO konkret, at DAK-E på de omtalte møder holdt oplæg, &raquo;hvor det klart er fremgået, at fællesdatabasen omfatter et bredt spektrum af patientdata&laquo;.Venter på udredningPoul Erik Hansen, der er afdelingschef i Statens Serum Institut, ønsker ikke at kommentere påstandene:&raquo;Jeg har ingen kommentarer, før udredningen er færdig,&laquo; siger han med henvisning til en udredning af forholdene omkring DAMD-databasen, som ventes færdig i starten af november.&ndash;Men vil I ikke be- eller afkræfte, om I har været til disse møder og er blevet bekendt med, at der har været et bredt spektrum af patientdata (i databasen, red.)?&raquo;Nej, men jeg vil gerne kommentere på det, når udredningen er færdig.&laquo;Sundhedsloven giver kun mulighed for at indsamle oplysninger om patienter til såkaldte kliniske kvalitetsdatabaser, hvis indsamlingen sker for en afgrænset gruppe af patienter.Ifølge referater fra møder i databasens styregruppe er det dog ikke en begrænset gruppe af patienter, der bliver kodet og videresendt til databasen.Derimod indkoder omkring halvdelen af de praktiserende læger mindst 70 procent af de kontakter, som de har med deres patienter. Det resulterer i, at der dagligt kommer ca. 400.000 registreringer ind til databasen.Efter kritikken i DR-programmet Orientering er databasen midlertidigt blevet lukket ned, så den kun indhenter oplysninger om et meget begrænset antal sygdomme.
