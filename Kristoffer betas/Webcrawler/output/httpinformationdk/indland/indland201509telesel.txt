Teleselskaber overvåger kunder ulovligt
Teleselskaber logger mobilbrugeres opholdssted, når de går på nettet, fremgår det af oplysninger fra Rigspolitiet. Men logningen er ulovlig, vurderer professor i teleret


Hver gang du går på Facebook eller besøger Google på din mobiltelefon, så er der stor risiko for, at dit teleselskab registrerer, hvor du er. I mange tilfælde logger teleselskaberne nemlig, hvilken mobilmast du er forbundet til, når du går på nettet med mobilen &ndash; og ikke bare, når du ringer eller sender sms&rsquo;er, sådan som den såkaldte logningsbekendtgørelse foreskriver.Men logningen af datatrafik er efter alt at dømme ulovlig, siger juraprofessor på Aalborg Universitet Søren Sandfeld Jakobsen, der er ekspert i teleret&raquo;Min umiddelbare vurdering er, at den praksis, hvor masteoplysninger fra al datatrafik logges, er i strid med udbudsbekendtgørelsen og det underliggende EU-direktiv, det såkaldte e-datadirektiv,&laquo; forklarer Søren Sandfeld Jakobsen.Som beskrevet i dagens Information oplyser en række forsvarsadvokater, at de jævnligt modtager teleoplysninger fra politiet, hvori der optræder masteoplysninger fra mobiltelefoners internetbrug. At registreringen foregår, bekræfter Rigspolitiets Telecenter. Ifølge centret indhentede politiet sidste år masteoplysninger på internettrafik fra teleselskaberne i 1.795 tilfælde.Læs også: Mobilbrugere bliver sporet af teleselskaber, når de går på nettetNår teleselskaberne logger, hvilken mast din mobiltelefon forbinder til, så ved de med en vis nøjagtighed, hvor du opholder dig.I nogle tilfælde med ned til hundrede meters nøjagtighed; i andre kan man blot afgøre i hvilken bydel, by eller område, du befinder dig.&raquo;Det er en massiv overvågning. Min smartphone tjekker jo hele tiden, om jeg har fået nye emails, eller om der er sket noget spændende på Facebook og Twitter. Det er minimum hvert femte minut, muligvis oftere. Det betyder, at teleselskaberne med minutters nøjagtighed ved, hvor jeg opholder mig,&laquo; forklarer Ole Tange, der er konsulent i it-medarbejdernes fagforening Prosa.Hos Teleindustrien, der er brancheorganisation for teleselskaberne, siger direktør Jakob Willer, at udbyderne er tvunget til at gennemføre logningen af tekniske årsager.&raquo;Efter logningsreglerne har selskaberne en forpligtelse til at foretage registrering af masteoplysninger ved beskeder. Beskeder transporteres i mobilnettene som datatrafik, og derfor er det nødvendigt, at der i et vist omfang også sker en registrering af masteoplysninger ved datatrafik,&laquo; skriver han i en email til Information.
