Flere penge til grundforskning



 Den langsigtede forskning fik i går en håndsrækning, da Dansk Folkeparti og Ny Alliance indgik en aftale med regeringen om at tilføre tre milliarder kroner til Danmarks Grundforskningsfond. Fonden er en uafhængig enhed, der arbejder for at fremme dansk grundforskning inden for alle fagområder. "Vi har haft det højt på dagsordenen, for grundforskningsfonden løber tør for midler i løbet af nogle få år. Så for at sikre en kontinuitet i grundforskningen er vi blevet enige om, at vi allerede nu slår fast, at grundforskningsfonden tilføres den grundkapital, så de kan agere fremover," siger Dansk Folkepartis finansordfører, Kristian Thulesen Dahl. ritzau

