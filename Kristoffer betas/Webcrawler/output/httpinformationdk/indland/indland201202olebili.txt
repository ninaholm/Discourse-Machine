Nu er Ole selv bilist
I sidste uge opfordrede Information vore læsere til at lave en digtanalyse af ’Oles nye autobil’ i anledning af betalingsringens endeligt. Vi bringer her abonnent Michael Møller Nielsens omskrivning af sangen


 Ole tog med rutebil
ind til byen med et smil
Tøf, tøf, tøf, tøf, tøf…
 
Bussen den var gul og flot
selv om det var regn og vådt
Tøt , tøf...
 
Men så inden næste stop
dér sad bussen i en prop
Båt, båt …
 
Ole sku’ til jobbet nå,
så han må stå af og gå
sjup, sjup, sjup …
 
Han var bare passager,
så det er jo det der sker
Pyt, pyt, ….
 
Bilen skal ha’ ret og lov
til at fylde vej og torv
Båt, båt, båt ….
 
Selv om den er næsten tom
er det dén det handler om
Tøf, tøf….
 
Ole regnede ingen med
han ku’ bare gå i fred
Sjap, sjap … 
Men det blev til sidst for trist
nu er Ole selv bilist
Båt, båt båt

