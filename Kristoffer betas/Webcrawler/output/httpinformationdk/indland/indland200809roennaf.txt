Rønn afviser eftersyn



 Udlændingeservice
Integrationsminister Birthe Rønn Hornbech (V) er direkte nedladende over for den politiske ordfører fra sit eget parti, mener socialdemokraten Henrik Dam Kristensen. Ministeren har afvist et forslag fra Venstres politiske ordfører, Inger Støjberg, om et eftersyn af udlændingepolitikken. Henrik Dam Kristensen (S) havde spurgt Rønn Hornbech, om hun ville følge forslaget fra Støjberg om et eftersyn af udlændingepolitikken. Svaret fra Rønn er, at "Integrationsministeriet overvåger løbende effekten af udlændingepolitikken og følger nøje udviklingen på opholds- og integrationsområdet." 
"Det er ikke noget svar. Hun skriver bare, at vi er på arbejde hver dag," siger Dam. 

