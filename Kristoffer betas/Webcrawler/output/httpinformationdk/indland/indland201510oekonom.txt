Det økonomiske menneske er ikke, hvad det har været
Homo Economicus har det skidt. I sidste uge medgav Dagpengekommissionen, at vi måske ikke altid tænker så endimensionelt, som vi forestiller os. Information tegner et portræt af det økonomiske menneske og dets udfordringer i dag
Nina Smith fremlægger Dagpenge-kommissionens anbefalinger. Under sit arbejde har kommissionen erkendt, at mennesker ikke kun handler rationelt – hvilket har betydning for økonomiske modeller.

Anders Meyer og Monique von Appen er i gang med at vinde realityprogrammetParadise Hotel 2015. De to deltagere står på en ponton i hotellets pool, ansigt til ansigt med en glaskugle hver i hånden. På et bord lægger programmets vært løbende penge, som Anders Meyer og Monique von Appen kan gå hjem med. Hvis de begge vælger at blive stående med kuglen intakt, kan de gå derfra med 500.000 kr. til deling. Men hvis en af dem smadrer kuglen inden den anden, får personen hele beløbet.På trods af at de spiller mod hinanden, giver hverken Monique von Appen eller Anders Meyer slip på kuglen. De ender dermed med at dele de 500.000 kr.&raquo;Det er klart, at jeg gjorde mig rigtig mange overvejelser om at smide kuglen, for jeg anede jo ikke, om jeg kunne stole på Monique. Men jeg følte virkelig, jeg kunne se i Moniques øjne, at hun ville gå hele vejen sammen med mig. Derfor tænkte jeg, at jeg ikke ville ændre min person for at smide kuglen og være egoistisk,&laquo; sagde Anders Meyer efter sejren til realityportalen.dk.Ved at holde fast i kuglen til det sidste fravalgte Anders Meyer således muligheden for at få dobbelt så mange penge, som han endte med at tage med hjem. Men det er ikke sådan, man optimerer sin egennytte, som økonomerne vil sige, vi lever for. Spørgsmålet er derfor, om Anders Meyer og Monique von Appen har misforstået konceptet bag neoklassisk økonomi, eller om vi har bevæget os væk fra den opfattelse, det forrige århundredes filosoffer lagde til grund for, hvordan vi ville handle over for andre mennesker i en økonomi: Homo Economicus.Thomas Hobbes beskrev begrebet med ordene:Homo homini lupus&ndash; en mand er en ulv mod en anden mand. Men hvis ulven er tam i ego&rsquo;ernes Valhalla, Paradise Hotel, hvordan ser det så ud ude i den virkelige verden?En farverig fætterI sin levetid er Homo Economicus blevet kaldt alt fra kedelig over psykopatisk til det pure opspind &ndash; alt imens det har været en teoretisk repræsentant for det gennemsnitlige menneske, når der er blevet skrevet lærebøger om økonomi. Den rationelle mand kaldes han også, for rationalitet er udgangspunktet for, hvad han gør. Han er sine egne interesser højest. Han vil have mest ud af mindst muligt arbejde. Han er egennyttemaksimerende, som teoretikerne kalder det. Alle handlinger ercost&ndash; omkostning &ndash; vejet op modbenefit&ndash; fortjeneste. På grund af ønsket om altid at maksimere sin egennytte har han ikke øje for andres behov. Desuden er han ikke kun en han, men bestemt også en hun, hin og hen samt vigtigst af alt: den teoretiske basisborger i de økonomiske modeller, som skaber samfundet omkring os.Sådan har han dog ikke altid været. Karaktertræk fra Homo Economicus kan spores tilbage til den moderne økonomis fader, Adam Smith. Men da den britiske filosof og økonom skabte det økonomiske menneske, var det mere i sit eget billede end den simple karakter, vi kender det som i dag.&raquo;Uanset hvor selvisk en mand er, ligger der i ham en interesse for andres velbefindende og lykke, som han intet tjener på,&laquo; skrev Adam Smith.John Stuart Mill fortsatte i det 18. århundrede beretningen om Homo Economicus som et rundet menneske, der tænkte på andre, og hvis maksimering af egennytte ikke kun handlede om at tilegne sig mest mulig mammon.Psykologerne og amerikanerneI det 20. århundrede tog amerikanske økonomer over, hvor briterne slap. Ad flere omgange forsvandt de føromtalte menneskelige træk i Homo Economicus, i takt med at han blev en hjørnesten i opbyggelsen af den kapitalistiske del af verdensøkonomien.&raquo;Visse af hans træk blev overdrevet, da man skabte den fiktionelle økonomiske mand,&laquo; skrev Mary S. Morgan, professor i økonomi og filosofi på London School of Economics, i 1996. Disse overdrivelser medførte, at Homo Economicus blev hyperrationel, så han kunne spille sin tildelte rolle i de matematiske teorier, som neoklassiske økonomer skabte.Der var flere, der tvivlede, strittede imod og prøvede at nuancere ham, men i takt med at kapitalismen og Homo Economicus viste sin styrke, stilnede debatten, skrev Mary S. Morgan.&raquo;Der er ingenting tilbage fra psykologien. Vi har nøgternt konkluderet, at vi foretrækker mere frem for mindre,&laquo; diagnosticerede Mary S. Morgan Homo Economicus&rsquo; tilstand til at være i tiden omkring Anden Verdenskrig.Mennesker tænker kortsigtetSenest har Dagpengekommissionen prøvet at nuancere Homo Economicus&rsquo; gøren og laden i deres reformforslag. Kommissionens medlemmer har således kigget mod andre områder af socialvidenskaben for at hente inspiration. Det er nyt. Grunden til, at man designede den rationelle mand, er, at han gør det muligt at sætte tal på, hvilke valg vi træffer. Irrationalitet kan ikke måles. Hvis man forsøgte, ville man fjerne det videnskabelige grundlag for at kalde økonomi en videnskab, der kan bygges samfundsomspændende modeller på.Sammen med Jehova, Allah, Gud og Buddha er Homo Economicus en af de personer, der har haft størst indflydelse på, hvordan verden ser ud i dag. Men modsat guderne er Homo Economicus&rsquo; tilhængere &ndash; økonomerne &ndash; begyndt at kritisere hans fejl. Verden er en mere kompliceret størrelse end som så, og det er ikke altid muligt at træffe de mest rationelle beslutninger. Et mere kompliceret system var noget af det, Dagpengekommissionen forsøgte at bringe på banen, da de indlemmede adfærdsøkonomiske teorier i deres forslag til en ny reform af dagpengesystemet.&raquo;Vi økonomer er først for nylig blevet opmærksomme på, at der inden for psykologien er sindssyg meget forskning, som viser, at mennesker tænker kortsigtet, men at en lille smule tilskyndelse kan få dem til at ændre fuldstændig adfærd,&laquo; sagde økonomiprofessor Nina Smith ved fremlæggelsen af kommissionens anbefalinger til et nyt dagpengesystem. Den gren af psykologien, som mikser sociologi og økonomi, kaldes adfærdsøkonomi, og i de seneste år har dens teoretikere været nogle af de fremmeste kritikere af Homo Economicus.Adfærdsøkonomisk opbakningDan Ariely, professor ved Massachussetts Institute of Technology og forfatter til tre bøger om adfærdsøkonomi, har længe plæderet for at raffinere Homo Economicus. Der kan adfærdsøkonomisk teori være behjælpelig.&raquo;Adfærdsøkonomisk tænkning er nødvendigvis ikke et opgør med den neoklassiske økonomiske tankegang, men det er også mere end en fintuning,&laquo; siger Dan Ariely.&raquo;I dag har vi nogle modeller, der fanger noget af variansen i vores handlinger, og det giver os en smule indsigt. Problemet er, at vi har skabt vores systemer ud fra den indsigt. Den indsigt er baseret på, at vi alle tænker som Homo Economicus. Men det gør vi ikke,&laquo; siger Dan Ariely.Han efterspørger en smule mere ydmyghed i skabelsen af disse modeller. Den ydmyghed skal gøre, at man tænker flere variabler ind, når man designer et bedre økonomisk system. Til at opnå det mål foreslår Dan Ariely netop at implementere teorier fra psykologi, sociologi, osv. for at give Homo Economicus et mere nuanceret verdenssyn.Mennesker i modellerDirk Helbing er professor i socialvidenskabelig databehandling ved Eidgenössische Technische Hochschule (ETZ) i Zürich, Schweiz. Han har skrevet en guidebog til, hvordan vi overlever den tekniske revolution, og i den forbindelse har han set på vores evne til at samarbejde ud fra spørgsmålet: &rsquo;Hvor selviske er folk egentlig?&rsquo;&raquo;Homo Economicus repræsenterer ideen om, at vi alle er selviske,&laquo; siger Dirk Helbing.Mod sin egen forventning endte Dirk Helbing dog med at konkludere, at mennesket i dag ikke kun vil maksimere sin egennytte, men også er interesseret i gode forhold og nære relationer. Det er derfor naturligt, at man i dag baserer sit samfund på nogle nye principper, mener han.&raquo;Verden er blevet for kompleks til at blive forstået af én hjerne alene. I dag kræver det samarbejde at forstå en kompleks verden,&laquo; siger Dirk Helbing.Thomas Hobbes&rsquo; ulv er ikke en vinder i dag. Men det er ikke nødvendigvis, fordi vi er blevet irrationelle:&raquo;Når det bliver sværere at få mættet de rationelle behov, søger vi efter nye behov. Det være sig nære relationer, bløde værdier osv. Vi har fået nye incitamenter, som bliver anerkendt som drivkraft,&laquo; siger Dirk Helbing, der foreslår, at Homo Socialis skal erstatte Homo Economicus.Hos Anders Meyer i Paradise Hotel var et incitament til at dele pengene håbet om ikke at blive set som egoistisk. Han falder dermed ned i Dirk Helbings kategori af Homo Socialis &ndash; fremtidens model for design af økonomiske systemer.
