NATO saboterer FN-undersøgelse af civile tab i Libyen
NATO nægter at afsløre,  hvem der bombede hvad og hvorfor FN bekræfter, at civile libyere blev dræbt i fire ud af fem episoder, som Danmark kan være ansvarlig for. NATO nægter at afsløre,  hvem der bombede hvad og hvorfor
Mustafa Naji al-Morabit foran sit bombede hus, hvor hans kone og to børn blev dræbt. NATO fastholder, at målet var militært.

En ny FN-rapport om Libyen-krigen bekræfter, at mindst 24 civile libyere blev dræbt og såret under fire bombardementer, som kan være udført af danske F-16.En sammenligning af oplysninger i den 200-sider lange FN-rapport fra den Internationale Undersøgelseskommission vedrørende Libyen og Flyvertaktisk Kommandos sparsomme oplysninger om den danske indsats viser, at danske fly var indsat i samme område og på samme tid, som mindst 24 civile libyere blev dræbt og andre 17 såret.Et femte bombardement, som Information tidligere har skrevet om, er ikke blevet undersøgt nærmere.FN’s undersøgere har imidlertid måttet opgive at nå til bunds i spørgsmålet om NATO’s ansvar for civile tab under Operation Unified Protector.NATO-sabotageEn højt placeret FN-kilde siger til Information, at NATO systematisk har saboteret kommissionens arbejde.Bl.a. har den magtfulde militæralliance nægtet at fortælle FN, hvem der har bombet hvad i Libyen, og ikke mindst hvorfor.F.eks. har NATO nægtet at lade FN-kommissionen få indsigt i beviserne for, at de i alt 20 bombemål, som kommissionen har undersøgt, var militære. NATO har også pure afvist at møde undersøgerne ansigt til ansigt.»Det er både rystende og utilstedeligt, at NATO ikke vil samarbejde,« siger den højtstående FN-kilde.»Ikke mindst, når man tager i betragtning, at NATO bombede i Libyen på mandat fra FN og med det eksplicitte formål at beskytte den libyske civilbefolkning.«NATO’s kommunikation med FN begrænser sig således til to breve. Af brevene fremgår det, at NATO først forsøger at få FN til at droppe alle undersøgelser af spørgsmålet om alliancens ansvar for civile tab. Det ligger uden for FN-kommissionens mandat, mener NATO.Dernæst afviser NATO at have begået nogen som helst fejl. Alle bombemål var militære, og ingen mål blev bombet, hvis der var det mindste tegn på civil tilstedeværelse, hedder det.Operation Unified Protector blev udført med så få civile tab som det var menneskeligt og teknisk muligt,« skriver NATO’s juridiske rådgiver Peter Olson.FN’s undersøgelseskommission anbefaler i rapporten, at NATO iværksætter sin egen undersøgelser i Libyen for at fastslå omfanget af de civile tab under krigen. Og så opfordres NATO til at følge de samme regler for udbetaling af kompensation til ofre og efterladte til civile ofre, som alliancen bruger i Afghanistan.Ingen af anbefalingerne har NATO imidlertid tænkt sig at følge, fremgår det af alliancens breve til FN.NATO henviser bl.a. til, at man ikke længere har mandat til at foretage sig noget på libysk jord, og at alliancen ikke er forpligtet til udbetale nogen form for erstatning. Det må den nye libyske regering tage sig af, mener NATO.MørkelægningHerhjemme har Forsvaret med forsvarsminister Nick Hækkerups (S) velsignelse mørkelagt alle oplysninger om de danske F-16 fly bombninger i Libyen.Hverken Information eller Folketinget kan få at vide, hvor de danske bomber faldt.Enhedslisten har bebudet, at partiet vil tage sagen op i Udenrigspolitisk Nævn, der har tavshedspligt.»Det er meget, meget underligt, at vi ikke kan få klarhed over Danmarks mulige ansvar for civile drab« siger forsvarsordfører Nikolaj Villumsen (EL).»Det her handler jo om, hvorvidt Danmark har overholdt det FN-mandat, vi havde i Libyen,«Også Liberal Alliance vil have svar.»Det generer mig i den grad, at vi som folketingsmedlemmer ikke kan få klarhed over Danmarks mulige ansvar for civile tab,« siger Mette Bock (AL).Forsvarsminister Hækkerup siger imidlertid til Ritzaus Bureau, at det er i orden at holde hemmeligholde oplysninger om, hvem der bombede hvad i Libyen.»Det er et helt rimeligt hensyn at tage til de piloter, der har fløjet missioner,« mener han.
