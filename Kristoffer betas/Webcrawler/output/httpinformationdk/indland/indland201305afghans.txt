Afghanske tolke kan få asyl i Danmark
Omkring 200 afghanske tolke kan nu få en individuel vurdering i Afghanistan, om de kan få asyl i Danmark
Forsvarsminister Nick Hækkerup har hidtil afventet, hvad briterne ville gøre, fordi Danmark har hyret tolkene gennem briterne. Arkivfoto: Søren Bidstrup

Afghanske tolke, der har arbejdet for de danske styrker, kan få vurderet deres mulighed for asyl i Danmark, oplyser forsvarsminister Nick Hækkerup (S) på et pressemøde onsdag på Christiansborg.Det drejer sig om både nuværende og tidligere ansatte, og ifølge forsvarsministeren drejer det sig om cirka 200 tolke.Danske myndigheder vil lave en individuel vurdering af situationen for den enkelte tolk. Hvis ikke personen er tilstrækkeligt truet, så kan der ikke gives asyl.Derimod kan de få lokal støtte, oplyser ministeren.Forsvarsminister Nick Hækkerup mener, at aftalen, der er lavet mellem regeringen, Venstre, De Konservative og Liberal Alliance »tager hånd om de afghanske tolke.«Den danske løsning kommer kort efter, at BBC har oplyst, at op mod 600 afghanske tolke, der har arbejdet for de britiske styrker, får ret til at bo i Storbritannien.Tidligere har britiske ministre ellers afvist at give de afghanske tolke de samme rettigheder, som blev givet til irakiske tolke .Muligheden bliver givet til de tolke, der arbejdede i frontlinjen i over et år, og der vil være tale om et femårigt visum. Aftalen dækker over cirka halvdelen af de tolke, der har oversat for de britiske styrker.Forsvarsminister Nick Hækkerup har hidtil afventet, hvad briterne ville gøre, fordi Danmark har hyret tolkene gennem briterne.
