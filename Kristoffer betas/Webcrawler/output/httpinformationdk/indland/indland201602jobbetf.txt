’Jobbet var mit første skridt mod det danske samfund’
Det er en god idé at lade asylansøgere stifte bekendtskab med det danske arbejdsmarked, før de lærer dansk. Det mener en af de bosniske flygtninge, der kom til Danmark i halvfemserne og måtte vente i flere år, før hun kunne arbejde
’Der er ingen tvivl om, at det er hårdt at starte på job i et nyt land,’ siger Sabaheta Ocuz, der kom hertil fra Bosnien i 1992.

&raquo;Da jeg fik mit første job, voksede min selvtillid helt vildt. Et arbejde er en stor del af ens identitet, og det første, folk spørger om, er, hvad du arbejder med. Derfor betød det utrolig meget for mig, da jeg endelig kunne sige: Jeg arbejder på en skole.&laquo;Sådan fortæller Sabaheta Ocuz, der som 28-årig i 1992 flygtede fra krig og etnisk udrensning i Bosnien til Danmark. Hun blev anbragt på et asylcenter på Bornholm, men der skulle gå tre og et halvt år, før hun fik jobbet på en bornholmsk skole.Flygtninge må nemlig først arbejde, når de har fået en dansk opholdstilladelse. Men sådan skal det måske ikke være fremover. Hvordan og hvornår asylansøgere må komme i arbejde, ser ud til at blive det helt store tema til de forekommende trepartsforhandlinger, der begynder i næste uge.Læs også:&nbsp;I arbejdstøjetBåde regeringen og Socialdemokraterne ønsker, at asylansøgere kan komme i arbejde med det samme, inden de har lært dansk. Og i går foreslog FOA, at asylansøgere skal kunne ansættes som såkaldte flygtningelærlinge gennem løntilskud fra staten &ndash; et forslag, der har mødt bred opbakning, og som ellers går stik imod årtiers flygtningepolitik, der har holdt nye danskere væk fra arbejdsmarkedet, indtil de fik lært dansk.Sabaheta Ocuz hilser forslaget velkomment, for hun ville have været glad for at få muligheden for at arbejde, da hun kom til Danmark.&raquo;Mens jeg sad på asylcentret, tænkte jeg, at jeg måtte beskæftige mig med noget. Det var utrolig hårdt for mig at stå i kø for at gå uddelt mine lommepenge hver anden uge. I Bosnien havde jeg en uddannelse, jeg havde et arbejde. Og pludselig skulle jeg hjælpes til alt. Det var svært at sluge.&laquo;Men det blev hun nødt til. Først da hun fik sin opholdstilladelse i Danmark, fik hun også en arbejdstilladelse. Umiddelbart efter fik Sabaheta Ocuz et arbejde på Nexø Skole, som søgte en voksenpraktikant, der kunne hjælpe skolen med at modtage de mange bosniske børn, der skulle begynde på skolen.Læs også:&nbsp;&rsquo;Vi tog selv initiativ til at forstå Danmark&rsquo;&raquo;Lige der. Det var mine første skridt mod samfundet. Eller rettere sagt: Der begyndte jeg at kravle,&laquo; griner Sabaheta Ocuz, der siden fik job som tosproget pædagogmedhjælper på skolen og seks år senere tog en uddannelse som pædagog.Integration kom med jobFor Sabaheta Ocuz fulgte der en lang række fordele med at få et arbejde. De første år i Danmark var hun bange og følte, at hun mødte skæve blikke på gaden. Hun følte sig uønsket &ndash; ikke bare i sit eget land, men også i Danmark. Men det ændrede sig, da hun kom ud på arbejdsmarkedet.&raquo;Da følte jeg, at de skæve blikke forsvandt. Jeg følte pludselig varme, fordi danskerne nu vidste, hvem bosnierne var. Nu var vi ikke bare gemt væk på et asylcenter, men folk mødte os i stedet ude på arbejdspladserne,&laquo; fortæller Sabaheta Ocuz, som generelt følte sig mere accepteret af danskerne efter, at hun var kommet i job.&raquo;Det betød meget for mig, at danskerne ikke følte, jeg kom for at udnytte samfundet,&laquo; fortæller hun.Dog mener hun ikke, at det var en ren dans på roser at træde ind på det danske arbejdsmarked.&raquo;Jeg kan huske, at jeg havde konstant hovedpine de første mange uger på mit nye arbejde. Folk snakkede til mig, og jeg forstod ikke det hele,&laquo; fortæller hun og tilføjer, at man lærer de danske spilleregler ved at arbejde, men at oplevelsen også afhænger af, hvordan flygtningene har det psykisk efter at være flygtet fra krig.Læs også:&nbsp;Danmark er godt rustet til integration af flygtningene&raquo;Der er ingen tvivl om, at det er hårdt at starte på job i et nyt land, vil jeg hilse og sige. Man kender ikke arbejdssystemet her, og man ved ikke helt, hvad der forventes af én. Jeg turde ikke spørge for meget, men gjorde bare, hvad jeg troede, at jeg skulle gøre,&laquo; forklarer hun.Derfor mener hun også, det er vigtigt, at arbejdspladserne har overskud til at have en flygtning, der ikke kan dansk på arbejdspladsen.&raquo;Hvis man får en flygtning ind, der ikke kan dansk, bliver man nødt til at tage sig tid til personen. Ellers kan man som flygtning hurtigt komme til at føle sig overset, og så kommer den dårlige oplevelse til at sidde fast,&laquo; siger hun. Derfor tror hun, at det en sammenfletning af mange faktorer, om en arbejdsplads fører til bedre integration.Det svære sprogSelv om Sabaheta Ocuz selv har oplevet, hvordan dårlige danskkundskaber kan være en udfordring på en ny arbejdsplads, mener hun også, at der dengang hun kom til Danmark var et alt for stort fokus på sprog i forhold til andre kompetencer.&raquo;Vi blev betragtet ud fra vores sprog, og om vi kunne sige &rsquo;rød grød med fløde&rsquo;. Men mange kommer jo med kompetencer i bagagen, har høje uddannelser og er vant til at arbejde,&laquo; forklarer Sabaheta Ocuz, der selv kom med en teknikeruddannelse inden for træindustrien.Hun havde en klar oplevelse af, at hendes danskkundskaber udviklede sig ved, at hun havde kontakt med befolkningen &ndash; både gennem arbejdspladsen, men også gennem den danske kontaktfamilie, hun fik tildelt.&raquo;I starten brugte man bare kropssproget og pegede, men så fik jeg en ordbog, og så begyndte det at gå bedre,&laquo; fortæller Sabaheta Ocuz.FOA foreslår, at flygtningelærlinge kommer i et toårigt lønnet forløb, samtidig med at de lærer dansk. Månedslønnen skal være op til 11.000 kroner.
