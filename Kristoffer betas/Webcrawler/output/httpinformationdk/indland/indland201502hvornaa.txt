Hvornår er barnets tarv nok til at give ophold?
Nu foreligger de første afgørelser, efter at udlændingemyndighederne har rettet ind efter FN’s Børnekonvention og er begyndt at inddrage barnets tarv ved tildeling af opholdstilladelse på grund af særlige forhold. En sammenligning af to sager viser, hvorfor én børnefamilie fik ophold, mens en anden fik afslag
Efter otte år på et asylcenter og med bunker af afslag på ophold – som tidligere beskrevet i Information – fik den indiske kvinde Binderpal, hendes datter Loveleen og sønnen Tanveer endelig opholdstilladelse i Danmark i december 2014. De kom til Danmark i 2006.

Den 15. december 2014 sendte Udlændingestyrelsens 3. Kontor et brev til asylcentret i Kongelunden på Amagers sydspids med en god nyhed til en enlig indisk mor og hendes to mindreårige børn: &raquo;Du meddeles opholdstilladelse i Danmark efter udlændingelovens &sect; 9 c, stk. 1 (ganske særlige grunde).&laquo;I brevet brugte 3. Kontor det meste af en side til detaljeret at udlægge, hvordan disse &raquo;ganske særlige grunde&laquo;, heriblandt &raquo;hensynet til barnets tarv og hensynet til familiens enhed&laquo;, havde ført til en opholdstilladelse, selv om familien, som tidligere beskrevet i Information, i årevis havde fået det ene afslag efter det andet.Tre uger senere, den 8. januar 2015, sendte Udlændingestyrelsens 5. Kontor et brev med en dårlig nyhed. Modtageren var en afghansk familie, der bor i et anneks udenfor asylcentret i Jelling. Familien fik afslag og står derfor fortsat til udvisning, for som styrelsen skrev: &raquo;efter vores opfattelse foreligger der ikke sådanne ganske særlige grunde&laquo; i denne sag. Knap halvdelen af afslagets 10 sider brugte 5. Kontor på detaljeret at forklare, hvorfor der i denne families sag &raquo; herunder hensynet til familiens enhed og barnets tarv&laquo;, som kan føre til en ændring af udvisningen.De to afgørelser er de første, som Information er blevet bekendt med, siden daværende justitsminister Karen Hækkerup i juni sidste år lovede Folketinget, at fremover skulle det &raquo;udtrykkeligt fremgå af alle afgørelser om humanitær opholdstilladelse, der vedrører børn, at hensynet til barnets tarv er blevet inddraget i skønsudøvelsen&laquo;. Et løfte, som Karen Hækkerup kom med efter, at det var blevet afsløret, at Justitsministeriet i flere sager tilsyneladende havde undladt at følge FN&rsquo;s Børnekonvention og sikre, at barnets tarv blev inddraget, når ministeriet gav afslag på humanitært ophold.En sammenligning af de to familiers sager kan derfor give et fingerpeg om hvilke elementer, udlændingemyndighederne lægger vægt på, hvis en konkret inddragelse af hensynet til barnets tarv skal kunne ændre et tidligere givet afslag på humanitær opholdstilladelse.God nyhed i KongelundenInformation besøgte i april sidste år den enlige indiske mor, der sammen med sin 15-årige datter og den seksårige lillebror har boet i tre værelser i asylcentret i Kongelunden, siden de kom til Danmark i 2006.Sidste år kunne den lille familie henvise til en større bunke med skriftlige afslag, uden at det et eneste sted i de mange papirer fremgik, om eller hvordan udlændingemyndighederne havde taget hensyn til børnenes tarv.Selv om den indiske mor efter sin mands død havde fået en så voldsom depression, at kommunen var nødt til at sørge for en permanent støtteperson til familien, havde det ikke haft synlig indflydelse på myndighedernes afgørelse:&raquo;Oplysninger (&hellip;) om, at der er sket en forværring af Deres klients tilstand &ndash; herunder en forværring af børnenes tarv &ndash; at Deres klients datter er tilknyttet en aflastningsfamilie, at Deres klient og hendes to børn har behov for massiv psykologisk, social og pædagogisk støttenetværk, at der er risiko for svær omsorgssvigt af børnene, hvis støtten falder bort (&hellip;) kan ikke begrunde meddelelse af humanitær opholdstilladelse til Deres klient og hendes to børn&laquo;, som myndighederne skrev i et af de seneste afslag til en advokat, der har hjulpet familien.Familiens situation vurderes helt anderledes, da Udlændingestyrelsen i december 2014 endnu en gang behandler sagen &ndash; selv om der dybest set ikke er meget, der har ændret sig siden det seneste afslag:Efter &raquo;en konkret og individuel vurdering af de foreliggende oplysninger&laquo; finder styrelsen nu, &raquo;at ganske særlige grunde taler for at give dig og dine mindreårige børn opholdstilladelse.&laquo; For den indiske mors vedkommende fremhæver styrelsen hendes dårlige psykiske helbred, og at hendes forældreevne &raquo;er svingende&laquo;, hvorfor kommunen &raquo;har tildelt dine børn støttepersoner&laquo;. For datterens vedkommende bemærker styrelsen, at hun taler flydende dansk, har et godt socialt netværk, og at hun har gået i &raquo;almindelig folkeskole&laquo; siden 1. klasse. Derudover skriver styrelsen, at datteren ud over at have fået tildelt en støtteperson er &raquo;psykisk belastet af opholdet på asylcentre i Danmark&laquo;.Lillebroren, der er født i Danmark og aldrig har boet andre steder end i Kongelunden, taler også flydende dansk og har et godt socialt netværk. Han er ligeledes tildelt en støtteperson, og også han er psykisk belastet af opholdet på asylcentret.&raquo;Vi har på baggrund af disse omstændigheder samlet vurderet, at der foreligger sådanne ganske særlige grunde, at du og dine to mindreårige børn kan gives opholdstilladelse&laquo;, lød konklusionen på styrelsens brev med den gode nyhed.Dårlig nyhed i JellingDen afghanske familie, der bor i et anneks uden for asylcentret i Jelling, kom til Danmark i 2010. Selv om det mindste barn er født i Danmark, og de to ældre søskende begge har gået i dansk skole og taler godt dansk og har et vist netværk, og selv om faren er alvorligt psykisk syg, mens moren lider af bl.a. depression, hovedpine, svimmelhed og søvnproblemer, så har Udlændingestyrelsen ikke fundet, at det var tilstrækkeligt til at ændre en udvisning af familien.Styrelsen er klar over, at forældrene for mange år siden flygtede til Iran, og at ingen af de tre børn er vokset op i Afghanistan, hvortil de nu skal udvises.&raquo;Vores afgørelse er truffet på baggrund af en konkret og individuel vurdering af samtlige oplysninger i sagen&laquo;, skriver styrelsen og bemærker, at i modsætning til faren lider hverken moren eller de tre børn af &raquo;alvorlige behandlingskrævende sygdomme&laquo;, selv om både moren og børnene er &raquo;psykisk belastet af familiens situation&laquo;.Den psykiske belastning bekræftes til overflod i en børnefaglig undersøgelse, som Vejle Kommune udarbejdede sidste sommer, efter at datteren var stoppet med at gå til psykolog. &raquo;Det er flere gange oplevet, at (datteren) reagerer voldsomt med gråd, hulk, grænsende til hyperventilering (&hellip;.) Samme reaktion var tilfældet i december 2013 i forbindelse med hende og familiens seneste afslag&laquo;, hedder det i undersøgelsen, som førte til, at kommunen bl.a. bevilgede et musikterapeutisk forløb til familien &raquo;med det formål at forbedre nattesøvnen i familien og forbedre familiens relationer&laquo; samt et halvt års kontingent til datteren i en lokal basketballklub. Det fremgår også, at moren på et tidligere tidspunkt havde været tilbudt et par timers daglig aflastning for det mindste barn, men at tilbuddet ikke var blevet til noget, fordi familien var blevet flyttet til et andet asylcenter.Om familiens to ældste børn noterer styrelsen, at eftersom de er indrejst til Danmark som henholdsvis 15- og 10-årige, har de &ndash; &raquo;om end de haft en del af deres opvækst i Danmark&laquo; &ndash; ikke &raquo;opnået en sådan tilknytning til Danmark, at hensynet til barnets tarv taler for, at opholdstilladelse kan gives.&laquo;Det yngste barn er født i Danmark i 2011, men styrelsen mener, at &raquo;han fortsat har langt hovedparten af sine formative år foran sig, og at han kan fortsætte sin opvækst i Afghanistan.&laquo;At de to ældste børn ikke er opvokset i Afghanistan, men derimod i Iran, tillægger styrelsen ikke betydning, &raquo;da børnene er afghanske statsborgere og deres forældre er født og opvokset i Afghanistan og må antages at kunne støtte børnenes integration i forhold til sprog, kultur og socialt netværk.&laquo; Selv om moren som følge af mandens alvorlige psykiske sygdom vil være den eneste til at forsørge familien i Afghanistan, så antager styrelsen, at den ældste søn, der nu er fyldt 19 år, &raquo;vil kunne støtte familien i Afghanistan i forhold til forsørgelse m.v.&laquo;, ligesom styrelsen understreger, at &raquo;generelle sociale eller økonomiske forhold i en ansøgers hjemland&laquo; ikke kan danne grundlag for en opholdstilladelse.Styrelsen lægger også vægt på, at familien på grund af tidligere afslag som afviste asylansøgere har opholdt sig &raquo;i en længere årrække i Danmark&laquo; uden opholdsgrundlag.Ifølge styrelsen kan det hverken af Danmarks internationale forpligtelser eller specifikt af FN&rsquo;s Børnekonvention udledes, &raquo;at børn, der har opholdt sig i fire-fem år i et andet land uden lovligt opholdsgrundlag, har et selvstændigt afledt krav på opholdstilladelse på baggrund af egne forhold&laquo;, og det uanset &raquo;om der måtte være umiddelbart dårlige økonomiske og sociale vilkår i barnets og dets forældres hjemland.&laquo;Opholdets varighed vigtigstInformation har bedt asylchef i Dansk Flygtningehjælp Eva Singer, seniorrådgiver i Red Barnet Inger Neufeld og formand for organisationen Refugees Welcome Michala Bendixen om at vurdere og sammenligne de to familiers sager.Eva Singer ser det som &raquo;meget positivt, at myndighederne er begyndt at implementere Børnekonventionen mere direkte i de her sager og forholder sig meget direkte til barnets tarv i begrundelserne.&laquo; Men hun efterlyser samtidig, at der altid bliver lavet en aktuel vurdering af børnenes tarv, hvis en børnefamilie skal udsendes, og der er gået lang tid siden asylafgørelsen.Eva Singer peger på to forhold, hvor situationen for de to familier klart er forskellig: For det første længden af den tid, som familierne har opholdt sig i Danmark, den indiske siden 2006, den afghanske siden 2010, og for det andet, at den indiske familie har haft en støtteperson tilknyttet, hvad den afghanske familie ikke har.&raquo;Hvis forældrene ikke selv kan tage vare på børnene på en tilfredsstillende måde, så har staten selvfølgelig et større ansvar for at hjælpe dem,&laquo; siger Eva Singer.Også Inger Neufeld hæfter sig ved støttepersonen til den indiske familie: &raquo;Det ser ud som om, at det har en vis vægt, hvis en familie er dårligt fungerende, og der har været igangsat sociale foranstaltninger. Men selv om man kan klare sig i en velfærdsstat, hvis man har boet i et asylcenter, hvor der er strukturer, der kan hjælpe med at holde familien oppe, så vægtes det ikke særligt højt, at der efter al sandsynlighed ikke findes tilsvarende institutioner i Afghanistan.&laquo; Inger Neufeld kritiserer, at fire-fem års ophold ikke vejer tungere:&raquo;Praksis er forholdsvis snæver i forhold til opholdets længde. Otte år er mange år i et barns liv, men det kan fire-fem år også være. Den afghanske familie har været her i knap fem år, og det er f.eks. i Norge tilstrækkeligt til, at det skal tillægges stor vægt, når det vurderes, om en familie skal have ophold. Det sker bl.a. af hensyn til børnenes behov for stabilitet og kontinuitet, og der kunne Danmark godt lære af Norge.&laquo;Red Barnet efterlyser også en helhedsvurdering, så hensynet til barnets tarv også omfatter, hvordan fremtiden vil forme sig for børnene, hvis der sker udvisning. &raquo;Det virker grotesk, at man antager, at et barn, der ikke selv er vokset op i Afghanistan, kan støtte familiens forsørgelse i denne specifikke situation,&laquo; siger hun.Samarbejde om udsendelseMichala Bendixen har tæt kontakt til den afghanske familie og har hjulpet dem med deres sag. Hun peger på, at den indiske familie har skrevet under på at samarbejde med danske myndigheder om en udsendelse, hvad den afghanske familie har afvist. Hun finder det &raquo;mærkeligt&laquo;, hvis det kan spille ind, når en myndighed skal inddrage barnets tarv i deres afgørelse.&raquo;Alt det har børnene slet ikke noget at gøre med, for det er forældrenes beslutning,&laquo; siger hun og tilføjer:&raquo;Når man sammenligner de to sager, er det min fornemmelse, at det med forældreevnen har været vigtig. Den enlige indiske mor har fået støtte til at tage sig af børnene, hvorimod moren i den afghanske familie selv har holdt styr på familien og taget sig af sine børn og mand, selv om der har været en masse problemer. Men hvis det er afgørende, at den enlige mor har fået støtte, mens den anden ikke har, så er det efter min opfattelse ikke hensynet til børnene, der fylder mest. I Afghanistan er det næsten ligegyldigt, hvor stærk moren er, eller hvor god hun er til at få børnene op og få dem vasket. I Afghanistan vil hun under ingen omstændigheder være i stand til at forsørge familien, for det kan en kvinde ikke i det land. Hvis familien er heldig, ender den i en UNHCR-teltlejr for internt fordrevne,&laquo; forudser hun.Michala Bendixen kritiserer, at Udlændingestyrelsens afgørelse forudsætter, at den nu 19-årige søn kan klare at forsørge sin syge far, sin mor og sine to søskende i et land, han aldrig har været i bortset fra et ophold i 2009.&raquo;På den måde er der en masse faktorer, når det nu er Afghanistan, som man slet ikke lægger vægt på, heller ikke selv om man nu i højere grad forholder sig til barnets tarv. Når den store søn kommer hjem til Afghanistan, vil han blive anset som fuldstændig vestlig, og der er mange beretninger om, at den slags hjemvendte betragtes som moralsk fordærvede, som udsættes for kidnapning eller tvangsrekrutteres til Taleban.&laquo;&raquo;Lillesøsteren er fuldstændig opløst. Hun græder hver gang, jeg taler i telefon med hende, fordi hun har oplevet en anden afghansk familie, der blev deporteret fra asylcentret. Det var en af hendes veninder, som forsøgte at begå selvmord inden deportationen. Det er gået helt galt, familien lever på gaden nu, og det ved alle i asylcentret, så datteren er fuldstændig nedbrudt over at skulle sendes ud. Hvorfor spiller den slags ikke en rolle, når man skal tage hensyn til barnets tarv,&laquo; spørger Michala Bendixen.
