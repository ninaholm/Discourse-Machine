NA venter åbne forhandlinger



 Ny Alliance har ikke modtaget besked om, at asylforhandlingerne kun kan ændre ved hensigtserklæringer, selvom det både er DF og integrationsministerens plan.
Ny Alliance forventer at forhandle med Dansk Folkeparti og regeringen om hele aftalen for de afviste asylansøgere. Meldingen kommer fra Ny Alliances integrationsordfører, Jørgen Poulsen, efter at både Dansk Folkeparti og integrationsminister Birthe Rønn Hornbech har kridtet stregerne op ved kun at efterlade aftalens tre hensigtserklæringer til forhandling.
"Man har ikke over for os lagt begrænsninger for, hvad man kan snakke om," fastslår Jørgen Poulsen.
Jørgen Poulsen ønsker nu at leve op til Pia Kjærsgaards (DF) løftede pegefinger om at droppe forhandlinger i medierne og klare dem ved forhandlingsbordet. Men rammerne skal hun ikke bestemme på forhånd. 

