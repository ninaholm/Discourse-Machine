Parlamentsformand: Ikke nemt med Europol-aftale
Tidligere på dagen sagde Martin Schulz efter et møde med EU-Kommissionens formand, Jean-Claude Juncker, at det kan være svært at forstå, at de danske vælgere midt i en tid med terrortrusler stemmer imod dansk deltagelse i Europol


Det bliver ikke nemt for Danmark at opnå en EU-parallelaftale, der sikrer, at Danmark kan fortsætte som medlem af Europol efter vælgernes nej ved folkeafstemningen 3. december.Det forudser Europa-Parlamentets formand, Martin Schulz, der i går holdt møde med statsminister Lars Løkke Rasmussen (V) inden starten på EU-topmødet i Bruxelles.&raquo;Min fornemmelse er, at det ikke er nogen nem sag at finde en løsning,&laquo; siger Martin Schulz efter mødet med Løkke Rasmussen.Tidligere på dagen sagde Martin Schulz efter et møde med EU-Kommissionens formand, Jean-Claude Juncker, at det kan være svært at forstå, at de danske vælgere midt i en tid med terrortrusler stemmer imod dansk deltagelse i Europol.&raquo;Det er en selvmodsigelse, når borgerne beder om mere sikkerhed og beskyttelse, at en antieuropæisk bevægelse så kan sige til borgerne, at de skal acceptere mindre beskyttelse, fordi beskyttelsesrammen er europæisk,&laquo; sagde Martin Schulz.Ritzau
