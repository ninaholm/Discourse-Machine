19-årig frifundet for terror
Nederlag til anklagemyndigheden for anden gang i sagen mod ung mand, der var tiltalt for at planlægge terror


En 19-årig mand blev i går af Østre Landsret frifundet i terrorsagen fra Glostrup. Nævningene sagde nej til, at han var med til at planlægge terror.Dommen er sensationel, fordi det er anden gang, at den unge mand frifindes for anklagen om at have deltaget i planlægning af en terrorhandling.Sagen begyndte, da to af hans bekendte, Mirsad 'Maximus' Bektasevich og Abdulkadir Cesur, blev afsløret med 20 kilo sprængstof i Sarajevo i Bosnien i efteråret 2005.I den første sag mente nævningene i februar sidste år, at han kunne dømmes. Men de juridiske dommere forkastede afgørelsen og frifandt ham og to andre.RetfærdighedI mellemtiden mente anklagemyndigheden at have skaffet nye og bedre beviser for den 19-åriges påståede forbrydelse, og derfor blev han på ny tiltalt.Mandag formiddag opregnede retsformanden i landsretten en lang række omstændigheder, som pegede på, at han kunne dømmes. Men efter nogle timers votering svarede nævningene altså nej."Retfærdigheden er sket fyldest," sagde den frifundne til en journalist. Mere ville han ikke sige.Mange venner og sympatisører var mødt frem, og de omfavnede den 19-årige igen og igen.Der følger ingen forklaring på nævningenes afgørelse, som der ikke kan rokkes ved.Anklager Dorthe Vejsig tog frifindelsen 'til efterretning'."Selvfølgelig troede vi på sagen," sagde hun.Anklageren hæftede sig ved, at retsbelæringen støttede anklagernes synspunkter langt hen ad vejen."Men med det nuværende system er det nævningenes suveræne afgørelse," konstaterede hun.Med retsreformen skal nævningene fremover afgøre skyldsspørgsmålet sammen med de juridiske dommere, og afgørelsen skal følges af en begrundelse.
