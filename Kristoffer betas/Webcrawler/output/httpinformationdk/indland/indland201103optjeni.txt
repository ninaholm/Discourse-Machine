Optjeningsprincip rammer ved siden af
Regeringens planer om at indføre optjeningsprincip på velfærdsydelser er en løsning på et så godt som ikke-eksisterende problem, som vil ramme de udlændinge, vi gerne vil have til landet, advarer eksperter og erhvervsliv
Regeringen foreslår blandt   andet, at udlændinge i de første to år i Danmark selv skal betale for lægehjælp.

En medicin mod en ubetydelig lidelse, hvor bivirkningerne er større end den helbredende effekt.Sådan kan man beskrive regeringens planer om at indføre et optjeningsprincip på visse velfærdsydelser, hvis man skal tro eksperter og erhvervsliv.Professor og tidligere medlem af Velfærdskommissionen Jørn Henrik Petersen finder ligefrem regeringens forslag »lavkomisk«:»Det har mere symbolpolitikken end realitetens karakter,« siger han.»I de sidste to uger er optjening blevet til et sesam, luk dig op-mantra for politikerne, men det er det rene vrøvl, man kommer ikke til at ændre på tilstrømningen af udlændinge med det her tiltag, eller til at redde velfærdssamfundet.«De dyre ordninger som folkepension, førtidspension og arbejdsmarkedsdagpenge, påpeger han, er nemlig allerede afhængige af optjening. Og forestillingen om, at udlændinge fra ikke-EU-lande vælger land efter antallet af velfærdsydelser, giver han ikke meget for:»Folk vandrer jo ikke rundt med en lille lommekalender, hvor de kan slå op, hvor gode eller dårlige de sociale ydelser er, og hvorvidt landet har et optjeningsprincip.«Økonomiprofessor ved Århus Universitet og tidligere overvismand Torben M. Andersen er enig:»Hvis man forestiller sig, at nogen sidder og studerer forskellige landes sociallovgivning for at finde ud af, hvor de skal rejse hen, så tror jeg ikke, det forekommer ret meget,« siger han.Først når folk er i landet, vil optjeningsprincippet få betydning:»Så får man en forskelssituation  et A- og B-hold, eller hvad man nu vil kalde det. Vi kan se det med starthjælpen, der jo har fået flere i beskæftigelse, mens en ikke ubetydelig gruppe hænger fast på starthjælpen med de økonomiske og sociale konsekvenser, det nu har.«Skræmmer de klogeSamtidig kan optjeningsprincipper på velfærden afskrække de højtuddannede udlændinge, som landets arbejdsgivere i stigende grad skriger på, advarer Dansk Industri.»Det er en farlig vej at gå at begynde at reducere i velfærdsydelser, hvis ikke man også reducerer i skatten,« siger arbejdsmarkedspolitisk chef Steen Nielsen.»En udlænding eller for den sags skyld udlandsdansker, som overvejer at flytte til Danmark, overvejer jo, hvilke ydelser han eller hun har adgang til. Og vi ved, at den samlede økonomi er utrolig vigtig.«Er det ikke bare jer, som vil have staten til at betale for udenlandsk arbejdskraft, der skal arbejde for jeres medlemmer?»Nej, det kan man ikke bare sige. Dem, som vores medlemmer er interesseret i at få hertil, vil være en overskudsforretning. Og vi skal passe på, at vi ikke kommer til at gøre det vanskeligere at tiltrække dem, for det kan meget let gå hen og blive en dårlig forretning for landet.«Dansk Arbejdsgiverforening kom i går med lignende advarsler, og det samme gør seniorforsker Anika Liversage fra SFI:»Et af de konkurrenceparametre, vi har haft, er, at vi har haft et attraktivt socialsystem,« siger hun.Hvis vi reducerer adgangen til det, mener hun, mister vi en konkurrencefordel, især fordi vi næsten udelukkende vil ramme folk, der kommer for at arbejde:»Efter det nye pointsystem er det blevet svært overhovedet at komme til Danmark  selv som ægteskabsmigrant, som ellers var et af de hemmelige huller, hvor ufaglærte personer med ringe sprogkundskaber kunne trænge ind,« siger hun.»Det vil sige, at de mennesker, som bliver ramt af det her optjeningsprincip, primært vil være folk, der er på arbejdsmarkedet. De andre kommer slet ikke ind.«Internationalt problemHvor stort problemet med udlændinges forbrug af danske velfærdsydelser er efter regeringens opfattelse, var det i går ikke muligt at få et klart svar på.Det tværministerielle udvalg under Beskæftigelsesministeriet, som har undersøgt »udlændinges ret til velfærdsydelser,« har fået til opgave at »belyse udlændinges adgang til og forbrug af velfærdsydelser«  men udvalgets rapport skal først præsenteres for regeringen på onsdag, og indtil da kan man ikke få oplyst, hvad der står i rapporten.Tilsyneladende skyldes det ikke, at den ikke er klar: Direkte adspurgt om, hvorvidt rapporten er færdig, sagde beskæftigelsesminister Inger Støjbergs særlige rådgiver, Mark Thorsen, i går til Information: »Regeringsprocessen er ikke færdig«.Men uanset omfanget af det nuværende eller fremtidige pres på den danske velfærdsstat fra omflakkende arbejdskraft og udenlandske velfærdsturister, kan den danske regering efter Jørn Henrik Petersens opfattelse ikke lette presset alene.»Det kan kun håndteres med nogle internationale aftaler. Alt andet er sognerådspolitik. Det, politikerne gør nu, er at drive så meget sognerådspolitik, de overhovedet kan,« siger han.
