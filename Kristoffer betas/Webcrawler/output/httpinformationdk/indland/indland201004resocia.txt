Resocialisering går dårligt i spænd med hårdere straffe
Justitsminister Lars Barfoed (K) vil satse mere på resocialisering via bedre muligheder for uddannelse i fængslerne. Fagfolk klapper i hænderne, men påpeger, at forslaget spiller dårligt sammen med regeringens hidtil så hårde retspolitiske linie
Der skal trænes andet end biceps i de danske fængsler. Justitsminister Lars Barfoed vil forbedre de indsattes muligheder for at uddanne sig.

Det skal være slut med strengere straffe. Nu skal der satses på forebyggelse og uddannelse. Den melding kommer justitsminister Lars Barfoed (K) nu med ifølge Jyllands-Posten.Og efter ti år med en stadig hårdere linie overfor kriminelle, er det på høje tid, at regeringen lytter til sagkundskaben og satser mere på forebyggelse og resocialisering, mener formanden for KRIM, Claus Bonnez:»Danmark overholder slet ikke de europæiske fængselsreglers krav om, at uddannelse skal prioriteres højere end almindeligt fængselsarbejde. Der alt for mange danske indsatte, der vil uddanne sig, men ikke kan få en uddannelsesplads.«John Hatting, der er formand for Kriminalforsorgsforeningen kalder det positivt, at justitsministeren bruger sin sunde fornuft på uddannelse for de indsatte. Men det er en rigtig svær opgave, da de danske fængsler rummer nogle af de dårligst uddannede og mest skoletrætte.»Kriminalforsorgen har i dag ansat 60-70 lærere til at undervise de cirka 4.000 indsatte i de danske fængsler. Hvis man skal gøre det ordentlig, så skal der flere lærerkræfter til,« siger John Hatting.OpbevaringDen premiereaktuelle danske filmR, der bygger på research blandt ansatte og indsatte i fængslerne, kritiserer de voldelige og hierarkiske forhold i de danske fængsler. Fængselsbetjent Kim Vestergaard Winther, der medvirker i filmen, mener, at bedre muligheder for uddannelse vil at forbedre forholdene i de danske fængsler.»Fængslerne er blevet en skraldespand for det danske samfund, hvor man putter folk hen, og så håber man aldrig at høre mere om dem. Det er fængselssystemets problem at forbedre på fangerne, men der er stort set ingen uddannelsespladser, og så bliver det jo ren opbevaring,« mener Kim Vestergaard Winther.Advokat Claus Bonnez, der selv har en fortid som kriminel, mener brutalitet og hierarki blandt fangerne hænger sammen med den måde, vi har indrettet fængslerne. Lukkede fængsler og mere disciplin betyder mere brutalitet blandt de indsatte.»De fængsler, hvor der er mere pædagogisk personale, har ikke de samme hierarkier og så meget vold, for når personalet bruger andre styreredskaber end magt, så smitter det af på fangerne,« siger Claus Bonnez.Claus Bonnez mener, der er god økonomisk ræson i at satse på mere uddannelse af de indsatte:»Det er klart billigere at uddanne de indsatte, fordi man vil kunne spare på fængselspersonalet, hvis langt flere indsatte kunne afsone i åbne fængsler og få udgang til uddannelse med f.eks. elektronisk fodlænke.«Under VK-regeringen er udviklingen gået i retning af flere lukkede fængsler, selvom det ifølge Claus Bonnez er langt dyrere.»Samtidig er der blevet nedlagt åbne fængselspladser, selvom de er billigere og giver bedre muligheder for at uddanne sig, så det er lidt molbo-arbejde, at regeringen har bygget det her hus op, som nu skal rives ned igen,« mener Bonnez.John Hatting mener, der er behov for en større regelsanering, fordi nogle af regeringens retspolitiske stramninger har betydet, at det er sværere at komme i åbne fængsler og få prøveløsladelse.»De indsatte kommer i dag langt senere ud i åbne fængsler, hvor der er bedre muligheder for at blive sluset ind på uddannelser og ud i arbejde. I dag er der alt for mange tilfælde, hvor folk løslades direkte fra et lukket fængsel, og det er en rigtig dårlig start på en kriminalitetsfri tilværelse,« siger John Hatting.Retspolitisk retræteLars Barfoed vil også nedbringe antallet af indsatte, der havner i kriminalitet igen efter endt afsoning. I dag falder cirka hver tredje tilbage. Om få år håber justitsministeren på, at kun hver femte indsatte vender tilbage til den kriminelle løbebane. Og uddannelse er nøglen til at få sænket den såkaldte recidiv-procent, mener John Hatting, men det går dårligt i spænd med regeringens øvrige  retspolitiske stramninger: »At stramme med den ene hånd og tilbyde uddannelse og resocialisering med den anden er nærmest at tale med to tunger. Hvis ministeren virkelig mener det her, så burde han trække det tåbelige forslag om at sænke den kriminelle lavalder tilbage, for det betyder virkelig, at vi får fastholdt de yngste i kriminalitet mange år fremover.«Bonnez ser justitsministerens kursskifte som et tegn på, at regeringen måske er ved at erkende, at den hårde retspolitiske linie har slået fejl: »Regeringens hårde linje har været en retspolitisk fiasko, hvis man ser på, hvor meget den grove vold er steget og skyderierne i København. For kriminaliteten har altid afspejlet den retspolitiske linie.«
