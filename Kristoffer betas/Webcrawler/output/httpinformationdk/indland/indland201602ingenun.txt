Ingen undskyldning til Godhavn-drenge



Regeringen afviser at undskylde overfor ofre for overgreb på statens institutioner på blandt andet børnehjemmet Godhavn. Beslutningsforslaget om at give en undskyldning til ofrene for omfattende overgreb begået i Danmark i efterkrigstiden var stillet af Socialdemokraterne, men blev i går stemt ned i Folketinget. Social og indenrigsminister Karen Ellemann (V) påpegede, at skiftende regeringer hele tiden har afvist at undskylde og kritiserede Socialdemokraterne for pludselig at skifte kurs.&raquo;Hvordan skal vi i 2016 stå til ansvar for, hvad der skete dengang og i en helt anden tid. Regeringen kan ikke påtage sig ansvaret for, hvordan samfundet dengang var indrettet,&laquo; sagde Karen Ellemann ifølge dr.dk.Beslutningsforslaget ville pålægge regeringen, at &raquo;at give en officiel undskyldning på statens vegne til personer, der inden for social- og åndssvageforsorgens område er blevet vanrøgtet, og hvor staten ikke har levet op til sit ansvar i forhold til at varetage deres tarv&laquo;.Det blev støttet af Alternativet, SF, Socialdemokraterne og Enhedslisten, mens Radikale Venstre og regeringens støttepartier var imod.&raquo;Det handler om anstændighed. Hvis vi som samfund skal blive klogere og med oprejst pande vide med os selv, at vi har haft modet til at se vores egen historie i øjnene, så tror jeg, det kræver en undskyldning. En ærlig og oprigtig undskyldning,&laquo; sagde socialdemokraternes partiformand, Mette Frederiksen, under folketingsdebatten ifølge dr.dk. Hun undskyldte samtidigt, at Socialdemokraterne ikke bakkede op om en undersøgelse og efterfølgende undskyldning, mens de havde regeringsmagten.segj
