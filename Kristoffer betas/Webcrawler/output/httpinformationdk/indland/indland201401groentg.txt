Grønt græs kan erstatte sojabønner i svinetruget
Danmark kan erstatte den klimaskadelige import af soja fra Sydamerika med danske afgrøder som f.eks. kløvergræs, konkluderer Concito i en ny rapport. Landbrug & Fødevarer bakker op om potentialet, men siger, der er lang vej endnu
Det er realistisk at erstatte den proteinrige sojabønne med danske foderafgrøder som f.eks. kløvergræs og stadig opretholde proteintilskuddet til svinene. ’Du kan sagtens gøre det rent teknisk. Udfordringen er til hvilken pris, det skal være,’ siger Torben Chrintz, der er videnschef i Concito.

Der er et væsentligt potentiale i danske afgrøder, som med tiden kan erstatte den klima- og miljøskadelige import af soja fra Sydamerika, som landbruget i dag er afhængig af. Det konkluderer Concito i en ny rapport.»Det er en enestående mulighed. Hvis man kan udvikle teknologien, er der væsentligt store miljø- og klimamæssige fordele ved det,« siger Torben Chrintz, der er videnschef i Concito og forfatter til rapporten, der udkommer på mandag.Soja bruges hovedsageligt til at hæve indholdet af protein i svinefoder. Men importen har negative konsekvenser for klima og miljø, og alene Danmarks import medfører ifølge rapporten en udledning af drivhusgasser på ca. seks mio. ton CO2-ækvivalenter om året. Det svarer til over 80 pct. af udledningen fra danske personbiler eller næsten halvdelen af den udledning, dansk landbrug står for.»Ud over at der er meget stor negativ klimaeffekt, er der også store miljøproblemer, især i form af biodiversitet, fordi man udvider sojamarkeder i nogle af de mest miljømæssigt sårbare områder i verdenen, herunder regnskovsområder,« siger Torben Chrintz.Svin skal have proteinSoja bruges især i svinefoder og er med til at sikre, at svinene får tilstrækkeligt med protein. Svin kan kun indtage små mængder halm, græs m.v. (såkaldt grovfoder), som der ellers er stor andel af protein i, og det nødvendiggør, at foderet tilføjes protein fra andre afgrøder, f.eks. soja.Concitos rapport peger imidlertid på, at det kan lade sig gøre at forarbejde grovfoder som f.eks. kløvergræs, så det kan bruges som svinefoder. Det skal ske på et bioraffinaderi, hvor man kan hive proteinet ud af kløveret i en form, så det kan spises af f.eks. grise, siger Torben Chrintz. »Det er meget realistisk at erstatte sojaen med danske foderafgrøder. Du kan sagtens gøre det rent teknisk. Udfordringen er til hvilken pris, det skal være,« siger Torben Chrintz.Professor Jørgen E. Olesen fra Institut for Agroøkologi, Aarhus Universitet, ser også potentialet i danske afgrøder.»Vi kan godt erstatte den importerede protein med danske foderafgrøder. Men der er en lang række barrierer. Det er ikke nok bare at have en teknologi, den skal også bringes ud i virkeligheden,« siger Jørgen E. Olesen.»Udfordringen er, hvordan vi får lavet en rentabel og konkurrencedygtig udvinding af protein på bioraffinaderier.«Ud over at det kræver yderligere forskning og pilotprojekter, er økonomien afgørende for, om man i fremtiden kan blive uafhængig af importeret soja, understreger Jørgen E. Olesen.»Selv om det er mere bæredygtigt, så er det ikke sikkert, det økonomisk giver mening. Verden styres af benhård økonomi. Medmindre man fra samfundets side siger, at nu skal vi det her og sørger for, at det giver økonomisk mening, kommer det ikke til at ske.«I Landbrug &amp; Fødevarer er man indstillet på at finde et alternativ til importeret soja og ser også et potentiale i danske afgrøder.Lang vej igen»Som udgangspunkt er vi rigtig positive. Det ville være fantastisk, hvis vi kunne klare vores proteintilførsel ved produktion i Danmark,« siger chefkonsulent Mads Helleberg Dorff om Concitos rapport.»Det passer også ind i den bioøkonomiske dagsorden, vi gerne vil sætte i Landbrug &amp; Fødevarer. Vi skal finde ud af, hvordan vi kan recirkulere bedst muligt og udnytte de ressourcer, vi har.«Der er dog lang vej igen, mener Landbrug &amp; Fødevarer.»Den umiddelbare udfordring er, at det teknologisk set endnu ikke er parat. Derudover er der det økonomiske i det. Det er vigtigt, at det er økonomisk rentabelt. Der er vi heller ikke endnu,« siger Mads Helleberg Dorff Christiansen.Concito anbefaler, at der bl.a. afsættes forskningsmidler til at undersøge, hvordan man kan udnytte protein i grovfoder, og at der bygges demonstrationsanlæg til videre forsøg. Det kræver bl.a. politisk velvilje, mener Torben Chrintz.»Der er brug for et mål for, at f.eks. om 10 år skal vi have en proteinproduktion op at stå. Det kræver forskningsmidler og nogle hjælperedskaber. Det handler om at skabe nogle rammebetingelser, der gør, at det bliver attraktivt at gå ind i det.«En tidshorisont på 10 år er dog ikke realistisk, mener Landbrug &amp; Fødevarer.»Jeg tror, den politiske velvilje og ambitionerne er der. Det er bare slet ikke holdbart med en grænse på 10 år. Vi har ikke et alternativt, der er teknisk og rentabelt muligt, og det har vi ingen garanti for, at vi vil få inden for 10 år,« siger Mads Helleberg Dorff Christiansen.Fødevareminister Dan Jørgensen (S) siger i et skriftligt svar, at der er afsat midler til at forske i alternativer til soja.»Fødevareministeriet har afsat forskningsmidler til at se på alternativerne til soja – især i den økologiske produktion er der mangel på protein, da det er vanskeligt at købe økologisk soja. Den viden vil måske også komme den konventionelle produktion til gode en dag.«I første omgang er det dog vigtigt, at den soja, der importeres, er bæredygtig, mener ministeren.»Soja i sig selv er der ikke noget galt i, men sojaen skal bare være certificeret bæredygtig, så der er styr på miljø og arbejdsvilkår – og det har jeg bedt mine embedsmænd om at hjælpe erhvervet med at få styr på.«
