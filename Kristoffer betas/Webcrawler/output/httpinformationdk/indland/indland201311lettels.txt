Lettelse hos Løkke - et (lille) nederlag til Thorning
Venstre og Lars Løkke Rasmussen afværgede katastrofen, mens Socialdemokraterne endnu en gang må notere sig et valgnederlag. Det sjette af slagsen til Thorning


»Skæg for sig og snot for sig.« Tidligere undervisningsminister og det længstsiddende folketingsmedlem Venstres Bertel Haarder var klar i mælet, da han skulle give sin analyse af resultatet af kommunalvalget.Vælgerne valgte tilsyneladende ikke at blande Venstre-formand&nbsp;Lars Løkke Rasmussens&nbsp;udfordringer med&nbsp;balladen omkring klimaorganisationen GGGI, som Løkke er formand for, og hans rejser på første klasse sammen med Venstres lokale kommunalbestyrelses- og regionrådskandidater.&nbsp;Venstre står til at få en klar fremgang ved kommunalvalget, og det giver Lars Løkke Rasmussen langt bedre muligheder for at skabe ro omkring sin person, så GGGI-sagen for alvor kan blive lukket. Et ønske, Venstre-formanden har haft den seneste måneds tid, efter han første gang ved det rekordlange&nbsp;pressemøde forsøgte at lægge alle oplysninger frem.Derimod må Socialdemokraterne og ikke mindst statsminister Helle Thorning-Schmidt igen-igen notere sig et valgnederlag. Det sjette af slagsen til Thorning, siden hun blev formand for partiet i 2005.&nbsp;Socialdemokraterne ser dog ud til fortsat at være borgmesterparti i landets fire største kommuner - København, Aarhus, Aalborg og Odense –&nbsp;og dermed er et af partiets succeskriterier for valget opfyldt. Men den socialdemokratiske selvforståelse er svækket.&nbsp;Borgmesterkæderne er endnu ikke blevet hængt om halsen på de nye borgmestre i alle landets 98 kommuner, så det er for tidligt at vurdere, om Socialdemokraterne fortsat vil være det parti, der har flest borgmesterkæder, men de lokale S-borgmestre og borgmesterkandidater har overordnet fået et svækket udgangspunkt for konstitueringsforhandlingerne.Enhedslistens gennembrudKommunalvalget gav den forventede fremgang til både Enhedslisten og Dansk Folkeparti, mens SF må konstatere, at både den gamle Villy-effekt fra kommunalvalget i 2009&nbsp;og regeringsdeltagelsen har kostet dyrt.Selv om det var SFs lokale kandidater, der var på valg, blev Annette Vilhelmsens første oplevelse med vælgerne som SF-formand en ydmygende af slagsen. Kommunalvalget var første gang, at danskerne efter folketingsvalget i 2011 fik mulighed for reelt at »straffe« SF og Socialdemokraterne for den løftebrudsdiskussion, som fulgte efter regeringsdannelsen&nbsp;og som siden har martret de to partier.I stedet for at stemme på SF har mange danskere formentlig stemt på Enhedslisten. For Enhedslisten er valget et kommunalpolitisk gennembrud. Enhedslisten har aldrig været så talstærkt repræsenteret i kommunalbestyrelser som efter 1. januar 2014, når de nyvalgte medlemmer begynder deres valgperiode.&nbsp;Det vækker naturligvis begejstring hos partiledelse på Christiansborg, men det stiller også partiet over for helt nye udfordringer: Med partiets flade ledelsesstruktur kan Enhedslisten ikke topstyre partiorganisationen som eksempelvis Dansk Folkeparti og Liberal Alliance gør.&nbsp;Og det bliver en udfordring, når Enhedslisten nu har fået valgt så mange nye, utrænede politikere uden parlamentarisk erfaring ind i kommunalbestyrelserne landet over.Et andet parti, som også efter dagens valg har fået et kommunalt bagland, er Liberal Alliance. Ved sidste kommunalvalg var det kun partileder Anders Samuelsen, som formåede at skaffe et mandat i Horsens Byråd.&nbsp;Senere er der kommet mange kommunalpolitikere til gennem de seneste fire år, fordi de er sprunget fra andre partier og i stedet har meldt sig ind i Liberal Alliance. Efter valget i dag får Liberal Alliance en langt større platform, som partitoppen har tænkt sig at bruge og optimere frem mod et folketingsvalg.&nbsp;K-højborge bestårDet var forventet, at De Konservative ville gå tilbage. Partiet har længe lidt i meningsmålingerne, men partiformand Lars Barfoed håbede, at partiets borgmestre kunne genvinde deres poster på grund af borgmestereffekten.&nbsp;Men meget tyder på, at De Konservative efter konstitueringsaftalerne ikke længere har de 12 borgmestre, som partiet har i dag. For Lars Barfoed er det dog afgørende, at partiet ser ud til at bevare borgmesterposterne på Frederiksberg og i Gentofte, hvor henholdsvis Jørgen Glenthøj og Hans Toft nok må indkassere tilbagegange, men formentlig kan skabe et flertal om deres kandidatur.&nbsp;Var en af de to konservative højborge faldet –&nbsp;især Barfoeds egen valgkreds på Frederiksberg var afgørende –&nbsp;var diskussionen om Barfoeds lederskab formentlig blusset op igen. Nu kan Barfoed formentlig bevare sin position og fortsætte den strategi, som partiet har valgt: Genopretningen af De Konservative skal først toppe ved næste folketingsvalg, som partiet forventer først ved komme om et par år.KonstitueringslegenNu begynder kampen om borgmesterposterne. Ved seneste valg var partierne i den røde blok bedre til at holde sammen og pege på en fra egen fløj, mens de borgerlige partier var mere tilbøjelige til at være blokken »utro«. Det har fået især Venstres Lars Løkke Rasmussen til direkte at opfordre sine egne og de andre borgerlige kandidater til at holde sammen og tænke sig godt om, før der bliver indgået konstitueringsaftaler med centrum-venstre partier. Om den opfordring bliver fulgt, kan kun tiden vise.Efter konstitueringsaftalerne er indgået, skal de endelig bekræftes ved et konstituerende møde i den nyvalgte kommunalbestyrelse. Det møde skal holdes inden begyndelsen af december. Først til den tid bliver aftalerne bindende.
