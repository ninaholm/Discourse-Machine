Svært at slække på menneskerettigheder
Hvis danske domstole skal slække på menneskerettighederne, således som DF ønsker, skal Danmark meldes ud af EU eller befinde sig i krig, lyder analysen fra Justitsministeriet


Udtræden af EU, eksklusion af Europarådet, krig eller katastrofer ... Ifølge en analyse fra Justitsministeriet er det dét, der skal til, hvis Dansk Folkeparti skal få opfyldt sit ønske om at slække på menneskerettighederne.Det fremgår også af ministeriets analyse, som er sendt til Folketingets Retsudvalg, at det ikke vil være muligt for Danmark at tage drypvis forbehold over for enkelte dele af menneskerettighederne:"Forbehold af generel karakter er ikke tilladt," skriver ministeriet således om Den Europæiske Menneskerettighedskonvention.Det er dog muligt, mener ministeriet, at fravige visse af konventionens forpligtelser, nemlig under helt ekstra-ordinære omstændigheder som f.eks. "krig eller anden offentlig faretilstand, der truer nationens eksistens". Men lige så snart krigen eller den offentlige faretilstand er ovre, skal konventionens bestemmelser igen træde i fuld kraft.Dermed river ministeriet umiddelbart tæppet væk under det udspil om menneskerettigheder, som DF-folketingsmedlem Martin Henriksen for knap en måned siden lancerede i Information. Ifølge DF-udspillet skulle regeringen bl.a. skrive til "de relevante internationale organer" og meddele, at Danmark forbeholdt sig ret til at fravige menneskerettighederne i forhold til kriminelle udlændinge.Et andet punkt i udspillet, som forinden var godkendt af DF's øverste ledelse, var, at Folketinget skulle sikre, at domstolene ikke længere skulle være bundet af de bestemmelser, som hindrer Danmark i at udvise kriminelle udlændinge.Endelig ønskede DF at nedsætte en kommission, der kunne kulegrave hele området.Henriksen op ad bakke"Justitsministeriets svar bekræfter for mig, at vores udspil om at nedsætte en kommission er en god ide," siger Martin Henriksen.- Hvad vil DF gøre nu?"Det har vi ikke afgjort endnu. Enten fremsætter vi et forslag, eller også retter vi henvendelse til ministeren, det må vi først kigge på. Måske kunne det være en farbar vej at anlægge en ny fortolkning, f.eks. om en udlændings familietilknytning, i stedet for at Danmark tager et forbehold. Den slags kunne en kommission se på, men der er ikke politisk opbakning til en sådan kommission, selv om både Kim Andersen og Søren Pind fra Venstre har været fremme med politiske tilkendegivelser om menneskerettighederne," siger Henriksen og tilføjer:"Det er som om, at når det er os, der fremsætter et forslag, så går folk helt i baglås."- Hvorfor tror du, at det er sådan?"Det skal jeg ikke gøre mig klog på. Måske fordi folk kun ser på overskriften og ikke på indholdet," lyder det fra Henriksen.
