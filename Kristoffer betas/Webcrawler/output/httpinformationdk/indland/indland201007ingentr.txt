Ingen troede på Jannie Helle
Jannie Helle, der i 90'erne var kendt som tv-lægen på TV 2, døde  i søndags efter en lang og sej kamp med både sin sygdom og det danske sundhedssystem. De danske læger troede ikke på, at hun havde borrelia - og hun tabte kampen. Det gør de svage patienter altid i mødet med de læger, som let kan opfattes som arrogante og bedrevidende
Jannie Helle, der var landskendt som tv-læge og brevkasseredaktør i 90'erne døde sidste søndag efter lang tids sygdom. Hun var selv ikke i tvivl om, at hun havde borrelia og ikke sklerose, sådan som hun ellers havde fået at vide af lægerne i Danmark. Flere udenlandske læger - både i Tyskland og USA, som har undersøgt Jannie Helle, var enige i, at hun havde borrelia.

&raquo;Jeg kan ikke høre, hvad du siger, Jannie. Nu bliver jeg nødt til at lægge på. Du må sende en mail.&laquo;Omtrent sådan sluttede min sidste samtale med Jannie Helle. Hun var landskendt som tv-læge og brevkasseredaktør i 90&#39;erne, men endte sit liv i kørestol og med stærkt nedsat taleevne på grund af lammelser i ansigtet.Samtalen fandt sted i april, hvor jeg var i gang med en større research til en artikelserie om fejldiagnosticering af danske borreliapatienter. Jannie Helle var selv ikke i tvivl om, at hun havde borrelia og ikke sklerose, sådan som hun ellers havde fået at vide af lægerne i Danmark. Flere udenlandske læger - både i Tyskland og USA, som havde undersøgt Jannie Helle, var enige i, at hun havde borrelia, hvilket naturligvis kræver en helt anden behandling. Det var som udgangspunkt historien - danske patienter får forkerte diagnoser, fordi den måde, vi tester for sygdommen herhjemme, er usikker.Læs også:&nbsp;&#39;Ingen i Danmark troede på mig&#39;Jeg havde talt med Jannie Helle flere gange - og denne gang tilmed i lang tid. Problemerne havde hobet sig op for hende. Hun havde ingen penge, og hendes humør var i det hele taget påvirket af sygdommen. Hun var med andre ord i en meget presset situation, og min historie var derfor vigtig for hende, og hun ringede flere gange. På grund af lammelserne var det svært at forstå, hvad hun sagde, og hendes historie var voldsom og meget ulykkelig, og jeg kan ikke sige mig fri for at være en anelse træt af det til sidst. Jeg havde desuden travlt, og var måske derfor lidt kort for hovedet - så jeg bad hende skrive en mail.Hvem har ret?Men det betyder ikke, at Jannie Helle ikke havde ret. Jeg er ikke læge, men der er mange danskere, der har den præcis samme historie som Jannie Helle. De er testet negative for borrelia i Danmark men positive i udlandet. Dertil kommer, at den førende danske borreliaekspert, som rådgiver Sundhedsstyrelsen om borreliadiagnostik, tjener penge på den test, som er mest udbredt herhjemme, og som tilsyneladende er usikker.Men uanset om Jannie Helle eller de danske borreliaeksperter har ret, så er hendes forløb symptomatisk for den måde, patienter som Jannie Helle bliver behandlet på herhjemme. Hun følte selv, at hun blev mødt med arrogance - nærmest hån, når hun fremførte sin borreliateori. Det var &#39;okkult&#39;, mente lægerne. Jannie Helle kunne umuligt have borrelia, når hun flere gange var testet negativ. Har man fået foretaget en negativ test, skal man have en anden diagnose, er logikken.Men hvad nu hvis testen er elendig? Og hvad nu, hvis sygdommen kan antage en form, som gør, at der slet ikke dannes de antistoffer i kroppen, som testen undersøger for?Det er muligvis det rene vrøvl, og de danske læger kan sagtens have ret i deres sklerosediagnose. Men den arrogance og mistro, som Jannie Helle og de øvrige patienter (jeg har talt med syv i alt, som mener, at de har borrelia, selv om de er testet negative), er blevet mødt med i det danske sundhedssystem, er problematisk. Her er lægerne som udgangspunkt ufejlbarlige - og de gider end ikke høre på patienterne. De fokuserer på det strengt naturvidenskabelige - det, som de har lært på medicinstudiet og det, der er den &#39;normale praksis&#39; - og stiller en diagnose. En mere åben tilgang ville være klædelig. Da mine borreliaartikler blev bragt i Information, skrev Jannie Helle følgende i kommentarfeltet efter en af artiklerne:&raquo;Det hjælper ikke sagen, jeg er selv læge og har oplevet hvor arrogante lægerne kan være, de ville overhovedet ikke tro på mig. Og smed alt, jeg kom med, i skraldespanden. Jeg skændtes med min læge hver gang, jeg opsøgte ham, han blev ved med at sige, at jeg havde sklerose. Det havde de sagt i USA (hvor Jannie Helle fik en borreliadiagnose, red.), at han ville sige.&laquo;Og sådan blev det. I Jannie Helles danske journaler - og i øvrigt også i de fleste nekrologer i pressen - står der sklerose. Det var den sygdom, hun officielt døde af (Jannie Helle bliver i disse dage obduceret, så den egentlige dødsårsag kendes endnu ikke).UseriøstJeg kan på sin vis godt forstå det. En syg person, som måske også har det dårligt psykisk, kommer med en teori, som ikke passer med lærdommen fra medicinstudiet og som slet ikke passer ind i den herskende danske opfattelse af sygdommen borrelia. Har man tid og overskud til at tage den slags seriøst? Havde jeg selv tid og overskud til at tage Jannie Helle seriøst? Både ja og nej. Jeg skrev historien, men undlod at bruge hende i teksten og valgte i stedet en anden af de mange fejldiagnosticerede patienter som &#39;case&#39; på historien. Det ville blive for rodet at bruge Jannie Helle, fordi hendes historie var så kompliceret - det var mit journalistiske argument. Lægerne har formentlig lignende medicinske forklaringer på, hvorfor de ikke er gået nærmere ind i Jannie Helles teori om, at hun havde borrelia.Det ændrer ikke ved, at det er yderst uheldigt, at man ikke er mere åbne i det danske sundhedssystem. For hvad nu, hvis det er Jannie Helle og de udenlandske læger, der har ret? Man kan ikke udelukke det - videnskaben udvikler sig hele tiden, og det man troede umuligt, kan senere vise sig at være den logiske sandhed.InteresserÉt selvstændigt problem er de økonomiske interesser, som florerer på kryds og tværs i sundhedssektoren, og som også er en del af denne sag. Dem føler man sig generelt ofte hævet over, selv om flere undersøgelser viser, at økonomiske interesser naturligvis påvirker læger ligesom de påvirker alle os andre.Men endnu mere alvorlig er i virkeligheden den stolthed - hvis man skal bruge et pænt ord - som mange læger har. Lægernes faglige stolthed er ofte enorm, og hvis man er erklæret borreliaekspert og igennem en lang karriere har stillet diagnoser på hundredevis af patienter, skrevet videnskabelige artikler og måske endda høstet international anerkendelse - og så kommer der pludselig nogle patienter, som måske ikke formulerer sig specielt godt, og som givetvis ikke har samme indsigt i sygdommene og måske derfor virker utjekkede, måske endda stakkels. Ja, så er det, at den faglige stolthed ofte kammer over og bliver til arrogance. Det er farligt, og uanset om Jannie Helles tragiske død skyldes borrelia eller sklerose, så har de danske læger som stand et problem, når det kommer til omgangen med patienter som hende.
