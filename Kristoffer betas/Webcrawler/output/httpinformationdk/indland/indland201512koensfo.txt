Kønsforsker: Potentielt er vi ens

Birgit Petersson, forsker i medicinsk kønsforskning på folkesundhedsvidenskab på Københavns Universitet

Birgit Petersson, der forsker i medicinsk kønsforskning på Ifstitut for folkesundhedsvidenskab på Københavns Universitet, konstaterer, at der egentlig ikke er så meget nyt i de israelsk-europæiske forskningsresultater. Men den gamle forståelse af, at kvinders hjerner er mindre, hænger ved.&raquo;I slutningen af 1800-tallet var forskerne vilde med at lede efter beviser på, at kvinder ikke havde en hjerne, der kunne matche mandens, og den stereotype forestilling hænger ved, derfor er de her forskningsresultater endnu en bekræftelse af, at det ikke hænger sammen,&laquo; siger Birgit Petersson.Læs også:Vores kønsneutrale hjerneFor hende er det ingen overraskelse, at vores hjerner ikke er så forskellige. I fostertilstanden er vores hjerner nemlig fuldstændig lige.Først når y-kromosomet får mulighed for at udvikle hormonet testosteron hos drengen og østrogenen virker hos pigen, påvirker det hjernen i forskellig retning, og det gælder resten af livet, at hjernen påvirkes hormonelt og kulturelt. Når de kvindelige kønshormoner svinder ind i menopausen, begynder vi derfor at ligne hinanden mere igen, forklarer Birgit Petersson.&raquo;Potentielt er vi ens, derfor er det vigtigt at huske, at både mænd og kvinder har evner til, hvad som helst på trods af de hormonelle og kulturelle påvirkninger,&laquo; siger hun og påpeger, at hjernen i høj grad påvirkes af hele vores adfærd i forhold til de to køn.Læs også:&nbsp;Neuropsykolog: Forskelsbehandling ændrer hjernenPåvirkningen er hjernen kan være større eller mindre afhængig af, hvilket samfund man vokser op i, og hvor meget vægt, der bliver lagt på kønsforskelle, forklarer Petersson: &raquo;Hvis man kunne tage den adfærd, der er forbundet med køn, og forskelsbehandlingen væk, så ville det være frugtbart for begge køn. Når mænd går på en længere barsel, så kan vi se, at deres hjerner påvirkes af de hormoner, som et nært forhold til et barn, sætter i gang, det er et eksempel på, at det er vigtigt at nedbryde forskelle.&laquo;
