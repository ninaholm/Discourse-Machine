Værdipolitik er tilbage på vælgernes dagsorden
Den økonomiske krise er rykket i baggrunden til fordel for emner som udlændingepolitik og beskyttelse af miljøet, når man spørger danskerne om, hvilke politiske emner der er de vigtigste. Valgkampen bliver et ekko af 00’ernes værdidebat, vurderer forsker
Trods den stigende tillid til økonomien er arbejdsløshed stadig det emne, som de fleste vælgere bekymrer sig om.

Der er på få år sket et markant skifte i, hvilke politiske emner danske vælgere vurderer som de vigtigste. Det fremgår af en ny analyse fra tænketanken KRAKA. I 2012 var der således 61 procent, der mente, at &raquo;arbejdsløshed&laquo; var en af de to vigtigste politiske udfordringer, mens 58 procent svarede, at det var &raquo;den økonomiske situation&laquo;. De tal var i 2014 faldet til henholdsvis 35 og 18 procent. I samme periode er der sket en kraftig stigning i antallet af danskere, der mener, at &raquo;indvandring&laquo; og &raquo;beskyttelse af miljøet&laquo; er de vigtigste problemer, Danmark står over for lige nu.Den del af befolkningen, der mener, at indvandring er et af de vigtigste politiske emner, er steget fra 9 procent i 2012 til 34 procent i 2014.&raquo;Vi er på vej tilbage til den værdipolitiske dagsorden, vi havde i nullerne,&laquo; siger lektor ved Institut for Statskundskab på Syddansk Universitet Christian Elmelund-Præstekær.Ifølge ham kan vi forvente en valgkamp, som vil bære præg af spørgsmål om indvandring, integration og flygtningestrømme.&raquo;I vælgernes øjne er vi ved at være forbi krisen. Derfor rykker hårde politiske emner som økonomi i baggrunden igen til fordel for emner som indvandring, der også var højt på dagsordenen ved valgene i 2001, 2005 og 2007,&laquo; vurderer han.Økonom Nicolai Kaarsen, der har lavet analysen på baggrund af tal fra Eurobarometer, er enig i den udlægning. Andelen af danskere, der ser beskyttelse af miljø som et af de vigtigste politiske emner, er også steget fra 12 til 28 procent siden 2012.Nicolai Kaarsen ser danskernes stigende interesse for både indvandring og beskyttelse af miljø som to sider af samme sag.&raquo;Når konjunkturerne er stabiliseret eller i hvert fald ikke går nedad, og danskerne samtidig har fået en større tillid til økonomien, så bliver der mere plads til værdipolitik,&laquo; siger han.Fast på udlændingeSocialdemokraterne har allerede lanceret en kampagne, der handler om at få flygtninge og indvandrere i arbejde. Formentlig for at undgå at tabe terræn til de borgerlige partier som i 00&rsquo;erne.&raquo;Det giver god mening historisk betragtet. Emnet kommer nemlig altid på dagsordenen igen, når en økonomisk krise glider i baggrunden i borgernes bevidsthed,&laquo; siger Christian Elmelund-Præstekær.&raquo;Kombinationen af udlændinge- og beskæftigelsespolitik kan måske være en måde for Socialdemokraterne at snakke om indvandring på uden at komme ind i nogle af de værdipolitiske sumpområder, hvor de skal forholde sig til de lidt hårdere tiltag fra de borgerlige,&laquo; forklarer han.Christian Elmelund-Præstekær forventer, at den økonomiske politik kommer til at spille en langt mindre rolle i årets valgkamp end ved det seneste valg i 2011. Og det, til trods for at det økonomiske opsving siden krisen kun har været beskedent. Tilliden til økonomien blandt befolkningen er til gengæld steget markant, viser analysen fra KRAKA.&raquo;Én ting er, hvordan det reelt går med økonomien. Noget andet er, hvordan man taler om den,&laquo; siger Christian Elmelund-Præstekær.Når der er færre negative historier om den nationale økonomi i pressen, og flere mennesker oplever, at det pludselig ikke er så svært at sælge huset eller få et job, så stiger tilliden i befolkningen, mener han.Vælgerne følger medierneTrods den stigende tillid til økonomien er arbejdsløshed stadig det emne, som de fleste vælgere bekymrer sig om.Historisk set og sammenlignet med andre lande er den danske arbejdsløshed ellers relativt lav. Men bekymringen fortager sig aldrig helt, forklarer Nicolai Kaarsen.&raquo;Danskerne går meget op i arbejdsløshed. Så længe den ikke er nede omkring de to procent som før krisen, er det noget, der interesserer os. Vi ved, at det går ud over mange mennesker, og det rammer hele familien,&laquo; siger han.Traditionelt er socialdemokratiske regeringer blevet opfattet som bedre til at skabe arbejdspladser, forklarer Christian Elmelund-Præstekær. Men spørgsmålet er, om de stadig har den fordel, hvis arbejdsløshed bliver et tema i valgkampen.&raquo;De vælgere, der er enige om, at arbejdsløshed er vigtigt, kan godt være meget uenige om, hvad løsningen er,&laquo; siger han.&raquo;Vil man have flere offentlige investeringer og beskæftigelse i byggeriet, eller synes man, der er for mange indvandrere på kontanthjælp. Der er stor forskel på, hvilke politiske løsninger det kræver.&laquo;Derfor er det ikke givet, at en valgkamp om arbejdsløshed vil gavne Socialdemokraterne. Men hvis de kan blive ved med at fremvise positive tal for beskæftigelsen, kan det gøre en forskel, mener Christian Elmelund-Præstekær.Han advarer imidlertid mod at se spørgeskemaundersøgelser som en direkte spejling af, hvad der interesserer vælgerne mest. Ofte fungerer det snarere sådan, at vælgerne interesserer sig for det, der er i medierne, og hvad politikerne sætter på dagsordenen.&raquo;De emner, som er på mediernes dagsorden, er systematisk også dem, vælgerne interesserer sig for,&laquo; siger Christian Elmelund-Præstekær.
