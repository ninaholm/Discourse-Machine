Børseksperter: Fossil industri kan tabe 150 billioner kr.
Risikoen for ’strandede værdier’ og tab af investorernes penge er overordentlig reel, siger et af Europas ledende børshuse i ny rapport, der modsiger hjemlige pensionskasser


Den fossile energiindustri står til at tabe 28 billioner dollar – 150 billioner kroner – inden for de nærmeste 20 år, hvis det internationale samfund skærper indsatsen for at beskytte klimaet og stille om til grønnere energikilder.Det vurderer et af Europas ledende børshuse, Kepler Cheuvreux, i en dugfrisk rapport med titlenStranded assets, fossilised revenues(Strandede værdier, forstenede indtægter).Dermed når børsfirmaet den stik modsatte konklusion af bl.a. tre hjemlige pensionskasser, som på deres nylige generalforsamlinger afviste medlemsforslag om at droppe de fossile aktieinvesteringer – afvisninger begrundet med, at der ikke foreligger nogen risiko for, at de fossile selskabers aktier mister værdi.Kepler Cheuvreux-rapporten, der er udarbejdet af en af finanssektorens mest kompetente analytikere på den fossile energis område, Deutsche Banks hidtidige chefanalytiker Mark Lewis, starter således:»I en kulstofbegrænset verden i tråd med det politiske mål om at begrænse atmosfærens drivhusgaskoncentrationer til, hvad der svarer til 450 ppm CO2, og således begrænse stigningen i den globale gennemsnitstemperatur til ikke mere end to grader over det førindustrielle niveau, vurderer vi, at den fossile energiindustri over de næste to årtier vil stå til at tabe bruttoindtægter på ca. 28 billioner dollar i forhold til den aktuelle udvikling.«Indtægtstabet vil ske i perioden 2013-35 med knap 70 pct. af tabet hos olieselskaberne, godt 14 pct. hos gasselskaberne og godt 15 pct. i kulindustrien.Kepler Cheuvreux-rapporten når frem til det voldsomme tab ved at se på Det Internationale Energiagentur IEA’s scenarie for en omstilling af det globale energisystem, der lever op til det FN-vedtagne to graders-mål.Dette scenarie vil indebære et reduceret forbrug af fossile brændsler frem til 2035, der svarer til 45 mia. ton olie – eller fire års forbrug af fossil energi på 2011-niveau – i forhold til en udvikling af forbruget efter det hidtidige mønster.Den fossile industri vil opleve både et mindre salg og et fald i prisen, tilsammen resulterende i det skønnede tab på 150 billioner kr.Rapporten understreger, at man ikke finder det videre sandsynligt, at alverdens lande på COP21-klimatopmødet i Paris næste år pludselig enes om en køreplan for omstilling, der sikrer to graders målet.»Argumentet er i stedet, at den fossile energiindustri ikke længere har råd til at ignorere spørgsmålet om kulstof-risikoen, og at en åben stress-test af forretningsmodellen i lyset af en 450 ppm-verden vil være den bedste måde at kickstarte en dialog med investorer og andre interessenter om en meningsfuld måde at bremse risikoen,« hedder det.Kritik af ExxonEfter pres fra sine aktionærer og som det første olieselskab offentliggjorde ExxonMobil for nylig en sådan stress-test af risikoen for tab af selskabets værdier.ExxonMobil konkluderede, at det internationale samfund næppe vil skærpe klimaindsatsen, at samtlige selskabets oliereserver kan ventes udvundet, solgt og afbrændt, og at der derfor ikke foreligger nogen risiko for ’strandede værdier’ for selskabet og dets investorer.Det danske pensionsselskab for magistre og psykologer, MP Pension, har sammen med Arkitekternes Pensionskasse og Pensionskassen for Jordbrugsakademikere &amp; Dyrlæger sat over 236 millioner kr. i ExxonMobil-aktier, og MP Pensions bestyrelse henviste ved sin nylige generalforsamling til olieselskabets forsikring om, at der ikke foreligger nogen risiko for værditab.Den vurdering imødegår Kepler Cheuvreux.Børshuset skriver, at olieselskabet trækker sig selv et frinummer ved at antage, at det internationale samfund aldrig nogensinde kommer til at tage klimaindsatsen rigtig seriøst.Dertil ignorerer selskabet, at lande og regioner kan iværksætte mere ambitiøse klimatiltag, selv om en Paris-aftale ikke kommer, og at »det kan lede til strandede værdier i visse markeder.«Sol og vindMan nævner den kontroversielle Keystone XL-rørledning fra canadiske tjæresandsfelter til amerikanske raffinaderier som oplagt eksempel: Hvis den amerikanske regering senere i år ender med at sige nej til den stærkt omstridte rørledning, »kan det indebære strandede værdier i tjæresandsfelterne, både for ExxonMobil og andre olieselskaber«.En anden faktor, som ifølge Kepler Cheuvreux bringer de fossile energiaktier i fare, er »de enorme omkostningsreduktioner«, den vedvarende energi-industri har præsteret, når det gælder priserne på de fossilfri energikilder, ikke mindst solceller.Dette prisfald kombineret med geopolitisk uro på det fossile energimarked og det faktum, at OPEC-lande i stigende grad selv får brug for deres olie, leder til en situation, hvor vedvarende energi bliver billigere og fossil energi dyrere og således mindre konkurrencedygtig – til skade for kursværdien på de fossile aktier.Rapporten fra børshuset understreger, at de aktiviteter, der er mest i fare for at give strandede værdier, er de nye bekostelige projekter for olieudvinding under vanskelige forhold og/eller med stor CO2-belastning til følge: Olieudvinding i dybhavet og i Arktis samt fra olieskifer og tjæresand.
