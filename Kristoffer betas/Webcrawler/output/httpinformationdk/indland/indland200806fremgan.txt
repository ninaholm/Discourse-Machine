Fremgang for private sygehuse



 Læger og sygeplejersker knokler som aldrig før ved operationsbordene på landets privathospitaler og klinikker. Sidste år oplevede landets største sygehuse tocifrede vækstrater, og de private sygehuse udgør i dag en væsentlig større andel af sygehusvæsenet end hidtil antaget, skriver Ugebrevet Mandag Morgen. Regeringen og Sundhedsstyrelsen hævder, at de private hospitaler og klinikker kun står for omkring 1,5 procent af udgifterne til det offentlige sygehusbudget, men ifølge Ugebrevet Mandag Morgen er tallet i virkeligheden nærmere fem procent. Det viser en analyse af landets 20 største private sygehuse. 
ritzau

