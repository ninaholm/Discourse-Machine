It-chef på Aarhus Universitet modtog bestikkelse
Vestre Landsret har stadfæstet en dom på otte måneders betinget fængsel til en tidligere it-chef på universitetet for at have taget mod bestikkelse fra et privat rådgivningsfirma. Den økonomiske svindel har kostet Aarhus Universitet 14 millioner kroner


To konsulenter i et privat rådgivningsfirma har med bestikkelse og ved hjælp af en selskabskonstruktion, som kun de selv vidste besked med, kunnet snyde Aarhus Universitet for 14 millioner kroner.Sagen er nu afgjort med, at en forhenværende it-chef på Aarhus Universitet ved Vestre Landsret er idømt otte måneders betinget fængsel for at have taget imod bestikkelse. Der er tale om fuldbyrdet bestikkelse for et beløb på knap 100.000 kroner. Smørelsen er faldet over nogle år.De to anpartshavere i det private anpartsselskab Rådgivningsgruppen Aps. har modtaget domme på to års betinget fængsel for bestikkelse i den samme sag.Ifølge statsadvokatassessor Lasse Svensson fra Statsadvokaturen for Nord- og Østjylland har bedrageriet mod universitetet kunnet foregå, fordi de to private konsulenter havde to hatte på, som han udtrykker det.Aftalen med universitetet gik ud på, at det private firma skulle skaffe universitetet kontormaskiner til fordel- agtige priser, men i virkeligheden blev de indkøbte kontormaskiner solgt videre til et leasingselskab, som konsulenterne selv ejede. Dette selskab lejede derefter maskinerne til universitetet med en fortjeneste på 14 millioner kroner i mellemleddet.»Der foreligger nu dom for, at universitetet er blevet snydt,« siger statsadvokat- assessor Lasse Svensson.Formel 1 og dyre middageSagen, der først blev behandlet ved retten i Aarhus i november 2010, har været omkring landsretten, fordi den ene medejer af det private anpartsselskab ankede sin dom med henblik på frifindelse. Landsretten valgte dog at stadfæste byrettens afgørelse.De kriminelle forhold er foregået på det daværende humanistiske fakultet på Aarhus Universitet, der siden er omdøbt til Faculty of Arts.Administrationschef på Faculty of Arts, Ole Jensen, oplyser, at universitetet havde hyret det private konsulentfirma til at tage sig af kopimaskiner og it-ydelser. Den for længst afskedigede medarbejder på universitetet var øverste chef for it på det humanistiske fakultet og havde cirka 18 medarbejdere under sig.De kriminelle forhold er ifølge Aarhus Universitet foregået fra 2002-2006.Ledelsen fik nys om uregelmæssigheder i leasing- aftalerne via en anonym skriftlig henvendelse til universitetets revisionsfirma. Derefter valgte AU at politianmelde sagen, der kort blev omtalt i en pressemeddelelse fra AU i 2006, hvor fakul- tetets dekan Bodil Due udtalte:»Det er meget beklageligt, at universitetet har måttet skride til politianmeldelse af en medarbejder i forbindelse med økonomiske forhold. Heldigvis er det aldrig sket før på fakultetet. Vi har tværtimod gode erfaringer med at overdrage et stort ansvar til den enkelte medarbejder, og det ønsker vi generelt ikke at lave om på,« udtalte Bodil Due.Politiet skred til ransagning både hos den universitetsansatte og de to private konsulenter. Efterfølgende blev it-chefen afskediget. Men inden da havde han nået at modtage dyre gaver  blandt meget andet en rejse til Formel 1-løb i Barcelona og op mod 50 middage på restauranter.Med den aktuelle dom klæber to sager om økonomisk svindel til Aarhus Universitets ellers så fine renommé.I begyndelsen af 2010 lagde Aarhus Universitet afstand til den højt profilerede autismeforsker, lektor, dr.med. Poul Thorsen, der året forinden havde forladt sin stilling som leder af forskningsenheden NANEA (North Atlantic Neuro-Epidemiology Alliances). Anklagemyndigheden har siden rejst tiltale mod Poul Thorsen for skattesvig af særlig grov karakter, og sagen skal behandles den 26. maj ved retten i Aarhus.Pengestrømmen fra den amerikanske sundhedsinstitution CDC til den danske forskningsenhed NANEA er imidlertid også endt med, at der fra USA's side er rejst tiltale og udleveringsbegæring mod Poul Thorsen.Den danske del af svindelsagen er stadig under efterforskning.
