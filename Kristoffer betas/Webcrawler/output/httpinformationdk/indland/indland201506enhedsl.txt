Enhedslisten foreslår ny socialkommission
’I dag er socialpolitikken nærmest ædt op af en arbejdsmarkedspolitik, der slet ikke er i stand til at hjælpe de mest udsatte borgere,’ lyder det fra Enhedslisten. Socialministeren og SF er enig i behovet for at se på socialpolitikken men ikke i behovet for en egentlig ny socialkommission


Et kvart århundrede efter at den sidste Socialkommission blev nedsat for at kulegrave socialpolitikken mener Enhedslisten, at tiden nu er kommet til en ny af slagsen. Den nuværende socialpolitik over for udsatte borgere uden for arbejdsmarkedet er nemlig ikke bare ydmygende og nedbrydende for borgerne. Den virker alt for ofte heller ikke, lyder det fra Enhedslistens politiske ordfører, Johanne Schmidt-Nielsen.&raquo;Der bliver talt rigtig meget om mennesker uden for arbejdsmarkedet. Men der bliver ikke talt særlig meget med dem, ligesom der bliver lyttet alt for lidt til de socialarbejdere, som ved, hvad der virker, og hvad der ikke virker,&laquo; siger Johanne Schmidt-Nielsen.Den nye socialkommission skal derfor starte med at undersøge, hvordan borgerne egentlig oplever at blive behandlet i det kommunale system, og tilsvarende hvordan sagsbehandlere oplever muligheden for at lave meningsfuldt arbejde. På den baggrund skal socialkommissionen komme medanbefalinger til, hvordan tillid, respekt og omsorg igen kan komme i centrum.Det handler om, at borgeren skal have klare rettigheder, og socialarbejderne skal have langt større handlerum, mener Johanne Schmidt-Nielsen.&raquo;Grundlæggende handler det om at få genrejst en reel socialpolitik, baseret på faglighed og viden. I dag er socialpolitikken nærmest ædt op af en arbejdsmarkedspolitik, der slet ikke er i stand til at hjælpe de mest udsatte borgere. Det kan ikke betale sig at lade være&laquo;.Allerede tilbage i 2012 foreslog seks forhenværende socialministre og formanden for Socialpolitisk Forening i et åbent brev til daværende socialminister Karen Hækkerup (S), at der netop blev nedsat en ny socialkommission. I dag siger socialminister Manu Sareen (R), at Enhedslisten &raquo;løber en åben dør ind&laquo;.Socialministeren henviser til, at han sidste år oven på det seneste eksempel på omsorgssvigt af børn, denne gang i Esbjerg, netop bad pædagoger, socialrådgivere og kommunerne om se, om der generelt er problemer med sociallovgivningen. Svaret var, at lovgivningen er fin, men der brug for at se på, hvordan arbejdet udføres.&raquo;Det er vi allerede i gang med i Socialministeriet, så jeg ikke noget problem med idéen. Men området er allerede undersøgt mange gange og vi er som allerede i gang med at se på, hvad vi kan gøre bedre, så det vil være dobbeltarbejde. Så Enhedslisten løber en åben dør ind,&laquo; siger Manu Sareen.SF har netop præsenteret en række forslag til en såkaldt progressiv socialreform og partiets socialordfører, Trine Mach, mener, at det bare er med at gå igang. Der ikke brug for nogen kommission.&raquo;SF har selv foreslået en social reform, fordi systemet har taget overhånd, så det er fint, at Enhedslisten også vil være med til at reformere systemet. Men jeg er ikke sikker på, at jeg synes, at en socialkommission er det rigtige redskab. Man kan gøre rigtig meget ved bare at gå igang. Der er jo allerede mange kommuner som prøver forskellige ting om afbureaukratisering og en faktisk tillidsreform og færre sager på den enkelte sagsbehandlers bord. Alle de ting kan man videreføre til resten at landet, hvis man vil,&laquo; siger Trine Mach.Den seneste socialkommission arbejde fra 1991 til 1993, under ledelse af forhenværende socialminister Aase Olesen (R), med at analysere og vurdere overførselsindkomsterne. Kommissionen udgav rapporter og debatoplæg og afgav et samlet forslag til reform, som skulle styrke aktiveringsindsatsen og de unges uddannelse, samt skabe mere gennemskuelige ydelser. En del af kommissionens reformforslag kom til at præge lovgivningen i de følgende år.
