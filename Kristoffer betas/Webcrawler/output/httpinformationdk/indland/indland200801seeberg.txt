Seebergs strategi tabte



De har været uenige om de poltiske strategi over for Fogh-regerigen lige fra begyndelsen, og når den ene af de tre stiftere Gitte Seeberg i dag valgte at forlade Ny Alliance, så er det fordi hun tabte magtkampen. Hendes forestilling, om at Ny Alliance kunne stå frit i Folketinget og samarbejde til begge sider viste sig at være umulig, da statsministeren i sidste uge satte tommelskruerne på og krævede en tillidserklæring fra Ny Alliance, ellers blev der udskrevet valg.»Jeg har ikke forladt Det Konservative Folkeparti for at være i et parti som har helt den samme position i forhold til regerigen. Jeg mener at partiet skal ligge i midten – hverken i den røde eller den blå blok,« siger Seeberg som en forklaring på sin afgang. For 10 dage siden besluttede  alliancen på et heldagsmøde at man fremover vil være et borgerligt parti, som støtter og ikke vil vælte Anders Fogh Rasmusens regering. Allerede på det tidspunkt erklærede Seeberg, at den linje var hun uenig i. Derfor er hendes afgang logisk og alt andet lige vil det betyde, at Ny Alliance kan tale med en mere klar og entydig stemme. Naser Khader bebudede for nylig at det nu er slut med sort snak, det bliver lettere for ham at opfylde det løfte efter Seebergs afgang.Gitte Seebergs motiv til sidste år at forlade de konservative og en tryg plads i Europa-Palamentet var en indædt modvilje mod Dansk Folkeparti, som hun ikke mindst under Muhammed-krisen lagde sig godt og grundigt ud med. Ved det stiftende pressemøde udtalte Gitte Seeberg ordene ”Nok er nok” om Dansk Folkepartis indflydelse på dansk politik. Derfor har hun i stigende grad fået svært ved at se sig selv i øjnene, når Ny Alliance i dag sætter sig ved forhandlingsbordet med netop Dansk Folkeparti og Pia Kjærsgaard.For de to andre stiftere Anders Samuelsen og Naser Khader har motivet til at danne partiet været anderledes. Som utålmodige og ambitiøse medlemmer af De Radikale Venstre, som i to perioder har været sat uden for indflydelse, har de længdes efter at  komme tættere på magten og indflydelsen. For dem har alene det at blive inviteret med til forhandlinger været et mål i sig selv. Anders samuelsen forsøgte gennem længere tid at få de radikale til netop at indtage den position, som partiet der støtter VK-regerignen og dermed får den indflydelse, som det giver. Det er lykkedes nu for Ny Alliance at indtage den position, men det bliver uden Gitte Seeberg, hendes projekt var et andet, og – viste det sig – mere urealistisk.
