Institut: Undervisningen er skam kritisk
Studieleder på Økonomisk Institut på KU afviser Kritiske Politter, der i går krævede et opgør med, hvad de ser som ureflekteret og dogmatisk undervisning


»Skriv lærebøgerne om,« lød kravet fra økonomistuderende, der igårdagens Informationefterlyste en mere tidssvarende undervisning på Økonomisk Institut på Københavns Universitet.De studerende, der har samlet sig i gruppen Kritiske Politter, savner både større pluralisme i undervisningen, men efterlyser særligt en kulturændring, så man går kritisk til de økonomiske modeller.Men det gør man allerede, mener studieleder på Økonomisk Institut, Peter Erling Nielsen:»Det er det rene snak, at undervisningen ikke er kritisk. De studerende har altid skulle forholde sig kritisk til de forskellige økonomiske modeller og teorier,« siger han.Kritiske Politter påpeger, at der efter den finansielle krise er endnu større behov for i undervisningen at diskutere både de økonomiske modellers validitet og alternative teorier. Men også det sker i stigende grad, påpeger Peter Erling Nielsen: &nbsp;&nbsp;&nbsp;&nbsp;&nbsp;»Men der går noget tid, fra krisen indtræder, til der er skrevet relevante artikler, som på et tidspunkt bliver til en ny lærebog. Det er et isbjerg, der flytter sig langsomt,« siger han og tilføjer, at videnskaben stadig forsøger at forstå, om hovedansvaret for krisen ligger&nbsp;hos den førte økonomiske politik eller i de økonomiske modeller. &nbsp;»Men min mavefornemmelse siger mig, at fremtidig undervisning vil fokusere mere på økonomisk regulering af den finansielle sektor,« siger Peter Erling Nielsen, der i øvrigt opfordrer de kritiske politter til at kigge forbi sit kontor til en kop kaffe. &nbsp;&nbsp;Forfejlet kritikOgså Henriette Nylander Nielsen, der er næstformand i økonomistudiets studenterpolitiske fagråd, Politrådet, er uenig med de kritiske politter.»Jeg fik kaffen galt i halsen, da jeg så artiklen i Information. Den var ret voldsom, og jeg er ikke enig i, at der ikke er kritik i undervisningen,« siger hun.»Jeg oplever hele tiden den kritiske debat, og jeg har aldrig været ude for, at underviserne fortæller, at de underviser i ’sandheden.’Der er jo ingen, der hævder, at økonomi er en eksakt videnskab,« siger Henriette Nylander Nielsen.Hun opfordrer Kritiske Politter til at deltage i studenterpolitikken for derigennem at præge institutledelsen til at ændre undervisningen:»At gå ud i medierne på denne voldsomme måde som&nbsp;et talerør for de økonomistuderende uden&nbsp;egentligt at have drøftet emnet nok internt forvrænger billedet af, hvordan det er at studere polit. Det ærgrer mig, da vi har et rigtig godt studium, selv om der selvfølgelig altid er plads til forbedringer.«Også professor ved Økonomisk Institut, Peter Norman Sørensen, som blandt andet underviser de studerende i mikroøkonomi, finder kritikken forfejlet:»Vi bruger meget tid på at diskutere, hvad vi kan bruge de økonomiske modeller til, og særligt hvad man ikke kan bruge dem til,« siger Peter Norman Sørensen.Han finder det positivt, at de Kritiske Politter forsøger at skabe debat, men han oplever ikke, at studerende bliver frarådet at udfordre herskende økonomiske paradigmer:»Der er nogen, der tegner et billede af, at kulturen på Økonomisk Institut er meget konservativ, men det, mener jeg, er en fejlopfattelse. Tværtimod bliver Ph.d.- studerende og specialestuderende opfordret til at bringe nyt til faget for at føre det videre.«KatekismusMen mens debatten om undervisningen på Økonomisk Institut på Københavns Universitet fortsætter, har den hjemlige økonomiske skole lang vej igen, før den kan kalde sig pluralistisk, mener Poul Thøis Madsen, der er lektor på Institut for statskundskab på Aalborg Universitet.»Statskundskabsstuderende starter med at lære fem forskellige teorier om, hvad en stat er. Men i økonomi skal man virkelig lede efter uenighederne,« siger Poul Thøis Madsen. Han mener, at der i den danske økonomiske skole hersker en mainstreamtankegang, og at der derfor er behov for en kulturændring:»Der er jo ingen, der tror, at politik bare er politik. På samme måde er økonomi ikke bare økonomi, som skal studeres som en katekismus. Vores viden er så usikker, at man skal have usikkerheden med.«Rettelse:&nbsp;På forsiden af mandagsavisen stod:Økonomistuderende: Skriv lærebøgerne om.Vi skal præcisere, at det ikke var de studerende egen formulering, men avisens udlægning. Derfor var det også en fejl, at budskabet i tirsdagens opfølgningsartikel blev sat i citationstegn som et direkte citat fra de studerende. Det var det ikke, og vi beklager misforståelsen. Red.
