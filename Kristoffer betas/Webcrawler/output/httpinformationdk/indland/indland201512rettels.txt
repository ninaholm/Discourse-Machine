Rettelse



 I artiklen ’Pensionskasser investerer i miljøskadelig Palmeolie’ refererede Information i går en rapport fra researchcentret Danwatch for, at »kun en ud af de 10 undersøgte pensionskasser i Danmark har særskilte retningslinjer for, at de virksomheder de investerer i, lever op til menneskeretslige og bæredygtige principper«. Det er ikke korrekt, da alle undersøgte pensionskasser har politikker for ansvarlige investeringer.
Retteligt skulle der have stået, at Danwatchs undersøgelse viser, at kun én ud af ti pensionsselskaber har særskilte kontrolprocedurer for, hvorvidt deres investeringer i palmeolie lever op til bæredygtige og sociale forpligtelser. Information beklager fejlen.
Læs også: Pensionskasser investerer i miljøskadelig palmeolie

