Reaktioner på Thorning-Schmidts dagpenge-udmelding
»Uden penge, ja, så bliver det jo umuligt at gøre de fine ord til virkelighed. Så bliver de, ja, kun ord.«


 Dagpengesnak er tomme ord
Pia Olsen Dyhr, SF-formand
»Jeg er 100 procent enig. Jeg savner bare de konkrete handlinger (...) Hvis det er så skidt en reform, som man har brugt mange ord på at rakke ned, hvorfor så ikke ændre den? Hvorfor lade dumstædighed og hensynet til netop de radikale stå i vejen?«
»Uden penge, ja, så bliver det jo umuligt at gøre de fine ord til virkelighed. Så bliver de, ja, kun ord.«
»Hver gang en dansker mister dagpengene, mister vi alle sammen tryghed. Problemet vokser og vokser. Det står klart for enhver.«
»Det er direkte uforskammet, når politikere med nogle regneark fra finansministeriet i hånden kaster sig over de mange nedslidte danskere, og mener, at de bare må klemme ballerne sammen.«
Vi skal have en aftale hen over midten
Lars Løkke Rasmussen, Venstres formand
»Vi kan ikke blive ved med at have dette skænderi i dansk politik. Vi er nødt til at vente på dagpengekommissionen, og så er vi nødt til at lave en aftale hen over midten efter valget.«
»Jeg er altid parat til at træde tilbage og se på, om der er ting, der kan være bedre. Der er ting i dagpengesystemet, som skal repareres.«
Forbedringer kommer til at koste
Verner Sand Kirk, direktør for a-kassernes brancheorganisation AK Samvirke
»Hvis man skal forsimple det, er det sandsynligvis cirka 30 hver dag, der mister den midlertidige arbejdsmarkedsydelse. For hovedpartens vedkommende står de uden noget som helst, fordi de enten har en ægtefælle eller en lille lejlighed.«
»De midlertidige arbejdsmarkedsydelser skulle samle nogle af de ledige, der falder ud af dagpengesystemet op, men nu hvor ydelserne løber ud, føjes der bare til listen af folk, der ryger ud af systemet.«
»Problemet med kommissoriet er, at der står, at en ændring ikke må ændre på den finansielle stabilitet, arbejdsudbuddet og så videre. Og så står der, at det er finansministeriets regneregler, der gælder.«
Vælg De Radikale fra
Johanne Schmidt-Nielsen, Enhedslistens politiske ordfører
»De radikale har blokeret for en løsning på dagpengekatastrofen. De har konsekvent stået i vejen for, at vi effektivt bekæmper social dumping. De får julelys i øjnene, når pensionsalderen bliver hævet, og selskabsskatten sænket. Det er på tide at vælge de radikale fra. Det er på tide at vælge fællesskabet til.«

