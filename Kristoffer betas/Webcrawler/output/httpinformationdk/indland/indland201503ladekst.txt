Lad ekstremister være en del af fællesskabet
Regeringen vil bekæmpe ’radikalisering’ af indsatte i danske fængsler, blandt andet ved i højere grad at indføre adskillelse mellem de indsatte. Men det er en dårlig idé, mener en indsat, der har afsonet med flere terrordømte. Han ser fællesskabet i fængslet som et værn mod radikalisering
28-årige Liban Mohammed afsoner en lang straf for et voldsomt hjemmerøveri. I fængslet har han mødt mange forskellige typer kriminelle. Han følger ivrigt med i debatten om radikalisering, og det bekymrer ham, at justitsministeren for eksempel har foreslået øget brug af isolation som et middel mod ekstremisme.

Liban Mohammed har under sine otte års afsoning i lukket fængsel mødt de fleste typer af kriminelle. Mordere, bandemedlemmer, narkosmuglere. Men også flere terrordømte fra nogle af danmarkshistoriens højest profilerede terrorsager. Folk, der var dømt i Glas-vejsagen, Vollsmosesagen og Kurt Westergaards øksemand.Han har set dem komme ind ad porten, holde sig for sig selv og langsomt blive en del af fællesskabet med de andre indsatte.&raquo;Når en terrordømt kommer i fængsel, får han nogle helt andre værdier. Der er 22 mand på en afdeling i Vridsløselille, og vi præger alle sammen hinanden. Så det er jo ganske naturligt, at flertallet præger mindretallet,&laquo; siger Liban Mohammed, da Information møder ham i en besøgscelle i Søbysøgård på Fyn, som han netop er blevet flyttet til.Liban Mohammed følger ivrigt med i debatten om radikalisering og skriver blandt andet læserbreve i Politiken. Det bekymrer ham, når justitsministeren for eksempel foreslår øget brug af isolation som et middel mod ekstremisme. Han advarer mod at forveksle danske fængsler med fængsler i Frankrig eller Storbritannien, hvor det flere gange er forekommet, at indsatte er blevet radikaliseret af cellekammerater og efterfølgende har forsøgt at begå terror.&raquo;Hvis man i Danmark sad to mand i en celle 23 timer i døgnet for låst dør, så kunne den ene måske påvirke den anden negativt. Men sådan er det ikke i dag,&laquo; siger Liban Mohammed.Han er dog bekymret for, at det danske samfund vil bevæge sig længere og længere i den retning i et politisk kapløb om, hvem der kan slå hårdest ned på radikalisering.&raquo;I Danmark er vores kriminelle ikke lige så hårdkogte som i andre lande, og det er vores terrorister heldigvis heller ikke. Men det bliver de jo. Vi bevæger os i den retning, når vi vil give længere straffe, bruge mere mere isolation og mindre prøveløsladelse. Så er vi jo med til at forhærde samfundet,&laquo; som han siger.Alene med vredenDer findes ikke meget forskning om, hvordan man bedst modvirker radikalisering i fængsler. Men et amerikansk forskningsprojekt fra The George Washington University og University of Virginia har vist, at isolering kan give den indsatte en forstærket følelse af at være marginaliseret og øge risikoen for efterfølgende rekruttering til ekstreme grupperinger.Liban Mohammed har også prøvet at sidde i isolation i Vridsløselille. I &rsquo;hullet&rsquo;, fortæller han, er der indsatte, der har siddet isoleret i halve og hele år.&raquo;Når du sidder isoleret, er du alene med dine egne tanker og din vrede, og de får lov til at blomstre. Du bliver fastholdt i din ideologi og bliver bekræftet i, at systemet er uretfærdigt. Så er det bedre at sidde på en fællesskabsafdeling, hvor man kan gå i skole og bliver behandlet som alle andre fanger,&laquo; siger han.I Vridsløselille fejrer de indsatte jul sammen, de får en hverdag til at fungere, og manden, der i 2010 forsøgte at angribe tegneren Kurt Wes-tergaard med en økse, er sågar blevet valgt til talsmand for sin afdeling ved en demokratisk håndsoprækning, forklarer Liban Mohammed.Men fællesskabsafdelingerne i de lukkede fængsler er i dag også præget af mange konflikter, vold og bandeopgør. Er det fællesskab bedre end isolation for en terrordømt ekstremist? Ja, mener Liban Mohammed.&raquo;Nogle af de terrordømte, jeg har siddet inde med, er i dag ganske almindelige bøller. Men jeg vil da hellere have, at min familie får et bandemedlem end en terrorist som nabo,&laquo; siger han.En lang historieSelv har Liban Mohammed en lang kriminel historie. Han voksede op i Varbergparken i Haderslev som søn af en enlig mor med fire børn. Sammen var de flygtet fra Somalia, hvor faren var blevet dræbt i et sekterisk opgør. Liban Mohammed kom i fængsel som 20-årig efter en række hjemmerøverier, og afsoner i dag de sidste måneder af en dom på otte år.Hele hans liv har været præget af institutioner. Som ung teenager blev han fjernet fra hjemmet og anbragt på et hjem i Aarhus, og anbringelsen blev i ifølge ham selv en del af hans redning, selvom kriminaliteten fortsatte.&raquo;Der var et fællesskab på institutionen. Vi klippede gækkebreve sammen, og når det var jul, tog jeg hjem til min kontaktperson og åbnede gaver,&laquo; husker han. Han fik nogle andre værdier, som senere sammen med fængslernes kurser i vredeshåndtering, kognitive færdigheder og psykologhjælp har hjulpet ham til at forestille sig et liv uden kriminalitet, når han formentlig snart bliver løsladt.&raquo;Jeg har fået en voksenidentitet. Jeg skal bare ud og have et helt normalt arbejde og være en god far for min datter.&laquo; Liban Mohammeds kæreste er gravid i femte måned. Men det er ikke sikkert, at han får lov at se sin datter vokse op. Liban Mohammed er nemlig dømt til udvisning, og det er endnu uvist, om han kan sendes til den ikke anerkendte stat Somaliland, hvorfra han flygtede som toårig.Imamernes rolleFængselsbetjentenes fagforening, Fængselsforbundet, foreslog i weekenden, at fængslerne i langt højere grad begynder at bruge imamer til at opdage og forebygge radikalisering af indsatte. Det er &raquo;en fantastisk idé&laquo;, mener Liban Mohammed. &raquo;Man hører mange dumme ytringer i et fængsel. Men skal man indberette det til PET, hver gang en ung indsat råber &rsquo;IS&rsquo;? Så kunne de jo ikke bestille andet. Jeg tror, at imamerne bedre end fængselsbetjentene kan se, om folk oprigtigt mener de her ting.&laquo;Kriminalforsorgen har i dag seks imamer tilknyttet. Regeringen måtte i vinter efter pres fra Dansk Folkeparti droppe ideen om at afsætte penge fra SATS-puljen til netop at involvere imamer mere i arbejdet mod terrorisme. En beslutning, som Liban Mohammed ikke forstår.&raquo;Det er alt andet lige nemmere at afradikalisere en person, når han møder en intellektuel, der kan slå op i koranen og vise ham, hvorfor han ikke skal tænke, som han gør. Så kan man hente nok så mange psykologer, der har læst om terror, men de når ikke ind til de her mennesker,&laquo; siger Liban Mohammed.
