Konservativ kovending om burkaforbud
De konservative har tidligere afvist et forbud mod tørklæder, fordi de mente, forslaget ville stride mod Grundloven og Den Europæiske Menneskerettighedskommission. Men nu har partiet ændret mening
Med forslaget om at forbyde burka bør Naser Khader melde sig ind i Dansk Folkeparti,   mener flere konservative.

Et forbud mod muslimske dragter vil være i strid med Grundloven og Den Europæiske Menneskerettighedskonvention. Det var begrundelse, da de konservative i 2004 afviste et forslag fra Dansk Folkeparti om forbud mod at bære kulturbestemt hovedbeklædning.»Regeringen kan ikke støtte forslaget, og det skyldes for det første, at forslaget gør forskel på religioner. Forskelsbehandling af mennesker er grundlæggende problematisk,« sagde Henriette Kjær fra Folketingets talerstol. Dengang talte hun som fungerende beskæftigelsesminister på vegne af regeringen.Men da Henriette Kjær i 2005 selv skulle kommentere daværende integrationsminister Rikke Hvilshøjs (V) overvejelser om et forbud mod burkaer, var hun ikke i tvivl.»(det) byder (...) mig imod at lovgive om folks beklædning. Og det var også det, den konservative gruppe endte på. Vi er ikke parate til at lave et lovindgreb,« sagde den daværende integrationsordfører til Berlingske Tidende.Meld dig ind i DFMen i dag har de konservative skiftet mening. Partiets nyudnævnte integrationsordfører Naser Khader har gjort det klart, at de muslimske dragter er uacceptable i det danske samfund, fordi de er udanske og kvindeundertrykkende.»Vi kan simpelthen ikke acceptere, at nogle af vores medborgere går med ansigtet tildækket,« lød begrundelsen fra ordfører Naser Khader til Jyllands-Posten i weekenden.Forslaget er efterfølgende blevet kritiseret - både inden og uden for Det Konservative Folkeparti. Medlem af den konservative hovedbestyrelse Peter Norsk kalder forslaget for 'misforstået signalpolitik'. Han mener, at forslaget er med til at mistænkeliggøre de 99 procent af de danske kvindelige muslimer, som aldrig ville kunne finde på at gå i burka.»Derfor, Naser Khader, meld dig ind i DF. Du er ikke konservativ,« har Peter Norsk skrevet i en mail til Ritzaus Bureau.Samme udmelding kommer fra de konservatives ungdomsparti. Formand for Konservativ Ungdom mener ikke, at Naser Khader skal blande sig i, hvad folk har på.»Det er bemærkelsesværdigt, at han taler om undertrykkelse af muslimske kvinder i denne sag, når han selv vil undertrykke hele den danske befolkning ved at blande sig i, hvad folk har på«, siger han til Ritzau.Markering af nyt medlemLektor ved Malmø Universitet, Rikke Andreassen, der deltager i et stort europæisk forskningsprojekt, som kortlægger debatter om tørklæder og slør, undrer sig over, at de konservative fremsætter et forslag, som partiet for få år tilbage selv afviste med henvisning til lovgivningen.»Naser Khader kan muligvis ikke huske så langt tilbage, da han jo ikke har været medlem af de konservative særlig længe, men man skulle tro, at Lene Espersen kunne. Når nu de konservative udmærket godt ved, at et selektivt forslag mod muslimske dragter ikke ville kunne lade sig gøre, kan man undre sig over, hvad dagsordenen så kan være. Handler det om, at der er kommunalvalg om tre måneder, eller måske om, at et nyt medlem af partiet skal markere sig,« spørger Rikke Andreassen.Hun tilføjer, at et forbud mod muslimske dragter i f.eks. Frankrig kan lade sig gøre i forhold til Den Europæiske Menneskerettighedskonvention, fordi der er tale om et generelt forbud mod alle religiøse symboler.Svær beslutningHenriette Kjær erkender, at hun har skiftet mening.»Det har været en svær beslutning, for det er selvfølgelig en indgriben i folks privatliv at blande sig i, hvad de har lyst til at tage på. Men vi mener, burkaen er med til at hæmme integrationen,« siger hun.- Hvor mange kvinder drejer det sig om?»Det er begrænset, hvor mange der er tale om. Derfor er problemet heldigvis ikke større end som så. Men det er for at sende et signal om, at det ikke er holdbart at gå med burka.«- Er det et voksende problem?»Det virker som om, det er eskaleret og er blevet mere acceptabelt, og det er det, jeg gerne vil undgå, at det bliver«.- Hvor mange kvinder med burka har du selv set?»Hvis man tager ud i Nørrebro Centret og ved Nørrebro Station, kan man se flere af dem. Det må være en tendens, og den skal man gøre op med.«- Hvordan definerer du en tendens?»Det er helt klart eskaleret, siden jeg gik i skole i 1970'erne. Dengang var der ikke skyggen af en burka«.
