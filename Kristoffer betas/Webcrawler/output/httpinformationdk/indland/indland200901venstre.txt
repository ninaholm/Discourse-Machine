Venstre truer trafikplan
Venstres trafikordfører må nu lægge luft til partiets eget magtfulde bagland, efter at Venstres Trafikforumi Hovedstaden har blæst til kamp mod kørselsafgifteri regeringens trafikplan


Midt i forhandlingerne på Christiansborg om VK-regeringens trafikinvesteringsplan skaber Venstre tvivl om partiets linje i forhold til et springende punkt i planen, nemlig kørselsafgifter, også kaldet roadpricing, som regeringen varsler indført om seks år.Tvivlen er opstået, fordi Venstres Trafikforum i Hovedstaden i et åbent brev til regeringen presser på for at få fjernet kørselsafgifter fra planen.Trafikforummet består ikke af hvem som helst, men af en række fremtrædende folkevalgte Venstre-folk, blandt andet Venstres forventede kandidat til overborgmesterposten i København, Pia Allerslev.Information har spurgt Venstres trafikordfører, Kristian Pihl Lorentzen, hvad han mener om udspillet fra partifællerne."Det er fint, at der arbejdes med problematikkerne rundt om i landet. Der er kommet indspil mange steder fra," siger han.- Venstres Trafikforum vil pille et centralt element, kørselsafgiften, ud af regeringsplanen. Hvad siger du til det?"Jeg er bekendt med, at store dele af Venstres bagland er imod kørselsafgiften, som man frygter vil skrue den samlede bilskat i vejret. Derfor stiller vi også en række betingelser i regeringsplanen. Først og fremmest, at indtægterne fra kørselsafgiften skal bruges til at sænke registreringsafgiften på biler."Troværdighedsproblem?- Venstres hovedstadsfolk mener, at det vil være billigere blot at sætte benzinafgiften i vejret frem for at indføre et dyrt, satellitbaseret system. Har de en pointe?"Hvad prisen angår, er systemet stadig ikke markedsklart. Men jeg er uenig i, at benzinafgiften blot kan hæves, for det ville jo skævvride landet og gå ud over dem, der er afhængige af bil, fordi de bor fjernt fra kollektiv trafik."- Forummet kender vel dette problem, men taler alligevel for højere benzinafgifter. Giver det ikke indtryk af, at man vil skabe usikkerhed om enhver form for kørselsafgift?"Det må du spørge forummet om."- Svækker forummets udspil om et landspolitisk elementi VK-planen ikke Venstres troværdighed i forhandlingerne?"Nej, for det ændrer ikke på Venstres linje, som der er stor opbakning til i folketingsgruppen."- Trafikforummet forlanger også et opgør med Fingerplanen (det gamle princip at København skal byudvikles i S-togenes fingre, red.). Ser du ligeledes helst Fingerplanen skrottet?"Fingerplanen er stadig genial. Men nogle ting i planen er ikke færdiggjort, blandt andet en styrkelse af trafikken på tværs af fingrene. Samt en motorvej til Frederikssund."- Vil en motorvej til Frederikssund netop ikke fremme byggeri fjernt fra stationerne, altså det modsatte af Fingerplanens tanke?"Alt viser, at der er brug for den motorvej. Det er vores mål at føre den til den bitre ende," fastslår Venstres trafikordfører.
