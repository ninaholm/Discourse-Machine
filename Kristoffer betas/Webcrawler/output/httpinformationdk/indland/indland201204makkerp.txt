Makkerpar vil være næstformænd
Næstformandsopgøret i SF tager en ny drejning: Mette Touborg og Mattias Tesfaye melder nu offentligt, at de vil dele næstformandsposten. De to får opbakning fra tidligere gruppeformand Steen Gade, der kalder dem et ’drømmeteam’


Efter ugevis af spekulationer og intern kævl om næstformandsposten i SF melder Lejreborgmester Mette Touborg og Mattias Tesfaye nu, at de sammen ønsker at påtage sig den ombejlede opgave. Dermed ser det ud til, at der på dagen, hvor SF’s landsmøde begynder i Kolding, er opstået en alliance om at dele posten mellem de to.»Det er landsledelsens valg, om der skal være en eller to næstformænd, og hvem det skal være. Som jeg har sagt fra begyndelsen, kan jeg samarbejde med både Meta og Mattias. Men Mattias og jeg har drøftet situationen, og hvis vi begge bliver valgt til landsledelsen, indstiller vi, at en god løsning på næstformandsdiskussionen kunne være os i fællesskab,« siger Mette Touborg.Det nye makkerpars forskellige kompetencer er ifølge Mattias Tesfaye deres fælles styrke.»Mette vil være en rigtig god næstformand på grund af hendes kommunalpolitiske baggrund, hvor vi står foran et kommunalvalg, der er meget afgørende. Jeg har selv en del organisatorisk erfaring, hvor jeg har udviklet levende organisationer, hvor der bliver diskuteret politik. Vi vil blive et rigtig godt makkerpar,« siger han.Begge understreger de, at det er op til den kommende landsledelse at beslutte, hvem der skal være næstformand, samt om der er behov for to næstformænd i partiet. Begge vil respektere det valg, landsledelsen træffer, pointerer de.De seneste uger op til landsmødet har været præget af en armlægning mellem velkendte fraktioner i SF, hvor kampen om næstformandsposten pludselig fik stor symbolsk betydning. Først var nuværende næstformand, Meta Fuglsang, den eneste kandidat til at fortsætte.Men så meddelte Mattias Tesfaye, debattør og faglig konsulent i fagforeningen 3F, sit kandidatur, og det blev startskuddet til en offentlig debat, hvor blandt andre det tidligere folketingsmedlem for SF Pernille Frahm langede ud efter Mattias Tesfaye, som hun beskyldte for at være kommunist, fordi han blandt andet frem til 2006 var medlem af Danmarks Kommunistiske Parti/Marxister-Leninister.Får opbakningMattias Tesfaye er blevet set som ledelsens kandidat til næstformandsposten, og tidligere på ugen meddelte Lejreborgmesteren Mette Touborg så, at hun »stillede sig til rådighed« som næstformand. Ifølge Informations oplysninger skete det efter dagevis af samtaler mellem forskellige grupperinger i partiet.Det nye makkerpar får allerede opbakning fra dele af partiets folketingsgruppe. Tidligere gruppeformand Steen Gade, der hører til partiets grønne fløj, håber, at det lykkes at gøre både Mette Touborg og Mattias Tesfaye til næstformænd i SF efter landsmødet.»Det er jo ikke mig, der skal vælge – det er landsledelsen, der skal vælge af sin midte. Og her håber jeg, at landsledelsen vil tænke over, hvem der forener partiet bedst, og det synes jeg, at Mattias og Mette gør. Jeg synes, de er drømmeteamet og det bredeste, man kan lave i SF. Det har vi brug for,« siger han.Det har ikke været muligt at få en kommentar fra den tredje kandidat til næstformandsposten i SF, Meta Fuglsang.Ifølge Mette Touborg er der en naturlig forklaring på, at de to offentliggør deres kandidatur på dagen, hvor landsmødet begynder:Afgørelse søndag»Når jeg vælger at gå ud sammen med Mattias nu, er det, fordi jeg mener, at det er rimeligt over for de delegerede, som skal stemme om landsledelsen, og de valgte til landsledelsen, at de kender min holdning. Jeg kan samarbejde med både Mattias og Meta, men jeg foretrækker modellen med Mattias og mig,« siger Mette Touborg.Søndag morgen skal de delegerede til SF’s landsmøde ifølge planen vælge mindst 16 kandidater til partiets landsledelse. Når landsmødet er officielt slut, mødes den nyvalgte landsledelse for at konstituere sig. Her forventes det, at næstformand en eller de nye næstformænd vælges.
