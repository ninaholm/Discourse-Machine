Kvælstof skal dæmpe eksplosionsrisiko på a-kraft-værk
Nye problemer fører til nye improviserede manøvrer på det forulykkede japanske værk


Det japanske Fukushima-atomkraftværk minder mere og mere om en patient i kritisk tilstand, der søges reddet ved hele tiden at tilkoble nye instrumenter og gennemføre nye improviserede indgreb. Til sidst bliver behandlingen så kompleks og uoverskuelig, at den i sig selv kan blive en trussel.Nogenlunde sådan ræsonnerer udsendte eksperter fra den amerikanske atomkontrolkommission NRC efter ophold på værket med de fire havarerede reaktorer.Deres vurdering, omtalt i New York Times, peger bl.a. på risikoen for, at de store mængder vand, der hele tiden pumpes ind i reaktorerne, sætter indeslutningsstrukturerne under pres, hvilket risikerer  f.eks. ved et af områdets fortsatte efterskælv  at fremkalde nye brud på systemerne. Man advarer også om risikoen for ny ophobning af brint i reaktorerne og dermed risiko for nye eksplosioner som dem, der ved ulykkens start ødelagde flere af reaktorbygningerne.Netop faren for en ny brinteksplosion er baggrunden for, at elselskabet TEPCO i nat forberedte at pumpe kvælstof ind i reaktor 1, hvor tryk og temperatur for nylig har svinget ildevarslende. TEPCO siger, at selve kvælstoftilførslen, der dæmper eksplosionsfaren, indebærer risiko for, at der lækker ny radioaktiv damp og gas fra reaktoren.TEPCO havde tirsdag måttet meddele, at man i havet ud for værket har målt radioaktivt iod-131 i en koncentration på 7,5 millioner gange den gældende grænse for havvand samt cæsium-137 1,1 mio. gange over grænsen, antagelig stammende fra en lækage, der har ført stærkt radioaktivt vand fra reaktor 2's ødelagte kerne til havet.Også fisk i området har vist radioaktiv forurening, og af samme grund er fiskeri i nærheden af værket blevet forbudt.Flydende glasEfter forgæves forsøg på at stoppe lækagen med cement, savsmuld, gamle aviser m.m., lykkedes det i går at pumpe store mængder flydende glas ned i undergrunden, hvor udsivningen skete, og det menes at have stoppet lækagen. Det betyder til gengæld, at mængden af stærkt radioaktivt vand, der ophobes på værket, vokser så meget desto mere.Elselskabet fortsætter den kontrollerede udledning til havet af de store mængder mindre forurenet vand, der hober sig op forskellige steder på værket og hindrer arbejdet med at genskabe kølingen af de fire ødelagte reaktorer. 2,8 mio. liter svagt forurenet vand udledtes tirsdag plus de første 30.000 liter af vand forurenet op til 500 gange grænseværdien.Der er i alt ophobet 60 mio. liter forurenet vand på værket, og udledningen af en del heraf ventes at fortsætte de kommende dage.»Det er meget beklageligt, at radioaktivt vand med vilje dumpes i havet, og vi er meget kede af det,« sagde Yukio Edano, talsmand for den japanske regering, der dog har tilladt udledningen for at bane vej for, at atomkraftværket kan bringes under kontrol.
