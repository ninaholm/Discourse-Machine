De seneste tre rene Venstre-regeringer er kuldsejlet
De historiske erfaringer taler imod at lade Lars Løkkes parti stå til søs alene i regeringsbåden
Lars Løkke Rasmussen kan blive nødt til at forsøge at danne en ren Venstre-regering. Men sporene skræmmer.

Partiformand Kristian Thulesen Dahl konstaterede i går, at Dansk Folkeparti endnu ikke har fået nok indrømmelser til at indtræde i en Løkke-ledet regering. Dermed vokser sandsynligheden for, at Venstres Lars Løkke Rasmussen præsenterer Folketinget for en ren Venstre-regering, med afsæt i partiets 34 mandater.Lars Løkke vælger i så fald at lade hånt om de erfaringer, der er gjort med regeringer, som Venstre har dannet alene. De seneste tre af slagsen er endt med at kuldsejle.Nærmest vor nutid var den daværende Venstre-formand Poul Hartling, der efter det såkaldte &rsquo;jordskredsvalg&rsquo; i 1973 dannede, hvad der blev kaldt &raquo;den smalle Venstre-regering&laquo;, byggende på 22 V-mandater. Når regeringen blev så smal, skyldtes det, at Poul Hartling bevidst frakoblede sine partnere fra VKR&rsquo;s regeringsår 1968-71, de radikale og de konservative. Hartling og hans parti ville vise, at de kunne selv. Det udløste hos de vragede radikale og konservative en betydelig harme og manglende lyst til at holde Hartling ved roret. Efter 14 måneder måtte Hartling udskrive valg i 1975, da han ikke kunne samle flertal for sin økonomiske politik.Ved valget næsten fordobledes Venstre til 42 mandater, men det skete på de borgerlige støttepartiers bekostning. Hartling gik ikke af. Han ville fortsætte sin Venstre-regering. Det fik et stort flertal i Folketinget til at vedtage en dagsorden, der tvang Venstre væk for at bane vej for en bredere regeringsdannelse.Tvivl om GlistrupHartling søgte derpå at stage sig videre med en firepartiregering bestående af V, K, Kristeligt Folkeparti og Centrum-Demokraterne. Der opstod imidlertid tvivl, om en sådan regerings nødvendige støtteparti, Mogens Glistrups Fremskridtsparti, ville være med til at afvise en mistillidsdagsorden mod regeringen. Venstre ringede Glistrup op, men han svarede på en sådan måde, at den påtænkte regerings skæbne henstod uklart. Herefter mistede Hartling modet og lod Socialdemokraternes Anker Jørgensen komme til.Dermed var det gået lige så galt som ved to tidligere smalle Venstre-regeringer.I december 1926 udnyttede Venstres formand, Th. Madsen-Mygdal, et VK-flertal til at danne en ren Venstre-regering, med Venstres særdeles liberalistiske program som regeringsgrundlag &ndash; hvad de konservative skumlede over. Madsen-Mygdals regering holdt kun til marts 1929, hvor den væltede på finansloven. Den ville de konservative nemlig ikke stemme for. Årsag: Finansloven indeholdt ikke de forsvarsbevillinger, som de konservative fandt nødvendige. De konservative undlod at stemme. De gjorde de radikale også, vel vidende at det herefter var muligt for de 52 socialdemokratiske medlemmer at nedstemme de 45 Venstre-medlemmer. Der blev udskrevet valg, som førte til en SR-flertalsregering, der holdt frem til den tyske besættelse i 1940.Ville flytte grænsenEfter besættelsen gik det igen galt for Venstre. Socialdemokraternes mandattab ved befrielsesvalget i oktober 1945 gjorde, at partiet ikke ønskede at danne regering. Det spillede bolden over til Venstres formand, Knud Kristensen. I begyndelsen balancerede han sig igennem som regeringsleder. Men så begyndte Knud Kristensen at ivre for, at grænsen til Tyskland skulle flyttes sydpå. Efter krigen var der i den tyske del af Slesvig en rørelse for at komme ud af elendighedens tyske hus og ind i tryghedens danske gård.Den 9. maj 1945 havde samtlige danske partier tilsluttet sig, at grænsen lå fast. Men det standpunkt begyndte Knud Kristensen at løbe fra. Derved imødekom han en betydelig stemning i den danske befolkning, der gerne ville udvide det danske land. Knud Kristensen hævdede, at han talte som privatperson og ikke som statsminister. En sådan sondring er imidlertid ikke mulig. De radikale reddede ved flere lejligheder Knud Kristensen fra at blive væltet, men da han fremturede med grænseflytningen, slap den radikale tålmodighed op. Et folketingsflertal vedtog i oktober 1947 en radikal mistillidsdagsorden til Knud Kristensen. Efter folketingsvalget samme måned overgik regeringsmagten til Socialdemokraterne under Hans Hedtoft.
