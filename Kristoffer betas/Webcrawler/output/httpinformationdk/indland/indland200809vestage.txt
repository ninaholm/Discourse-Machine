Vestager håber på reformsamarbejde
Med sin meget klare politiske profil kan Lene Espersen måske give De Konservative mere manøvrerum, vurderer De Radikales leder, Margrethe Vestager


De Radikale håber på et fortsat godt politisk samarbejde med De Konservative under Lene Espersen som politisk leder ligesom under Bendt Bendtsen.Det siger partileder Margrethe Vestager til Ritzau.- Måske giver Lenes meget klare profil hende og De Konservative et større manøvrerum. Så de kan meget mere også med os, der har nogle reformbud, der ligger lige til højrebenet for De Konservative, siger hun.Trods politiske modsætninger har De Radikale haft et godt politisk samarbejde med Bendt Bendtsen som K-leder.- Han har været en fair og ordentlig leder. Dén kultur tror jeg også, at den ny ledelse bærer med sig, siger hun.De Radikale håber på reformer af skat, kortere dagpengeperiode og efterløn, som Socialdemokraterne og Dansk Folkeparti afviser.- Det er min oplevelse, at det er meget centralt for De Konservative at gennemføre reformer, der sikrer en holdbar økonomi, siger Margrethe Vestager.- Dén holdning deler De Radikale og De Konservative i hvert faldt helt med hinanden, siger hun./ritzau
