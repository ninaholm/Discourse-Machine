Pind: Tredje gang skal straffes hårdt
’Når jeg hører statsministeren sige, at vi overhovedet ikke skal prøve at identificere hvorfor, men at vi bare skal bekæmpe det ... Hvordan kan man bekæmpe noget, man ikke ved, hvad er? Det er vanskeligt,’ lyder det fra Venstres udenrigsordfører, Søren Pind
Venstres udenrigsordfører, Søren Pind, taler med Frankrigs ambassadør, François Zimeray, ved mindehøjtidligheden for terrorofrene mandag aften på Østerbro.

Efter weekendens terrorangreb i København diskuterer politikerne, hvad de kan gøre for at forhindre, at det sker igen. En af dem er Venstres udenrigsordfører, den tidligere københavnske bygge- og teknikborgmester Søren Pind, som nu foreslår at udvise udenlandske statsborgere efter tredje gang, de begår en forbrydelse.Det foreslog Søren Pind allerede under kommunalvalget i 2005 i et integrationsudspil med en række vidtgående stramninger over for ghettoområder, kriminalitet og passiv forsørgelse blandt indvandrergrupper. Og senere i 2008, hvor børn og unge afbrændte biler, containere og bygninger i hovedstaden. Men selv et årti efter Søren Pind fremlagde integrationsudspillet, mener han, at både spørgsmålene og svarene er de samme.&raquo;Udfordringen er, at man intet har gjort i mellemtiden, og der er sket en udvikling, som gør mig både ked af det og vred. Faktisk handlede det i 2005 præcis om det samme som i dag: Det handlede om de unge, mandlige indvandrere, eller folk med anden etnisk baggrund. Dem, der var overrepræsenterede i kriminalstatistikkerne og kom ud af skolen uden at kunne læse, regne eller skrive. Derfor var der brug for en helhedsindsats med ro og orden i skolerne, som gav de her børn mulighed for indlæring, men også individuelle psykiske screeninger. Der var alt fra det blide til det barske.&laquo;&ndash; Du har kritiseret statsministeren for tale om behovet for at fortsætte, som vi plejer trods terrorangrebet?&raquo;Selvfølgelig er der også tale om svigt fra det omkringliggende samfund. Når jeg hører statsministeren sige, at vi overhovedet ikke skal prøve at identificere hvorfor, men at vi bare skal bekæmpe det ... Hvordan kan man bekæmpe noget, man ikke ved, hvad er? Det er vanskeligt. Mange af de instrumenter, jeg foreslog dengang, vil være de samme i dag, men jeg tror faktisk, at der er brug for noget mere. Der er i mellemtiden sket en radikalisering &ndash; nu også i form af Islamisk Stat (IS). Det er ikke så enkelt.&laquo;&ndash; Hvad så mere?&raquo;Der kommet noget mere og værre ind over det: nemlig en ideologisering. Hvor det førhen &rsquo;bare&rsquo; var rå bandekriminalitet, hvilket jeg siger med anførselstegn, så er der i dag dele af det miljø, som har fundet et skjulested mentalt i Islamisk Stat og det, som omgiver organisationen. Det gør det virkelig farligt. I den forbindelse synes jeg, at det er en selvstændig problematik, at regeringen ikke vil være med til at stemple dem, som kæmper for Islamisk Stat som landsforrædere. Der er et &rsquo;os&rsquo; og &rsquo;dem&rsquo;, og det handler ikke så meget om muslimer kontra kristne eller jøder, men lige her og nu om dem, som støtter Islamisk Stat og dem, som ikke gør. Jeg har anvist nogle instrumenter, men de virker kun på den lange bane. På den korte bane? Ja, en undersøgelse om PET har de nødvendige ressourcer. Men ellers er det nødvendigt at få en mere grundlæggende diskussion om, hvad der brug for.&laquo;&ndash; Både bandekriminaliteten og radikaliseringen er jo et problem i alle vesteuropæiske lande, så hvorfor skulle netop danske politikere have løsningen?&raquo;Jeg tror, at det danske samfund med sin tillidsstruktur er godt gearet til at løse problemet. Vi skal bare kombinere vores tillidskultur med en lidt mere håndfast opfattelse af, hvordan man tager fat i folk. Jeg tror ikke, at nogen bliver født med den tanke, at de skal ud og slå folk ihjel og hade jøder. Men der har nok været en betydelig grad af naivitet, for man har ikke grebet fat i kraven på dem. Vi har været for pæne.&laquo;&ndash; Da du først kom med dine forslag i 2005, vandt de hverken genklang hos Socialdemokraterne og Radikale Venstre i den københavnske Borgerrepræsentation eller VK-regeringen på Christiansborg?&raquo;Det, der skete, var, at man fokuserede på three strikes and you&rsquo;re out. Men der var mange forslag, som var til den lidt mere kulturorienterede side. Min opfattelse var, at der måtte være et instrument til de virkelig forhærdede, man ikke kunne nå.&ndash; Så &rsquo;three strikes and you&rsquo;re out&rsquo; er stadigvæk en løsning?&raquo;Ja, det har jeg altid ment.&laquo;&ndash; Men det kan man vel ikke, hvis de dømte er danske statsborgere?&raquo;Nej. Dengang foreslog jeg så, at man skulle have sikkerhed via psykiatriske erklæringer om, at de ikke ville gøre det igen &ndash; hvilket måske er lige vidtgående nok. Men oplægget &ndash; i sin helhed &ndash; mener jeg stadig er et sundt udgangspunkt.&laquo;&ndash; Du tror ikke, at ligesom den venstreorienterede terror i 1970&rsquo;erne ender den islamistiske terror med at dø ud på et tidspunkt?&raquo;Jo, men dengang var det jo også en holdningsdiskussion. På et tidspunkt blev det for galt, og terroristerne tabte folkeopinionen. De Røde Brigader havde en overgang en del af italienerne bag sig, men handlingerne &ndash; kombineret med den offentlige diskurs &ndash; tog livet af dem. Det er ikke anderledes end i dag. Bekymringen er bare, hvilken skade de kan nå at forvolde &ndash; og nogle hævder skaden i dag vil være større, end hvad man dengang kunne forvolde.&laquo;
