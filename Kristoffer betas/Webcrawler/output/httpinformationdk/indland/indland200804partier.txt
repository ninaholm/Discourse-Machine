Partier klager over Fogh



 Socialdemokraterne og SF slutter sig nu til listen af partier, der indgiver en skriftlig klage til Folketingets formand over statsministerens håndtering af Lars Løkke Rasmussens sag om sjusk med sine repræsentationsbilag. Partierne mener, at Anders Fogh Rasmussen (V) har givet vildledende oplysninger til Folketinget.
 "Selv om han er oplyst og har alle informationer, vælger han at vildlede Folketinget. Endda i et skriftligt svar," siger Socialdemokraternes kommunalordfører, Rasmus Prehn, som kalder det en meget alvorlig sag.
 I forvejen har Enhedslisten allerede klaget. 
ritzau

