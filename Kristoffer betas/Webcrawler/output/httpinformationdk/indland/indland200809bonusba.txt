Bonusbanken i børspause



 Aktierne i Bonusbanken er sat i børspause resten af dagen, da man venter på en meddelelse fra selskabet. Det oplyser Københavns Fondsbørs. Inden meddelelsen var aktierne i den Herning-baserede bank faldet med 24 procent. Fredagens nedtur kommer, efter at en af bankens store kunder, ejendomsspekulanten Kenneth Schwarz Thomsen, torsdag gik konkurs. Direktøren i Bonusbanken, Hans Østergaard, siger til dagbladet Børsen, at konkursen kom særdeles uventet, og at Bonusbanken er åben for fusion med andre banker. Avisen skriver også, at Bonusbanken i sin kreds af kunder har andre kriseramte ejendomsspekulanter. ritzau

