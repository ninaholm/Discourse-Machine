'Da Roj-TV lukkede, var der ingen, der kæftede op om ytringsfrihed'
Pia Kjærsgaard (DF) vil have kulturministeren til at undersøge de arabiske kanaler, man kan se i Danmark. Hun mener, man skal passe på med at misbruge ytringsfriheden til at forsvare alt
'Man kan ikke sige, at vi ikke har noget problem. Vi skal passe på ikke bare at give los. For så kan vi miste begrebet om, hvad ytringsfrihed er,' siger Pia Kjærsgaard om de arabiske tv-kanaler.

Dansk Folkepartis leder, Pia Kjærsgaard, er kommet i strid modvind. Først med sit forslag om at forbyde para- bolantenner i visse boligområder, og siden med sit forslag om at forbyde de to store arabiske nyhedskanaler Al-Jazeera og Al-Arabiya. Det kan ikke lade sige gøre hverken politisk, juridisk eller teknisk, lyder det fra flere sider.- For at starte med det tekniske. Flere medieforskere har påpeget, at det er teknisk umuligt at lukke for tv-kanalerne i Danmark. De sender via satellit fra den arabiske halvø, og selv ikke med en støjsender kan man blokere deres signaler. Desuden kan man se dem på internettet. Hvad havde du tænkt dig?»Der er meget usikkerhed om det tekniske, så nu vil jeg henvende mig til (kulturminister,red.) Per Stig Møller (K) for at skabe sikkerhed om, hvad man kan gøre. Jeg ved man har forbudt nogle kanaler i Frankrig.«- Ja, men de sendte på en fransk satellit?»Jeg ved det godt, jeg ved det godt, det er derfor, vi skal finde ud af, hvad man kan gøre her.«- Ifølge flere iagttagere bringer Al-Jazeera og Al-Arabiya nyheder efter vestlig journalistisk metode, mens der findes andre kanaler som Al-Manar, der er drevet af Hizbollah, eller Al-Aqsa TV, der har tilknytning til Hamas. Hvorfor har I lige udpeget Al-Jazeera og Al-Arabiya?»Jo, vi skal også se på de andre. Også set i lyset af de seneste dages debat. Det er jo kun godt, hvis de to nævnte kanaler er begyndt at blive mere demokrati-orienterede og ændre holdning, som det er kommet frem i dagspressen. Men da imamen Abu Laban sagde ét til dansk tv og noget andet til arabisk tv, tror jeg, det var Al-Jazeera, der modtog hans løgne. Nu skal man jo passe på i de her dage at sætte noget i søen, som ikke holder vand, men jeg er er ret sikker på, at det var dem.«Saddams idé- Du har sagt, at Al-Jazeera er al-Qaedas talerør, at de sammen med Al-Arabiya sender propaganda mod Vesten, opfordrer til had og skader integrationen i Danmark. Hvad bygger du det på?»Jamen, de er al-Qaedas talerør. Det er primært dem, der sender, hvad Osama bin Laden har at sige,« siger Pia Kjærsgaard.- Det kommer jo også på  TV 2, hvis der er nye optagelser med ham?»Det ved jeg godt, men det er med en anden tilgang. Det er ikke propaganda. Det gælder også deres dækning af Muhammed-krisen og 11. september, hvor Al-Jazeera i nogle tilfælde uhindret har sværtet Danmark til.«- Cepos har kaldt forslaget et frontalangreb mod ytrings-friheden, og også Trykke-frihedsselskabet har taget afstand. Flere har mindet om, at Fremskridtspartiets Helge Dohrmann kæmpede for paraboler og mod DR's monopol i 80'erne, mens Saddam Hussein forbød paraboler i Irak. Er I ikke på den forkerte side i denne sag?»Lad nu det ligge med parabolerne, det tror jeg ikke har gang på jord. Jeg tror mere på den anden metode med at få visse kanaler forbudt. Jeg er frihedselsker, og jeg sætter ytringsfriheden og foreningsfriheden højt, men vi må ikke begrænse vores egen frihed. Når man begynder at opfordre tiljihadog jødehad, så sætter man friheden på prøve. Det samme gælder, når vi vil forbyde Hizb-ut-Tahrir.«- Men Al-Jazeera og Al-Arabiya har aldrig opfordret til jihad eller jødehad?»Nej, det har de aldrig gjort, men det er der nogle af de mange andre kanaler, der gør. Man kan ikke sige, at vi ikke har noget problem. Vi skal passe på ikke bare at give los. For så kan vi miste begrebet om, hvad ytringsfrihed er.«Hvad med Roj-TV?»Da Roj-TV lukkede, var der ikke nogen, der kæftede op om ytringsfriheden. Da man diskuterede, om man skulle lukke nazi-radioerne eller i hvert fald pille den offentlige støtte fra dem, var der ikke heller nogen, der snakkede om ytringsfrihed,« siger Pia Kjærsgaard.- I de to tilfælde handlede det jo om støtte fra en terrororganisation og om opfordringer til had. Har I noget lignende konkret at bygge på?»Det er netop det, jeg vil spørge Per Stig om. Noget konkret, så det ikke svæver med de mange kanaler. Det må være en regeringssag at bedømme dem. Det er for nemt at sige, at alle må gøre, som de lyster, og så må vi bekæmpe det på anden måde.«- Så du vil have Per Stig til at gennemgå alle arabiske kanaler, man kan se i Danmark?»Nej, jeg spørger, om han har en holdning til det og den usikkerhed, der præger det. Om man ved noget om det.«- Men du har selv sagt, at Al-Jazeera og Al-Arabiya spreder had. Er det det, som du vil have undersøgt nu?»Nej, det er faktisk generelt. Om man har nogen vurdering fra regeringens side af, hvilke af de mange arabiske kanaler det drejer sig om. Og så de to store kanaler, hvis det virkelig er rigtigt, at de er blevet meget demokrati-venlige, så synes jeg kun, det er godt. Men det betyder jo ikke, at sagen bare er lukket, at det er fryd og lykke.«
