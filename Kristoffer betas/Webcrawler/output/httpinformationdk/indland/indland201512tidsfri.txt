Tidsfrist for aktindsigter overskrides systematisk af ministerierne
Ifølge offentlighedsloven bør ministerierne besvare en aktindsigt i løbet af syv arbejdsdage. Men i et udvalg af sager, som Information har gennemgået, er svartiden gennemsnitligt syv uger


Selv om den ny offentlighedslov lægger op til, at anmodninger om aktindsigt skal besvares inden for syv arbejdsdage, varer det typisk meget længere at få svar fra ministerierne. Det viser en opgørelse over ministeriernes sagsbehandlingstid i sager om aktindsigt, som Information har udarbejdet. Opgørelsen er baseret på en temaaktindsigt i sager, hvor ministerierne undtager dokumenter med henvisning til de to mest omstridte paragraffer i den ny offentlighedslov, paragraf 24 om ministerbetjening og den såkaldte politikerregel i paragraf 27, nr. 2.I opgørelsen indgår i alt 379 afgørelser fra 17 ministerier, og den gennemsnitlige svartid er 35 arbejdsdage, altså syv uger.Læs også:&nbsp;Ministerier er alt for længe om at besvare aktindsigter&raquo;Informations undersøgelse dokumenterer, at ministerier systematisk overtræder lovens krav om hurtig behandling,&laquo; siger mediejurist Oluf Jørgensen, tidligere medlem af Offentlighedskommissionen.Et andet tidligere medlem, Eva Ersbøll, der er seniorforsker ved Institut for Menneskerettigheder, mener, at svartiderne er meget langt fra det, man havde forestillet sig i kommissionen.&raquo;Det er dybt bekymrende, at der i gennemsnit bruges 35 arbejdsdage på at svare. Vi havde en idé om, at det skulle gøres inden for syv og endda helst hurtigere,&laquo; siger hun.Ingen forbedringSF&rsquo;s retsordfører, Lisbeth Bech Poulsen, mener, at de lange svarfrister er et eksempel på, at nogle af de centrale forbedringer, der skulle opveje for indskrænkningerne i loven, reelt ikke er til stede: &raquo;Meroffentlighed og hurtigere svartider skulle opveje nogle af stramningerne i offentlighedsloven. Så når jeg argumenterer for, at vi bliver nødt til at lave loven om, er det, fordi de forudsætninger, der lå til grund og skulle balancere indskrænkningerne, ikke holder stik,&laquo; siger hun.Læs også:&nbsp;Politikere: Ministerier bør behandle aktindsigter langt hurtigereIfølge Justitsministeriets vejledning til loven skal simple sager om aktindsigt endda besvares inden for én til to arbejdsdage, mens det kun i helt særlige tilfælde må tage 40 arbejdsdage. Hos kronjuristerne i Justitsministeriet sker det ikke desto mindre i to ud af tre sager, at besvarelsen trækker ud i mere end to måneder.Tilbage i 2013 lavede Information tillige en opgørelse over ministeriernes svartider. Dengang blev den dagældende tidsfrist på 10 dage overskredet i en tredjedel af sagerne. Der var således også problemer med svartider med den gamle lov. Justitsministeriet oplyser i en kommentar til opgørelsen, at &raquo;der bliver arbejdet på at forbedre sagsbehandlingstiden&laquo;.Læs også:&nbsp;Ministerier bruger flittigt kontroversiel mørklægningsbestemmelseLæs også:Omstridte paragraffer i offentlighedsloven har ikke mange støtter tilbage
