Formue for at lukke avis



 I går fortalte direktør for Nyhedsavisens moderselskab, Svenn Damm, at han er i besiddelse af et udkast til en aftale om, at Nyhedsavisens ejer, Morten Lund, ville få "en masse penge", hvis Nyhedsavisen lukkede. Samtidig kom det frem, at Nyhedsavisens chefer får en hel årsløn efter lukningen. Business.dk har set aftaledokumentet mellem Mecom-chef og Berlingske Tidendes ejer, David Montgomery, og en virksomhed ved navn Comet Media Limited. Dokumentet bærer dog ikke nogen underskrifter. 

