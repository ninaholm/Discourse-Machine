Folk



 Regeringsstøttere
Hvor langt skylder et revolutionært parti at støtte en socialdemokratisk ledet regering? Blandt Enhedslistens aktive vil nogle sikkert huske bolsjevikken Vladimir Lenins ord: ’Vi skylder dem den støtte, som rebet yder den hængte.’
Lærerstøttere
På Enhedslistens hjemmeside gjalder fanfaren: ’Vi støtter lærerne!’ Man kan også downloade en plakat til at hænge i sit vindue med teksten: ’Jeg støtter lærerne’. På den plakat får man oven i købet Enhedslistens navn med. Fikst.
Opbakningstabere
Enhedslistens hjemmeside citerer gruppeformand Per Clausen for at erklære om lærerkonflikten: ’Konsekvenserne er alvorlige for det danske samfund, men også for regeringen, som dag for dag taber opbakning i den danske befolkning.’
Imødekommere
Med et støtteparti som Enhedslisten har SRSF-regeringen jo slet ikke brug for en egentlig opposition. Det må være derfor, at SRSF imødekommer Venstre og Konservative, som om de to var en del af regeringens parlamentariske grundlag.

