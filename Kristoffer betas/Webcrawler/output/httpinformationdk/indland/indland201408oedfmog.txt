Ø og DF: Mogens Jensen har forklaringsproblem i GGGI-sag
Både Dansk Folkeparti og Enhedslisten kræver, at udviklingsminister Mogens Jensen forklarer sig i sagen om, hvorvidt GGGI’s omstridte kontor i London skal lukkes. Modsat tidligere udtalelser fra Mogens Jensen ser ny GGGI-direktør ikke ud til at ville lukke kontoret
Under Folketingets behandling af en ny bevilling af danske bistandskroner til GGGI lagde udviklingsminister Mogens Jensen (S) blandt andet vægt på lukning af London-kontoret og en målretning af pengene. Hvis kontorlukningen ikke sker, mener Enhedslisten, at den fortsatte støtte skal diskuteres igen.

Stik imod udviklingsminister Mogens Jensens (S) ambition ser det ikke ud til, at GGGI&rsquo;s omstridte kontor i London bliver lukket.Som Information beskrev i går, så viser et norsk referat fra det seneste GGGI-bestyrelsesmøde i juni, som Information har fået aktindsigt i, at den nytiltrådte direktør for GGGI, Yvo de Boer, ikke er interesseret i at lukke London-kontoret. Det har Mogens Jensen ellers tidligere givet udtryk for, både i en kronik i Information og under forhandlingerne om en ny dansk bevilling til GGGI. De penge, der ville være sparet ved at lukke London-kontoret, skulle i stedet målrettes arbejdet i fattigere lande.Både Dansk Folkeparti og Enhedslisten kræver nu, at udviklingsministeren forklarer, hvad der er op og ned i sagen.De vil både have en redegørelse for, hvorfor Mogens Jensen tidligere har givet indtryk af, at den nytiltrådte direktør Yvo de Boer har tilkende-givet, at han ønsker London-kontoret lukket, mens referatet fra Norge viser det modsatte. Og så vil de have udviklingsministerens forklaring på, hvad det betyder for den danske støtte, at der ikke bliver ændret ved, at man bruger penge på husleje i London frem for at målrette pengene til arbejdet i fattigere lande.Christian Juhl, der er udviklingsordfører for Enhedslisten, og Hans Kristian Skibby, udviklingsordfører for Dansk Folkeparti, lægger vægt på, at Mogens Jensen selv flere gange har sagt, at lukningen af kontoret i London skal være en del af arbejdet med at målrette GGGI&rsquo;s arbejde.&raquo;GGGI&rsquo;s landevalg skal være mere prioriteret og rettet mod de fattigste lande og de mellemindkomstlande, hvor en stadig større del af befolkningerne betaler en høj pris for klimaforandringerne. Derfor arbejder den danske regering, andre donorer og Yvo de Boer for at få lukket kontorerne i København og London, så pengene i stedet kan blive brugt på grøn omstilling ude i landene&laquo;, skrev Mogens Jensen for eksempel i en kronik i Information den 26. maj.Enhedslisten: &rsquo;spild af penge&rsquo;Under Folketingets behandling af en ny bevilling af danske bistandskroner til GGGI lagde Mogens Jensen også vægt på lukningen af London-kontoret og målretningen af pengene.&raquo;Man kan ikke sige én ting til de danske vælgere for at retfærdiggøre den nye bevilling og så bagefter ryste på skuldrene og sige, at så blev det ikke sådan alligevel,&laquo; lyder kritikken fra Hans Kristian Skibby. Christian Juhl kalder den nye udvikling &raquo;ærgerlig&laquo;. Selv om lukningen af GGGI&rsquo;s London-kontor er en beslutning, der træffes af GGGI&rsquo;s bestyrelse, og Mogens Jensen derfor ikke &raquo;entydigt&laquo; kan bebrejdes for, at kontoret ikke ser ud til at blive lukket, så &raquo;har Mogens Jensen ansvaret for, at Danmark har bevilget 90 mio. kr. mere til GGGI&laquo;, siger Christian Juhl.Han mener derfor, at diskussionen om dansk støtte til GGGI bør tages endnu en gang.Hans Kristian Skibby er enig. Han siger, at dette eksempel viser, at GGGI ikke har lært af tidligere kritik af, at organisationen bruger sine penge uhensigtsmæssigt.&raquo;Jeg synes, at historien har vist os, at man ikke prioriterer pengene særligt klogt i GGGI, og det har man dybest set aldrig gjort,&laquo; siger han.Christian Juhl går endnu længere og kalder bevillingen til GGGI &raquo;spild af penge&laquo;.Til forvirringen om, hvorvidt Yvo de Boer ønsker London-kontoret lukket, som Mogens Jensen har givet udtryk for, eller ej, som det norske referat viser, siger Hans Kristian Skibby:&raquo;Det virker ulogisk, hvis han skulle have sagt begge dele. Så har han da i hvert fald haft en meget kluntet start på sin direktørgerning.&laquo;Udviklingsminister Mogens Jensen har ikke ønsket at kommentere kritikken fra Dansk Folkeparti og Enhedslisten.I et skriftlig svar til Information skrev udviklingsministeren i går, at forslaget om at lukke GGGI&rsquo;s kontorer i London og København &raquo;desværre&laquo; ikke blev vedtaget på det seneste bestyrelsesmøde i juni. Han skrev samtidig, at Danmark fortsat arbejder for at få lukket kontoret i London, &raquo;men som i andre bestyrelser træffes afgørelser i GGGI&rsquo;s bestyrelse ved konsensus&laquo;. Viser det sig også på et møde i efteråret umuligt at samle alle lande om at lukke London-kontoret, som referatet fra Norge altså indikerer, så vil Danmark i stedet arbejde for at kontoret bliver mindst muligt, skrev Mogens Jensen i går.
