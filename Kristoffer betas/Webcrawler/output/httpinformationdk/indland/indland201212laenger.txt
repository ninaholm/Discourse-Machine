Længere skoledage udhuler kommunernes økonomi
Kommunerne står til at miste store summer i manglende forældrebetaling til skolefritidsordningen, når børnene ifølge regeringens udspil til en folkeskolereform skal gå længere tid i skole


Når regeringen fra skoleåret 2014/2015 vil have en længere skoledag med langt flere undervisningstimer, risikerer de samtidig at efterlade et stort hul i kommunekasserne. En længere skoledag betyder, at eleverne skal være mindre i skolefritidsordningerne, og dermed går kommunerne glip af indtægter fra forældre-betalingen.»I udspillet er der lagt op til, at det er op til kommunerne, om der skal være større forældrebetaling. Der kan man jo så kun gisne om, hvorvidt det betyder, at regeringen forventer, at noget af finansieringen skal komme fra forældrebetaling. Men det bliver nødt til at være en del af diskussionen, så man ikke kommer med en regning til kommu-nerne eller forældrene, efter reformen er vedtaget,« siger Lars Krarup (V), borgmester i Herning Kommune og næstformand for Børne- og Kulturudvalget i Kommunernes Landsforening.Programchef og forsker ved Det Nationale Institut for Kommuners og Regioners Analyse og Forskning, Kurt Houlberg, peger også på, at der kan opstå problemer i finansieringen af SFO’erne.»Hvis man reducerer tiden i SFO med for eksempel en tredjedel, vil man jo ikke kunne opkræve så meget i forældrebetaling. Pædagogerne skal have samme løn, hvad enten de er ansat i SFO’en eller i skolen, men i skolen kan man ikke opkræve betaling fra forældrene,« siger Kurt Houlberg.UacceptabeltNæstformanden i Forældrenes Landsforening, Dorthe Boe Danbjørg, frygter, at det bliver forældrene, der kommer til at stå med regningen efter reformen.»Det burde være simpel matematik, at mindre SFO og fritidshjem også betyder mindre forældrebetaling. Sker det ikke, kan man jo snakke om skjult brugerbetaling på folke-skolen, og det vil være uacceptabelt,« siger hun.I går havde forligspartierne bag folkeskolen det første forhandlingsmøde hos børne- og undervisningsminister Christine Antorini (S). Forud for mødet havde de borgerlige partier kritiseret, at regeringen ikke har fremlagt beregninger for, hvordan den foreslår, at de »ca. fire milliarder kroner«, den har sat af til reformen, bliver anvendt.Men selv om der blev spurgt ind til kommunernes økonomiske situation, blev de ikke beroliget.Børne- og undervisningsordfører for Socialdemokraterne, Troels Ravn, ønsker ikke at kommentere på de forskellige muligheder, da der endnu ikke er fundet endelige løsninger eller afklaringer.
