Hvad blev der af videnssamfundet?
Regeringen har afsat 100 millioner kroner til at forbedre undervisningen på universiteterne. Det retter dog langt fra op på det økonomiske efterslæb. Det er paradoksalt, når vi skal leve af viden, mener kritikere


Danmark skal fremover leve af viden, men i går præsenterede regeringen en finanslov, der kun lover 100 millioner kroner mere om året til uddannelse af humanistiske og samfundsvidenskabelige kandidater. Det er alt for lidt, mener blandt andre Peter Pietras, der er universitetsdirektør på Copenhagen Business School (CBS):»Det er paradoksalt, at regeringen vil bruge en milliard på universiteternes bygninger, men kun 100 millioner på studiernes indhold. Det synes jeg er en underlig prioritering, når vi står i en situation, hvor vi må afvise utroligt mange dygtige og velkvalificerede unge.«Det lave taxameter betyder ifølge Peter Pietras, at CBS er nødt til at begrænse antallet af studiepladser på en række populære uddannelser, fordi de simpelthen ikke løber rundt. Derfor har universitetet i år afvist næsten 3.000 studerende, oplyser Peter Pietras.En undersøgelse, som analysefirmaet McKinsey lavede for Finansministeriet i foråret, viser, at det giver op til 11.500 kroner i underskud for universiteterne at uddanne de studerende inden for humaniora og ...... samfundsvidenskab, fordi de såkaldte taxametertakster er for lave i forhold til udgifterne. Regeringens udspil på 100 millioner vil kun give cirka 2.100 per studerende om året. Administrerende direktør i  Danmarks Erhvervsforskningsakademi, Stina Vrang Elias, er ligeledes skuffet over regeringens udspil:»Det er svært at se, at 2.100 kroner skulle give universiteterne incitament til at oprette flere studiepladser, samtidig med at det kun vil give mulighed for en marginal kvalitetsforbedring.«Også i Dansk Erhverv er forskningspolitisk chef Jannik Schack Linnemann kritisk:»Ifølge Finansministeriets egen rapport er der brug for at hæve taxametrene med 11.500 kroner. Så med det her forslag er man kun nået en femtedel ad vejen,« siger han.Ikke reguleretDekan på Humaniora på Aarhus Universitet Bodil Due påpeger, at taksterne til uddannelse i selve finanslovsforslaget vanen tro ikke er reguleret i forhold til pris- og lønudviklingen:»Det, vi har oplevet de sidste mange år, er, at taxameteret per studerende er faldet med rigtig mange penge, fordi taxameteret ikke er steget i takt med løn- og prisstigninger, men i stedet er blevet skåret ned med to procent. I den sammenhæng er det ikke voldsomt med de 100 millioner,« siger Bodil Due. &gt;Den udhuling af taxameteret kan også få den konsekvens, at mange af de studerende får for lidt undervisning og vejledning.Nils Wiese, uddannelsespolitisk ordfører for Danske Studerendes Fællesråd, mener ikke, at regeringen med det her udspil tager kritikken seriøst:»Nogle steder har humanister kun fire timers undervisning om ugen. Det her svarer jo til en forøgelse på omkring ti minutter,« siger Niels Wiese, som mener, at regeringens mange udtalelser om, at vi i fremtiden skal leve af viden, kommer til at klinge hult, når der satses så lidt på uddannelse.I Danmarks Jurist og Økonomforbund (DJØF) undrer formand Finn Borch Andersen sig over, at regeringen bruger 13 millioner på en rapport om universiteternes økonomi, mens de mange studerende på det laveste taxameter må nøjes med nogle få timers ekstra undervisning om ugen.»Underfinansieringen af samfundsvidenskaben og humaniora er klart dokumenteret. Hvorfor bruger regeringen ikke denne viden i stedet for at forfølge et ensidigt fokus på særlige, politisk motiverede forskningsområder?« spørger Finn Borch Andersen i en pressemeddelelse fra DJØF.Flere penge på vej?Videnskabsminister Helge Sander er enig i, at 2.100 per studerende ikke er nok:»Men det her er kun en start, hvor vi forsøger at bidrage til mere undervisning på de samfundsvidenskabelige og humanistiske uddannelser. Jeg mener, at 11.000-12.000 kroner per studerende er urealistisk, Men jeg håber på, at vi kan forhandle beløbet op til cirka 5.000 kroner per studerende i løbet af efteråret,« siger ministeren.Svend Hylleberg, dekan på Det Samfundsvidenskabelige Fakultet på Aarhus Universitet, er glad for, at regeringen har opdaget, at det lave taxameter er helt utilstrækkeligt:»Vi kan altid bruge 2.000 kroner per studerende til noget, men det kommer nok ikke til at gøre den helt store forskel. Taxameteret for en lærerstuderende er stadig 25.000 kroner større om året, så der er lang vej igen,« siger han.
