Løkke får hug for Hilton-weekend



 Oppositionen er på nakken af finansminister Lars Løkke Rasmussen (V), fordi han som indenrigs- og sundhedsminister i 2005 tilbragte en weekend på Hilton i San Francisco på skatteydernes regning. Folketingsmedlemmerne Rasmus Prehn (S) og Per Clausen (EL) kræver skriftligt forklaringer af finansministeren. Prehn mener, at Lars Løkke Rasmussen har handlet i strid med statsminister Anders Fogh Rasmussens (V) udmelding om, at private udgifter skal betales af egen lomme. Løkkes pressechef afviser kritiken.

