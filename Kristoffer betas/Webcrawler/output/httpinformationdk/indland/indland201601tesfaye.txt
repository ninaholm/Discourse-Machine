Tesfaye efterlyser opdaterede asyltal



 »Svensk offentlighed får dag-til-dag asyltal. Nu forlanger jeg det samme af Støjberg. Situationen skal følges tæt.«
Sådan lyder det fra den socialdemokratiske politiker Mattias Tesfaye på Twitter. Han mener nemlig ikke, at det er i orden, at den danske befolkning ikke får opdaterede asyltal, ligesom svenskere får det fra Migrationsverket.
Læs også: DF enig med S-medlem: Sund fornuft at lægge asyltal frem
Svenskerne kan på Migrationsverkets hjemmeside få et overblik over flygtningesituationen samt tal på, hvor mange flygtninge der er kommet til landet de seneste syv dage. I Danmark bliver tallene kun opført på månedsbasis.
»Hvis det kan lade sig gøre i Sverige med deres asyltal, så kan det også lade sig gøre i Danmark,« siger Tesfaye.
Ritzau

