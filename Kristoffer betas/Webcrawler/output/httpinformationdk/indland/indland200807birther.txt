Birthe Rønn forsømte selv oplysningspligt
Integrationsministeren undlod i brev at oplyse en skriftligt spørgende borger om EU-retten til familiesammenføring - skønt ministeren kendte reglerne


Integrationsminister Birthe Rønn Hornbech (V) undlod i et brev til en dansk statsborger at oplyse om den ret, som EU's regler giver til familiesammenføring, uanset at borgeren udtrykkeligt havde spurgt ministeren herom. Det afslører Berlingske Tidende søndag.Med sin undladelse har ministeren overtrådt den vejledningspligt, som forvaltningsloven pålægger myndighederne, fastslår eksperter i forvaltningsret.Den danske statsborger Gert Andersen skrev for tre måneder siden personligt til integrationsministeren. Han ønskede at få Birthe Rønn Hornbechs bedømmelse af tre forskellige adgange til at blive sammenført med en registreret partner fra Costa Rica.Gert Andersen nævnte selv EU-reglerne som én af mulighederne. I sit svar til ham kommenterede ministeren kun to af mulighederne og undlod at omtale EU-reglerne.Den konservative regeringspartner ønsker ikke at holde hånden over Venstre-ministerens bidrag til vildledningen af borgerne om EU-retten. K-udlændingeordfører Helle Sjelle siger til Ritzau:"Det er klart, at når en borger henvender sig til ministeren, så skal han have et korrekt svar. Vi forventer, at enhver sten bliver vendt i denne her sag."Med hos ombudsmandHelle Sjelle håber, at ministerens undladelse indgår i ombudsmandens undersøgelse af udlændingemyndighedernes oplysninger til borgere, der har ønsket ægtefæller fra ikke-EU-lande til Danmark.De radikales Morten Østergaard, mener at ministerens manglende oplysninger må få vidtgående følger:"Det her belaster ikke kun Birthe Rønn Hornbech og tidligere integrationsministre, men det belaster hele regeringen," siger Østergaard til TV 2 News.At Rønn Hornbech har været klar over betydningen af EF-domstolens afgørelser, bekræfter hun i udtalelser til Politiken lørdag. Ministeriets efterlevelse af EU-reglerne har været noget svingende, påpeger hun og fortsætter:"Derfor meldte jeg ud første dag, jeg var minister, at jeg ikke er til det der."At hun dermed lagde op til en ændring af Venstre-forgængerne Bertel Haarder og Rikke Hvilshøjs praksis, pointerer Rønn Hørnbech med ordvalget:"Der har været en klar vilje i min ministertid til, at de domme, der har betydning for Danmark, skal følges."At hun med den indstilling er i en politisk kattepine, fremgår af Rønn Hornbechs tilføjelse:"Men jeg har jo også en forpligtelse over for Folketinget og udlændingeloven."At EU-retten går forud for dansk ret, således som juridiske eksperter har fremhævet i weekendens Information, er Rønn Hornbech ikke i tvivl om. Hun kalder EU's regler "et eksistensvilkår" og fastslår:"Man kan ikke fifle med EU-retten."
