’Jeg har lært at vende min forskning på hovedet’
To kilo hakket oksekød var med ph.d. Morten Würtz på scenen ved årets Ph.d. Cup, som hylder en bred formidling af forskning. ’Forskning må ikke være hemmelig, for den gør demokratiet levende og kvalificerer os som aktive medborgere,’ siger forskningsminister
 Johan Andersen Ranberg vandt lørdagens Ph.d. Cup for bedste live-formidling af sin ph.d.-afhandlingen


 Opdateret 20. april med lørdagens vindere, se nederst. Først løfter han sin venstre fod. Så den højre. Derefter den venstre igen, og sådan bliver han ved et par minutter. Det er ph.d. fra Institut for Klinisk Medicin på Aarhus Universitet Morten Würtz, som står og tripper i kulissen. Fra væggene omkring ham kigger portrætter af Else Marie Pade og Bent Fabricius Bjerre. Lige om lidt har han tre minutter på scenen i DR Koncerthusets Studie 2 til at fremlægge sin forskning gennem tre år.Morten Würtz er en af de otte finalister i Ph.d. Cup – er et samarbejde mellem Information, Danmarks Radio, Danske Universiteter og Lundbeckfonden – der i år har indstillet 42 ph.d.-studerende inden for natur, humaniora, samfund og sundhed. Cuppen sætter fokus på ny forskning, og hver studerende har skrevet en formidlingstekst om deres forskning. En jury har udvalgt de otte vindere efter to kriterier: Forskningen skal være godt formidlet og have et samfundsmæssigt perspektiv.Og så er det nu.»Vi kender alle sammen en, som hver morgen tager den lille hvide pille, jeg nu vil fortælle om,« siger han ud til publikum, der tæller over 200 og fordeler sig om runde borde med hvid dug, vin og dansk vand. Omtrent halvdelen af publikum bærer briller, har skjorten nede i jakkesættets bukser og grå stænk i håret. Blandt publikums anden del har de fleste skjorten uden på bukserne og bærer sneakers.For 31-årige Morten Würtz har den største udfordring som deltager i Ph.d. Cup 2015 været at »vende sin forskning på hovedet«. For en gang skyld har han tænkt over, hvad publikum har brug for at vide, snarere end hvad han selv har behov for at fortælle.»Normalt taler vi i et akademisk sprog og lægger bare data frem for vores fagfæller. Men her er formålet også at vække hr. og fru Danmarks interesse,« fortæller 31årige Morten Würtz.En af de otte bliver i aften kåret som den bedste live-formidler af et dommerpane. Op til showet har Morten Würtz spekuleret i at gøre sine resultater appetitvækkende og relevante for de fleste.Keld og KarinaRøde blodlegemer bevæger sig flittigt rundt bag Morten Würtz. En væg af lys og grafik udgør scenens bagvæg. Et af de vigtigste resultater fra hans forskning er, at risikoen for at få en blodprop er meget større ud på de sene nattetimer end om dagen.»Når de fleste tager deres hjertemagnyl med morgenmaden, er én pille måske slet ikke nok til at forhindre blodpladerne i at klistre sammen til en blodprop hele døgnet. Derfor kan det være bedre at tage en pille om aftenen også,« forklarer han og siger dermed, at verdens mest udbredte lægemiddel mod blodpropper slet ikke beskytter så godt, som vi tror.Inden Morten Würtz forlader scenen, rækker han to pakker med hakket oksekød frem mod publikum. Prisen på de to svarer til et års beskyttelse af en patient mod blodpropper i hjertet. Hvis patienten tager én pille om dagen vel at mærke.»Dyrere er det ikke at anvende hjertemagnyl mere klogt,« understreger han.Kort efter bliver de røde blodlegemer skiftet ud med roterende, nøgne mandekroppe. De næste tre minutter præsenterer ph.d. fra Institut for Psykologi på Syddansk Universitet Mia Beck Lichtenstein sin nyopdagede viden om træningsafhængighed.»Det her er Keld. Han kunne ikke komme i aften, fordi han skulle passe sin træning til en ironman. Og det til trods for en skade i knæet gennem fem år,« siger hun og peger på et par blå løbesko, hun har medbragt på scenen. Ved siden af dem står et par røde træningssko: »Det her er Karina. For hende er en dag uden træning en dag blottet for mening. Og Karina er her i aften,« fortsætter hun og peger ud i salen.Træningsafhængighed er nemlig så udbredt, at både Keld og Karina kunne sidde blandt de fremmødte. Mia Beck Lichtensteins forskning viser, at personer, som er afhængige af træning, bliver syge, stressede og isolerer sige fra vennerne. »Træningsafhængighed er et socialt accepteret misbrug,« slår hun fast.Blandt publikum sidder også uddannelses- og forskningsminister Sofie Carsten Nielsen (R), som kalder det afgørende, at forskere er i stand til at formidle deres resultater til folket.»Viden kvalificerer os som aktive og kritiske medborgere, og derfor skal den ud til den bredeste befolkning. Forskning må ikke være hemmelig, for den gør demokratiet levende og kvalificerer os som aktive medborgere,« siger hun og tilføjer: »Det her initiativ er vigtigt, fordi det stræber efter at gøre forskningen mere nærværende for helt almindelige mennesker.«Ved Kåringsshowet den 16. april fik en af de otte vindere prisen som den bedste liveformidler. Hvem kan du se i aften, når DR2 sender showet kl. 20.Lørdagens vinder blev:Johan Andersen Ranberg, Department of Plant Biology and Biotechnology, Københavns UniversitetFor bedste live-formidling af ph.d.-afhandlingen: Identification and characterization of biosynthetic parts involved in plan diterpenoid biosynthesisDe otte finalister var:Humaniora:Martin Odgaard, Platform By og Landskab, Arkitektskolen AarhusBeskriver i sin ph.d., hvordan naturbygning skal tænkes ind i dansk byplanlægning.Anne Mørk, Institut for Historie, Syddansk UniversitetHar i sin ph.d. nærstuderet fire amerikanske præsidenters frivillige organisationer og fundet ud af, at præsidenter ikke alene med retorik og lovgivning kan skabe en offentlig stemning af aktiv- isme og idealisme.Naturvidenskab:Naia Morueta-Holme, Bioscience, Aarhus UniversitetPåviser i sin ph.d. at mennesket har så stor indflydelse på naturen, at vi selv kan afgøre hvilken verden vil vi helst leve i.Johan Andersen Ranberg, Department of Plant Biology and Biotechnology, Københavns Universitet.Viser i sin ph.d. hvordan moderne forskning gør det muligt at fremstille livsnødvendige stoffer uden at drive rovdrift på naturenSundhedsvidenskab:Morten Würtz, Institut for Klinisk Medicin, Aarhus Universitet.Har i sin ph.d. fundet ud af, at der nogle væsentlige svagheder ved aspirin-behandlingen i dag, specielt for hjertepa- tienter.Mia Beck Lichtenstein, Institut for Psykologi, Syddansk UniversitetHar i sin ph.d. undersøgt træningsafhængighed og belyst træningens skyggesider.Samfundsvidenskab:Morten Kyed, Institut for Sociologi og Socialt Arbejde, Aalborg UniversitetUndersøger i sin ph.d., sammenhængen mellem maskulinitet og sikkerhed blandt danske ambulancereddere, og viser at ønsker man at forbedre sikkerheden på arbejdspladser, er kul- turen på stedet en central løftestang.Asger Wingender, Institut for økonomi, Københavns UniversitetResultaterne i ph.d.en viser, at uddannelse spiller en større rolle end hidtil antaget, hvis man vil forstå hvorfor forskellene på rige og fattige lande er så enorm og hvordan man kan udligne den.  
