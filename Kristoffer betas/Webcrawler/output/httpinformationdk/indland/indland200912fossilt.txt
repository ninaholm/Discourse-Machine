Fossilt brændstof støttes med 1.065 milliarder dollar
Mens klimatopmødet i København endte med en hensigtserklæring om at finde 100 milliarder dollar til de fattigste lande i 2020, så bruger verden årligt det ti-dobbelte i direkte statsstøtte til fossile brændstoffer


 Mens klimatopmødet i København endte med en hensigtserklæring om at finde 100 milliarder dollar til de fattigste lande i 2020, så bruger verden årligt det ti-dobbelte i direkte statsstøtte til fossile brændstoffer.
»På verdensplan handler det om 1.065 milliarder dollar,« sagde Cees van Beers fra Det Tekniske Universitet i Delft for nylig til Radio Holland.
Som eksempel nævner van Beers såkaldt »rød diesel«. Det er en betegnelse, som dækker over, at landmænd i Holland kan få diesel til traktorer med en lavere afgift end ellers. Her er der tale om landbrugsstøtte, som i realiteten er en tilskyndelse til øget dieselforbrug, skriver klimaupdate.dk.
Ifølge Det Internationale Institut for Bæredygtig Udvikling i Canada kunne man alene ved at fjerne alle verdens støttepenge begrænse den globale opvarmning til to grader.

