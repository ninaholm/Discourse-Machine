’Nok støtte, men ikke styrke, dog heller ikke styrte’
Støttepartier har gennem tiderne udvist skiftende omsorg for den regering, de har bragt til magten


Flertalsregeringer er en sjældenhed i Danmark. Derfor må der støttepartier til, for at landet kan regeres.Partier gør sig til støttepartier ved at anbefale en bestemt statsminister. Deri ligger i hvert fald, at de ikke vil stemme for en mistillidsdagsorden, når vedkommende præsenterer sig for Folketinget. Den danske grundlov er sådan indrettet, at den ikke kræver, at en regering har et flertal bag sig, men kun, at den ikke får et flertal imod sig.Når støttepartiet har undladt at stemme for mistillid til regeringen &ndash; hvad skal det så gøre?Her er der hjælp at hente i, hvad den radikale skønånd og tidligere finansminister, Edvard Brandes, i 1924 satte som mål for de radikales støtte til den mindretalsregering, som socialdemokrat og senere landsfader Thorvald Stauning dannede det år. Edvard Brandes foreslog denne radikale kurs: &raquo;Nok støtte, men ikke styrke, dog heller ikke styrte.&laquo;I de foregående år havde rollerne været byttet om. De radikale havde dannet mindretalsregering i årene 1909-10 og 1913-20, og Socialdemokraterne havde været deres støtteparti. Når Socialdemokraterne ikke gik med i den regering, skyldes det, at deres kongres havde vedtaget, at partiet først ville påtage sig et regeringsansvar, når vælgerne havde givet det et flertal til at regere alene &ndash; en politik, som S dog snart efter opgav.Loyal S-støtteDen socialdemokratiske støtte til de radikale regeringer havde været loyal og fik nærmest karakter af egentlig regeringsdeltagelse, da Stauning i 1916 indtrådte som &rsquo;kontrolminister&rsquo; i R-regeringen. Det spillede en rolle, at Socialdemokraterne var uvante med rollen som stort parti på Christiansborg, mens de radikale ministre var drevne i Borgens spil.I 1924 &ndash; efter at landet i fire år havde haft en Venstre-regering &ndash; var situationen en anden. De radikale var skrumpet og Socialdemokraterne vokset til 36,6 procents vælgertilslutning. De to partier havde sammen et flertal på 75 mod VK&rsquo;s 73 mandater. Men de radikale var ængstelige over ikke længere at være storebror og frygtede, at Socialdemokraterne på ministertaburetterne ville give sig til at føre revolutionær politik. Deraf kom den forsigtige balancegang, som Edvard Brandes tilrådede. Balancegangen kom kun til at vare i to år. I 1926 ragede S og R uklar om valutapolitik og kriseforanstaltninger. Stauning udskrev valg, som blev vundet af VK-partierne.Derefter havde SR fået nok af mindretalsregeringers usikre rolle. Da SR fik flertal i 1929, dannede de en SR-regering, der overlevede alle 1930&rsquo;ernes valg og først måtte vige for en samlingsregering, da fjenden stod i landet i april 1940.Efter krigen var de radikale støtteparti for først Knud Kristensens rene V-regering 1945-47, dernæst Hans Hedtofts rene S-mindretalsregering 1947-50, derpå Erik Eriksens VK-mindretals- regering 1950-53, derpå den rene S-mindretalsregering 1953-57.De radikale fulgte i deres forhold til de skiftende mindretalsregeringer opskriften fra Edvard Brandes, men som regerings- periodernes korthed viser, førte det ikke til stor stabilitet.Radikal omsadlingDe radikale ledere &ndash; Jørgen Jørgensen og Bertel Dahlgaard &ndash; drog som konklusion, at Socialdemokraterne måtte styres tættere, end støttepartirollen gav mulighed for. De gik derfor med i S-ledede flertalsregeringer fra 1957-64.Det kostede til gengæld en stadigt faldende radikal stemmeandel. Efter valget i 1964 trådte de radikale ud af J.O. Krags regering og gav ham lunken støtte.Ved valget i 1966 trådte en ny aktør ind som støtteparti: SF som jublede over, at SF nu sammen med S havde et &raquo;arbejderflertal&laquo;. S og SF søgte at finde frem til et regeringsgrundlag. Det mislykkedes, men SF måtte bære Krags S-regering, som taktisk prøvede at knuse SF &raquo;under ansvarets åg&laquo;. Det lykkedes, da SF i 1967 revnede, og Venstresocialisterne opstod.Ud af dette kaos opstod ved valget i 1968 en egentlig flertalsregering &ndash; VKR, ledet af den radikale Hilmar Baunsgaard. Den blev ingen succes, og i 1971 var Krag tilbage som mindretalsregering &ndash; støttet og trukket til venstre af SF. Det fik imidlertid Socialdemokraterne til at revne. Erhard Jakobsen brød ud og stiftede sine Centrum-Demokrater. Derpå fulgte jordskredsvalget i 1973, hvorefter Venstres Poul Hartling med kun 22 V-mandater bag sig dannede sin &raquo;smalle&laquo; regering. Ingen af Hartlings støttepartier var oprigtigt interesserede i at holde ham ved magten, og efter 14 måneder var Hartling kuldsejlet.Derpå fulgte et antal Anker-Jørgensen-mindretalsregeringer, der havde SF og R som deres indbyrdes stridende støttepartier. Anker Jørgensen søgte at komme ud af kattepinen ved at finde et flertal sammen med Venstre til en SV-regering. Den blev intrigeret sønder og sammen af LO og Svend Auken og holdt kun 1978-79. Så dalrede Anker Jørgensen videre alene, indtil SF og R ikke kunne holde ham oppe længere.Omdefineret støtteI 1982 gav Anker Jørgensen op og afløstes af den konservative Poul Schlüters borgerlige mindretalsregering. Her omdefinerede de radikale begrebet støtteparti, idet R kun støttede Schlüter i den økonomiske politik, men gik med oppositionen i Nato-politikken og miljøpolitikken. Det skabte forvirring og fodnoter.Schlüter afløstes i 1993 af Nyrup, der i sine første år flertalsregerede med radikale, Centrum-Demokrater og Kristelige. Så blev Nyrup alene med de radikale i regeringen og måtte støtte sig til SF og Enhedslisten, som faktisk ydede stabil støtte.Da Anders Fogh kom til med sin VK-regering i 2001, gav Dansk Folkeparti et nyt indhold til støttepartirollen, idet DF betingede sig, at VK ikke indgik større forlig til anden side. Dermed blev VKO reelt et regerende flertal. Over for Thorning-Schmidts mindretalsregeringer har Enhedslisten ikke søgt at tiltage sig den vetoret, som DF udøvede over for VK.Af forhistorien kan uddrages, at kun et støtteparti, der støtter uden for megen slinger, kan sikre, at valg ikke må udskrives i utide. Rastløse støttepartier udløser folketingsvalg.
