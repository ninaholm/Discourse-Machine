Espersen vil stramme loven



Justitsminister Lene Espersen (K) er klar til at stramme loven, så flere udlændinge udvises, hvis de bærer skarp-ladte våben. Udlændinge kan allerede udvises efter udlændingeloven, men Integrationsministeriet bør lave en redegørelse for, om udlændingeloven anvendes eller bør strammes. Det siger ministeren om et forslag fra Venstres Søren Pind om en strammere kurs, som støttes af Socialdemokraterne og Dansk Folkeparti. "Vi skal gå så langt, som vi overhovedet kan uden at overtræde nogle konventioner. Det er fint, hvis det viser sig, at der er behov for at ændre reglerne. Vi skal gå så langt, som vi kan, så vi bruger udvisning i alle tilfælde, hvor det er muligt," siger justitsministeren. Nu kan udlændinge dels udvises, hvis de begår alvorlig kriminalitet som vold, narkotika eller trusler om tvangsægteskab, dels udvises administrativt, hvis de f.eks. overtræder våbenloven.ritzau
