Biodiversiteten lider i Danmark
Intet land i Europa er så intenst opdyrket som Danmark, og det går hårdt ud over naturens biodiversitet, siger flere eksperter. Regeringen har nu sendt en redegørelse i høring
’Biodiversiteten i Danmark har det ad helvede til. En lang række arter, der var almindelige, dengang vi var børn – haren, agerhønen, lærken, viben – er på hastig retur,’ siger professor emeritus ved RUC og tidligere naturovervismand Peder Agger. Foto: Julian Stratenschulte

Efter at fungerende miljøminister Pia Olsen Dyhr (SF) netop har sendt en såkaldt landsplanredegørelse i høring, kommer biologer og grønne organisationer med et ubetinget krav: Landbruget skal fylde mindre; ellers lider naturen.Når det handler om marker og stalde, er Danmark suveræn europamester. I alt 64 pct. af landets 43.000 kvadratkilometer er dækket af landbrug. Det er over seks gange så meget som alle byer, huse, haver og veje til sammen.I landsplanredegørelsen kan man læse, at 6.500 af de 32.000 danske plante- og dyrearter er truet. Eksempelvis haren, der er gået fra en bestand på en halv million i 1960 til under 50.000 i dag.»Biodiversiteten i Danmark har det ad helvede til,« siger professor emeritus ved RUC og tidligere naturovervismand Peder Agger.»En lang række arter, der var almindelige, dengang vi var børn – haren, agerhønen, lærken, viben – er på hastig retur. De er ikke ud-døde, men man ser dem næsten aldrig, fordi der er så langt imellem dem.«Indskrænk landbrugsarealetPeder Agger understreger, at biodiversitet ikke kun handler om antallet af arter.»Man kan sagtens puste antallet af arter op, f.eks. i en botanisk have, men det siger ikke noget om økosystemet. Det, der har værdi, interesse og biologisk mening, er antallet af arter, der naturligt hører hjemme på den pågældende lokalitet – det, vi kalder hjemmehørende danske arter. De er et udtryk for, hvor velfungerende og bæredygtigt økosystemet er. Her går det rigtig skidt.«I 2010 tilsluttede Danmark sig FN’s målsætning om at stoppe tilbagegangen i biodiversitet inden 2020, og i regeringsgrundlaget er ambitionen, at »der skabes mere natur og etableres mere skov«. Men vi har travlt, hvis vi skal indfri de gode intentioner i tide, mener biologer og de grønne organisationer.De 27.000 kvadratkilometer dansk landbrugsareal bærer ifølge en række eksperter langt den største del af skylden for biodiversitetens dårlige tilstand.»Konsekvensen ved at have et stort, effektivt og intensivt landbrug er, at biodiversiteten lider voldsomt. Over halvdelen af Danmarks areal bliver pløjet og sprøjtet hvert år. Det slår den naturlige vegetation ihjel. Derfor bærer landbruget langt, langt hovedparten af skylden for, at biodiversiteten har det så dårligt,« siger Peder Agger.Den intense dyrkning af landet har bl.a. betydet, at der findes langt færre enge, overdrev og moser end tidligere, ligesom manglen på sammenhængende skovarealer er et problem.»Landbruget er den enkeltfaktor, der betyder mest for, hvordan naturen i Danmark har det, fordi det fylder så meget. Derfor mener vi, at det er ubetinget nødvendigt at indskrænke landbrugsarealet. Vi har lavet nogle kortøvelser over de arealer, man får mindst ud af at dyrke, og som naturen vil få mest ud af at få tilbage. Man er nødt til at kigge konkret på det,« siger direktør i Danmarks Naturfredningsforening Michael Leth Jess. Foreningen foreslår, at 4.000 kvadratkilometer land, der i dag er landbrug, tages ud af drift og gøres til overdrev eller skov. Det svarer til 6,5 pct. af den danske landbrugsjord.Procentsatsen ikke afgørendeI sin landsplanredegørelse spiller regeringen bolden tilbage til den Natur- og Landrugskommission, der efter et års arbejde i april afleverede en rapport med 44 naturanbefalinger. Anbefalingerne skal ifølge landsplanredegørel-sen udgøre »grundlaget for fremtidens natur- og landbrugspolitik«, men selv om kommissionens mål var, at Danmark skal have mere natur, vil medlemmerne ikke anbefale en konkret reducering af landbrugsarealet: »Det er ikke procentsatsen, der er afgørende. Det vigtige er, om de resterende 36 procent bliver brugt til golfbaner eller til sammenhængende naturskov. Naturområder skal ikke være for små, og de skal helst hænge sammen, hvis det skal gavne biodiversiteten,« siger kommissionsmedlem og prodekan på Københavns Universitet Birgitte Sloth.I stedet anbefaler kommissionen blandt andet, at regeringen opretter en naturfond, der med 300 millioner kroner årligt kan opkøbe og genoprette landområder.’Big business’Dansk landbrug er big business. De 42.000 landbrug giver 130.000 arbejdspladser og en årlig eksportindtægt på 100 mia. kroner, svarende til 20 pct. af den samlede danske vareeksport. Svin står for halvdelen. En af årsagerne til den store landbrugssektor er, at Danmarks næringsrige jord gør landet til et »smørhul for fødevareproduktion«, som viceformand i Landbrug &amp; Fødevarer Lars Hvidtfeldt formulerer det.Han deler ikke analysen fra Danmarks Naturfredningsforening om, at landbrugsarealet bør reduceres.»Jeg benægter ikke at biodiversiteten er i tilbagegang, men der er ikke nogen, der præcis kan sige, hvad årsagssammenhængen er. Man antager, at det er landbruget, men man kan jo se, at biodiversiteten er i tilbagegang over hele verden. Det er et letkøbt argument at sige, at det bare en landbrugets skyld,« siger Lars Hvidtfeldt. Han er heller ikke enig i, at det er nødvendigt at opgive landbrugsjord for at etablere ny, vild natur.»Hvem skal betale for det? Vi er også optaget af sådan nogle ting, men at sige, at en bestemt procentdel af den generelle landbrugsjord bare skal tages ud, synes jeg er grebet ud af den blå luft. Hvis vi begynder at tage store arealer ud, kommer det til at gå ud over samfundets økonomi,« siger han og tilføjer, at landmændene allerede gør en stor indsats for at pleje naturen, eksempelvis ved at grave søer og plante læhegn.Ekstremt meget støtteLars Hvidtfeldt og Peder Agger er enige om, at der kan gøres meget uden at indskrænke landbrugs-arealet. Begge peger på, at landmændene skal lave flere uberørte striber og pletter i markerne, som kan fungere som biologiske lommer, ligesom Verdensnaturfonden WWF og Landbrug &amp; Fødevarer er enige om, at udsætning af græssende kvæg kan skabe overdrev og halvåbne landskaber, som den danske natur mangler. Sådanne tiltag kan både forbedre biodiversiteten og opretholde produktionen, men i sidste ende det handler om økonomi.»Vi landmænd kan jo kun leve af det, vi sælger. Der er ikke nogen, der betaler os for at lave natur,« siger Lars Hvidtfeld.&nbsp;
