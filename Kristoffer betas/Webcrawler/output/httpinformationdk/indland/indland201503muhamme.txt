Skal Muhammed på skoleskemaet?
Politikerne diskuterer om Muhammed-krisen og -tegningerne skal være en obligatorisk del af lærebøger og pensum i folkeskolen, eller om man skal have tillid til at lærerne selv tager emnet op i undervisningen. På Trørødskolen er det allerede en del af Anne Rosenskjolds undervisning


Anne Rosenskjold er ikke i tvivl: Selvfølgelig skal hendes elever diskutere Muhammedtegninger. Hun har haft både Jyllands-Postens og Charlie Hebdos udgaver med i tasken til undervisningen i kristendomskundskab i udskolingen på Trørødskolen.Hun har faktisk ikke et øjeblik overvejet at lade være:&raquo;Eleverne har jo set dem. De ved, at der tales enormt meget om dem. I skolen har vi mulighed for at lade børnene være med i diskussionen. Og de er faktisk rigtig gode til det. Både til at diskutere ytringsfrihed og religiøse følelser,&laquo; siger hun.I denne uge foreslog formanden for Religionslærerforeningen John Rydahl at skrive Muhammed-krisen på skoleskemaet i kristendomskundskab og at trykke Muhammed-tegninger i lærerbøger:&raquo;De tegninger udløser noget, der kunne ligne en religiøs reaktion, som så udvikler sig til et samfundsproblem. Der er også mulighed for at stille spørgsmål om, hvorvidt det er religiøsitet, det handler om, eller om der i virkeligheden er politiske motiver i det også,&laquo; forklarer han til DR Nyheder.De Konservatives politiske ordfører Mai Mercado vil gå så langt som til at gøre Muhammed-krisen til det 30. punkt i folkeskolens historiekanon:&raquo;Det er en sag, der skal tales åbent om, og derfor hører Muhammed-tegningerne selvfølgelig hjemme blandt punkterne i Undervisningsministeriet historieundervisning,&laquo; skriver hun i en kronik i Jyllands-Posten.Hun får fuld opbakning fra Dansk Folkeparti. Også V og S opfordrer til, at lærerne lader Muhammed-krisen og tegningerne indgå i undervisningen, men de afviser at gøre det obligatorisk.&raquo;Den enkelte lærer har stor indsigt i, hvordan man får det her formidlet, og jeg har stor tillid til, at de netop underviser i det, der er relevant. I vores kanon er 11. september med, og det er jo første skridt i forhold til den terrorvirksomhed, der er rundt omkring i verden,&laquo; siger Socialdemokraternes uddannelsesordfører Annette Lind til Politiken.Dansk demokratiOg det lader til, at man lever op til den tillid på Trørødskolen. Anne Rosenskjold fortæller, at hun også bruger Muhammed-krisen til at få sine elever til at reflektere over, hvilke værdier det danske demokrati er bygget på.&raquo;Det er absolut oplagt at bruge det i undervisningen til at pege på, at demokratiets grundprincipper ikke er opstået af sig selv.&laquo;Anne Rosenskjold har også muslimer blandt sine elever, men heller ikke det har fået hende til at overveje at undlade at bruge tegningerne. Hun har da heller ikke oplevet, at det skabte konflikt.&raquo;Eleverne kommer ofte frem til, at det er vigtigt, at kunstnere og satiretegnere har lov til at skrive og tegne lige, hvad de vil, men at mennesker i almindelighed måske ikke behøver at gøre det. Der skal være et formål med det, mener de ofte.&laquo;Relevant efter Charlie HebdoHun fortsætter: &raquo;Det bliver en meget nuanceret debat. Men konklusionen er for det meste: Hvis vi beslutter, at man ikke bør gøre det her, hvor går grænsen så? Og hvem skal lave den liste? De er meget interesserede i at tale om det, og det skal vi som undervisere gribe,&laquo; siger hun.Som medforfatter på serien Under samme himmel, der er lærebøger til brug i kristendomskundskab, har Anne Rosenskjold også lyttet til John Rydahls opfordring til at bringe Muhammed-tegningerne i undervisningsmateriale.&raquo;Det er jeg enig med ham i. Det er blevet særligt relevant efter angrebene på Charlie Hebdo og i København. Det er en del af vores historie nu, og undervisningen i kristendomskundskab handler også om forholdet mellem religion og etik, kultur, politik og tradition. Tegningerne er et godt udgangspunkt for at diskutere dette.&laquo;Anne Rosenskjold mener, at de ældste elever har et reflektionsniveau, der gør dem bedre i stand til at forholde sig til diskussioner om forholdet mellem ytringsfrihed og religion end de mindre elever. Men alligevel tog hun også Muhammedtegningerne med i sine mellemtrinsklasser, da krisen stod på:&raquo;Det handler også om at forholde sig til, at eleverne er en del af virkeligheden. De ser, hvad der sker derude, og vi bør vise dem den respekt at tale med dem om det på deres præmisser, og hvis de ikke får lov at se tegningerne, bliver det jo en abstrakt diskussion. Demokrati er en læringsproces, og det er faktisk en del af mit arbejde.&laquo;
