Mæglere i konfliktråd får ikke nok uddannelse
Et firedages kursus er alt, hvad der skal til, før man kan fungere som mægler i de konfliktråd, hvor ofret for en forbrydelse møder sin gerningsperson. ’Dybt bekymrende’, at mæglerne ikke er bedre klædt på, mener forsker


Konfliktmæglere behøver ikke mere end et firedages kursus, før de kan fungere som mæglere mellem et offer og en gerningsmand i et såkaldt konfliktråd.Rådene bliver i stigende grad brugt som supplement til det konventionelle retssystem, og fire dages uddannelse er alt for lidt. Det vurderer postdoc ved Københavns Universitet, Ida Helene Asmussen, der for nylig har udgivet ph.d.-afhandlingenFra retsstat til omsorgsstat &ndash; Om syndsforladelse i konfliktråd.LÆS:Ofre kan føle sig krænket i konfliktråd&raquo;Som konfliktmægler kan du sidde med et voldtægtsoffer og en voldtægtsmand eller moren til et barn, der er blevet trafikdræbt. Det er dybt bekymrende, at vi sætter mæglere med kun fire dages uddannelse til at hjælpe folk med det,&laquo; siger Ida Helene Asmussen.Hun bakkes op af adjunkt i konfliktmægling ved Københavns Universitet, Lin Adrian.&raquo;Jeg mener ikke, at fire dages uddannelse er tilstrækkeligt, hvis det står alene. Det kan være vanskeligt at forstå rollen som neutral mægler på så kort tid,&laquo; siger hun.Ida Helene Asmussen beskriver i sin afhandling, hvordan nogle mæglere har svært ved at forstå deres egen rolle og uforvarende kommer til at presse parterne til enten at angre eller tilgive hinanden. Ifølge Ida Helene Asmussen kan det i værste fald føles som et nyt overgreb for offeret, og hun mener, at mere uddannelse kan hjælpe mæglerne til bedre at forstå deres egen rolle.iBureauet/Mia MottelsonMere uddannelse er løsningenKonfliktmægler Bjarne Friis Pedersen, der uddanner de nye mæglere, finder nogle af resultaterne i afhandlingen &raquo;meget bekymrende&laquo;. Han mener, at mere systematisk efteruddannelse af mæglerne kan være en del af løsningen.I dag er det op til de enkelte politikredse selv at søge midler til efteruddannelse af konfliktrådsmæglere, men Lin Adrian vurderer, at der er behov for nogle klare mål for efteruddannelse.Rigspolitiet nedsatte sidste år en arbejdsgruppe med fokus på etik, kvalitet og faglighed i konfliktrådsmæglingen. Gruppen har netop afleveret en række etiske retningslinjer, som er klar til at blive sendt ud i de 12 politikredse.Sekretariatsleder Henning Maigaard fra Rigspolitiets Sekretariat for Konfliktråd mener ikke, at de fire dages grundkursus er for lidt.&raquo;Intentionen med konfliktråd i straffesager er, at det skal foregå mellem lægfolk. Det er ikke et terapeutisk rum, det er ikke en behandling, og der skal ikke findes en løsning. Det er parternes rum, hvor de kan aftale, hvad de vil,&laquo; siger han.
