Grønlands nye regering afgiver løfter for milliarder
Listen over dyre løfter fra den nye grønlandske regering er væsentlig længere end listen over mulige nye indtægter. Selv om regeringen varsler reformer og økonomisk ansvarlighed, peger den ikke på, hvor den vil finde de milliarder, som løfterne vil koste
Kim Kielsen fra Siumut er ny selvstyreformand.  Hverken han eller finansminister Anda Uldum har ønsket at tale om koalitionsaftalen.

Lavere selskabsskat, gratis terapi til alle studerende og tre nye lufthavne. Partierne bag Grønlands nye regering har i deres koalitionsaftale mindst 25 konkrete løfter, der i større eller mindre grad vil forstørre hullet i den slukne landskasse, hvis de skulle indfries i dag. Omvendt står det mindre klart i koalitionsaftalen, hvor de mange nye penge skal komme fra.Det store oppositionsparti Inuit Ataqatigiit (IA) anslår, at der er udgifter for op mod halvanden milliard kroner i flotte løfter. Selv om der er flere gode forslag iblandt, er Grønland nødt til at prioritere for at rette op på økonomien, siger formand Sara Olsvig.&raquo;Mange passager i koalitionsaftalen er nærmest direkte IA-politik. Det er jo positivt. Men når man lægger tingene sammen, bliver det til utroligt mange løfter, som også koster penge,&laquo; siger Sara Olsvig.Også Grønlands Arbejdsgiverforening (GA) er bekymret over de dyre løfter.&raquo;Der er så mange tunge ting, at jeg har svært ved at se, hvordan de skal blive finansieret. I enhver regeringsaftale skal man virkeligt være vagtsom, når man ser ordet gratis&sbquo;&laquo; siger GA-direktør Brian Buus Pedersen.Koalitionsaftalen skal nok snarere læses som en ønskeliste end egent-lige løfter, mener Lise Lyck, som er lektor ved CBS med blandt andet Grønland som fagområde.&raquo;Det er helt usandsynligt med udgifter i den størrelse,&laquo; siger Lise Lyck.Information har siden sidste mandag forgæves forsøgt at spørge selvstyreformand Kim Kielsen (Siumut) til koalitionsaftalen. Heller ikke finansminister Anda Uldum (Demokraterne) er vendt tilbage på Informations henvendelser siden sidste onsdag, hvor den nye regering blev præsenteret, og koalitionsaftalen lå oversat til dansk.Den brændende platformOp til valget var økonomi et afgørende tema. Grønland står over for et stigende gab mellem indtægter og udgifter på de offentlige finanser. Alene med det nuværende udgiftsniveau, kommer landskassen om få år til at mangle op mod en milliard kroner om året. Som en understregning af den pointe, måtte den afgående finansminister midt i valgkampen præsentere et overraskende underskud på knap 300 millioner kroner på finansbudgettet. GA talte om økonomien som en &raquo;brændende platform&laquo;, og flere partier lovede større økonomisk ansvarlighed og reformer, der &raquo;gør ondt&laquo;.Krisestemningen er til at spore i den nye koalitionsaftale.Regeringspartierne har aftalt, at finanslovene &raquo;så vidt muligt&laquo; skal være i balance, og fra først til sidst i det 19 sider lange aftalepapir understreges vigtigheden af at udvikle økonomien og gennemføre nødvendige reformer af blandt andet skatte-, bolig- og socialområdet. Men i modsætning til de mange udgiftstunge løfter er reformerne ikke nærmere konkretiseret.Sara Olsvig undrer sig særligt over, at det fremstår som om koalitionen vil skabe bedre levevilkår for alle samtidig med, at man ved omfordeling vil sikre en mere solidarisk og retfærdig økonomisk politik.&raquo;Nogen må jo af med noget. Det ville klæde koalitionen at tage bladet fra munden og pege klart og tydeligt på, hvor der skal spares og omrokeres midler,&laquo; siger hun.Tavs regeringEt af de dyreste løfter i koalitionsaftalen er et punkt om tre nye lufthavne i Qaqortoq, Tasiilaq og Nuuk, udvidelse af lufthavnen i Ilulissat og nye gruslandingsbaner i Qeqertarsuaq, Kangaatsiq og Nanortalik. Alene atlantlufthavnen i Nuuk vil koste i omegnen af en milliard kroner.Lufthavnene skal ligesom andre infrastrukturprojekter baseres på &raquo;investeringer udefra&laquo;, men de vil alligevel koste dyrt, hvis de ikke er samfundsøkonomisk rentable, vurderer Brian Buus Pedersen.&raquo;Fremmedfinansiering betyder jo ikke, at landskassen eller borgerne slipper for udgifter,&laquo; siger Brian Buus Pedersen.&raquo;De her store tunge infrastrukturinvesteringer skal jo med deres renter og afdrag betales over skatterne eller takster og priser,&laquo; siger Brian Buus Pedersen.GA har ellers anbefalet, at man investerer i byggeriet for at holde hjulene i gang. Men Brian Buus Pedersen savner en prioritering af, hvad der rent faktisk er råd til i stedet for at forøge underskuddet i landskassen yderligere.&raquo;Det nytter ikke, at man hakker håndbremsen så hårdt i, at alt går i stå. Men vi havde gerne set mere konkret, hvad man vil sætte i gang,&laquo; siger han.Også lektor Lise Lyck mener, regeringens næste opgave bliver at prioritere, hvilke projekter man først vil sætte i gang. Samtidig gælder det om at konkretisere de bebudede reformer for at skabe tryghed for kommende investorer.&raquo;Regeringen må formulere de besparelser, der skal til. Det giver også en troværdighed over for investorerne,&laquo; siger hun.Læs koalitionsaftalen her:Grønlands koalitionsaftale 2014-2018Andrea Gjestvang
