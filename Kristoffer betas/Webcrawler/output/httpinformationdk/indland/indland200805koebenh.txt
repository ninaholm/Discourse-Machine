København vil satse på modersmål



 Københavns Kommune har besluttet af bevare modersmålsundervisningen til og med 5. klasse, men kommunen har endnu større ambitioner på området. Københavns Kommune vil give mulighed for, at tosprogede folkeskoleelever kan tage afgangseksamen i deres modersmål. Det oplyser kommunens børne- og ungdomsborgmester, Bo Asmus Kjeldgaard (SF). "Der er et flertal i Borgerrepræsentationen bag ideen, men det kræver, at vi får en dispensation fra Undervisningsministeriet, så nu vil vi sende en ansøgning af sted," siger Bo Asmus Kjeldgaard.
ritzau

