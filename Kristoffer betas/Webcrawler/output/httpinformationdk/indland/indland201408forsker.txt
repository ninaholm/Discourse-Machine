Forsker: Ofre kan føle sig krænket i konfliktråd
De såkaldte konfliktråd, hvor offeret for en forbrydelse har mulighed for at møde sin gerningsperson med en mægler som ordstyrer, bliver fremhævet som et neutralt frirum for samtale mellem parterne. Men nogle konfliktmæglere er så usikre på, hvordan de skal lede mødet, at offeret kan opleve rådet som en ny krænkelse


Da Ida Helene Asmussen som ung jurastuderende første gang hørte om muligheden for at tilbyde konfliktråd til offer og gerningsmand i en kriminalsag, var det som en åbenbaring for hende. Her var endelig den dialog og den menneskelighed, hun havde savnet i det traditionelle retssystem. Her kunne parterne få luft for deres følelser og selv tale sig frem til en fælles forståelse.&raquo;Det var, som om jeg havde set lyset,&laquo; husker hun.Men under arbejdet med sin ph.d.-afhandlingFra retsstat til omsorgsstat &ndash; Om syndsforladelse i konfliktråd, der netop er udkommet som bog, måtte Ida Helene Asmussen tage sin opfattelse af konfliktrådene op til kraftig revision. Som fluen på væggen ved 12 forskellige konfliktråd oplevede hun flere gange, hvordan mæglerne havde svært ved at forholde sig neutralt og i ønsket om at nå frem til en forsoning uforvarende kom til at tale parterne ind i rollerne som &raquo;den angrende gerningsmand&laquo; og &raquo;det barmhjertige offer&laquo;.Derved risikerer offeret at blive dobbelt krænket, skriver Ida Helene Asmussen i sin afhandling. Først via den kriminelle krænkelse og dernæst i kraft af, at offerets vrede eller uforsonlighed på mødet betragtes som &raquo;et individuelt, psykologisk problem, som han ikke har evnet at bearbejde&laquo;.&raquo;Jeg har talt med nogle ofre, der følte sig misbrugt til at hjælpe systemet med at hjælpe en gerningsperson videre, og det syntes de var ubehageligt,&laquo; siger Ida Helene Asmussen.Konfliktrådene, der har eksisteret på forsøgsbasis siden 1990&rsquo;erne og i 2010 blev gjort permanente i alle politikredse, fungerer som et frivilligt supplement til det konventionelle retssystem. Fra 2011 til 2013 steg antallet af gennemførte konfliktråd fra 595 til 710, og i 2012 blev ordningen udvidet til også at omfatte sager om tilhold, opholdsforbud og bortvisning, som typisk drejer sig om partnervold og familiære problemer.LÆS:Mæglere i konfliktråd får ikke nok uddannelseStadig på hæleneKonfliktrådsordningen hører under Rigspolitiet og blev i 2012 evalueret af Center for Alternativ Samfundsanalyse (CASA). Rapporten viste dengang, at 85 procent af ofre og gerningspersoner var tilfredse med rådene, mens flere af mæglerne efterspurgte mere supervision og efteruddannelse.Rigspolitiet nedsatte på baggrund af evalueringen en arbejdsgruppe, som fortløbende skal arbejde med kvalitet, etik og faglighed i konfliktmæglingen. Mere struktureret efteruddannelse af mæglerne er et af fokusområderne for arbejdsgruppen.I dag er det op til politikredsene selv at søge om midler til efteruddannelse efter behov hos Rigspolitiet. Alle 12 politikredse har siden 2010 søgt midler til enten supervision, temadage, fyraftensmøder eller weekendarrangementer for konfliktrådsmæglerne. Den årlige pulje til efteruddannelse har endnu ikke været opbrugt, og ingen af kredsene har fået afslag.Sekretariatsleder i Rigspolitiets Sekretariat for Konfliktråd Henning Maigaard fortæller, at nogle mæglere i dag ikke er klædt godt nok på til at håndtere de ofte komplicerede sager om partnervold.&raquo;Mæglerne er ikke godt nok uddannet til at håndtere de sager, der kom med vedtagelsen fra 2012, hvor loven pludselig blev udvidet. Der er vi stadig lidt på hælene, og arbejdsgruppen skal nu se på, hvilket behov der er for efteruddannelse,&laquo; siger Henning Maigaard.Det kræver ingen særlige kvalifikationer at blive konfliktrådsmægler. Et kursus på fire gange 12 timers undervisning er alt, hvad der skal til. Ideen med mæglingen er netop, at den skal foregå mellem lægfolk og ikke udvikle sig til et nyt behandlersystem, forklarer Henning Maigaard. Derfor er det også individuelt, hvor meget efteruddannelse mæglerne har brug for, fordi de kommer med forskellige baggrunde.Forskellige skolerAdjunkt i konfliktmægling ved Københavns Universitet Lin Adrian mener, det er bekymrende, hvis mæglerne på grund af manglende uddannelse udvikler vidt forskellige opfattelser af, hvad mæglerrollen indebærer.&raquo;Jeg kunne godt tænke mig, at man opstiller nogle retningslinjer for, hvad det er, de mennesker, der arbejder i konfliktrådene, skal kunne. Man bør lave nogle centraliserede efteruddannelsesmål og sørge for at arbejde med kontinuerligt erfaringsarbejde,&laquo; siger Lin Adrian.Hun understreger dog, at Ida Helene Asmussens afhandling kun viser et lille udsnit af virkeligheden, og at der er behov for en større undersøgelse, hvis man skal konkludere, at der er et generelt problem med mæglernes opfattelse af deres egen rolle.&raquo;Men jeg synes, det er rigtig godt at have et kritisk blik på, hvad det er, der foregår. Tit bliver mægling et område, hvor man kun taler om alt det, der går godt. Så jeg synes, det er meget velkomment med et kritisk blik,&laquo; tilføjer Lin Adrian.Det var Finn Kenneth Hansen fra CASA, der forestod evalueringen af konfliktrådsordningen i 2012. Han mener ikke, der er behov for en mere omfattende grunduddannelse af mæglerne. Til gengæld er han enig med Lin Adrian i, at der nemt kan opstå forskellige opfattelser blandt mæglerne af, hvad deres opgave er.&raquo;Der er stor forskel på mæglerne. Nogle af dem er meget ideologiske og har ambitioner om at gøre menneskerne bedre, mens andre bare gerne vil frem til en undskyldning. Der burde måske være en større afklaring omkring, hvad mæglerrollen skal være, for at der ikke udvikler sig de her forskellige &rsquo;skoler&rsquo; af mæglere,&laquo; siger Finn Kenneth Hansen.Lægfolk, ikke fageksperterDer foregår nu en løbende diskussion om, hvilket fokus uddannelsen af mæglerne skal have. Konfliktmægler Bjarne Friis Pedersen, der er kendt fra DR-programmerneAnsigt til ansigt, er ansvarlig for uddannelsen af konfliktrådsmæglerne. Han understreger, at en væsentlig del af firedages-kurset allerede fokuserer på neutralitet og etik i mæglingen, men at den del af uddannelsen vil blive styrket fra dette efterår.&raquo;Der er nogle observationer i Ida Helene Asmussens afhandling, som er meget bekymrende i forhold til, hvordan mægleren har ledet rådet. Vi trænger også til en metodeudvikling, fordi der ikke er udviklet nogen konkret metode til lige præcis at mægle i konfliktråd,&laquo; siger Bjarne Friis Pedersen.Henning Maigaard fra Rigspolitiet oplyser, at Sekretariatet for Konfliktråd er på vej med et kursuskatalog, som skal dække de forskellige behov for efteruddannelse blandt mæglerne. Derudover mener han, at mange af mæglerne er blevet mere erfarne og uddannelsen bedre, siden Ida Helene Asmussen indsamlede oplysninger til sin afhandling i 2010. Men han afviser, at der er behov for et længere grundkursus eller særlige krav til mæglernes baggrund.&raquo;Selvfølgelig skal folk være klædt på og kunne styre en samtale. Men det skal være lægfolk og ikke fageksperter, der styrer samtalen. Det skal ikke være et nyt behandlersystem. Nogle er bedre end andre, men det er jo vilkårene, når du ansætter civile mennesker,&laquo; siger sekretariatslederen.Langt de fleste sager i danske konfliktråd handler om vold. Men også sager om røveri, indbrud og nabostridigheder optræder i statistikken.Det er frivilligt for begge parter at deltage, men som hovedregel gælder, at gerningsmanden skal have erkendt sit overgreb. Konfliktrådene skal derfor ikke behandle spørgsmålet om skyld men give offeret en mulighed for at komme videre i livet.I andre lande, for eksempel Norge, fungerer konfliktrådene som alternativ til straf i mindre alvorlige sager. Herhjemme er ordningen udelukkende et supplement til straffen, selv om der har udviklet sig en retspraksis, hvor et vellykket konfliktråd kan indgå som en formildende omstændighed i dommerens udmåling af straffen.
