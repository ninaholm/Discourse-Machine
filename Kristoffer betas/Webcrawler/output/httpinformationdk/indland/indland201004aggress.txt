Hvor aggressive må kvinder være?
Kvinder går ikke ind på et bordel og køber sex. Den type aggressive seksualitet ligger nemlig langt fra det traditionelle syn på kvindelig seksualitet - og kan derfor få sociale konsekvenser. Der er dog tegn på, at den stereotype opfattelse af mænd og kvinders seksualitet er ved at ændre sig. 'Paradise Hotel' er et af dem
Shady Lady Ranch i Nevada, USA forsøgte sig tidligere i år med en enkelt mandlig prostitueret, men han trak ikke mange kvindelige kunder til bordellet.

'Markus' blev han kaldt. USA's første legale mandlige prostituerede, der i januar fik arbejde på bordellet Shady Lady Ranch i Nevada, USA, hvor prostitution er lovligt. De amerikanske medier var overordentligt interesserede i 'Markus', som pludselig var fast inventar på bordellet med de rødmalede vægge og det hjerteformede badekar  - men det samme kan ikke siges om de kvindelige kunder. På tre måneder fik 'Markus' besøg af færre end 10 kunder, og en af dem var enundercover-journalist fra avisen New York Post. En kort karriere for den prostituerede mand, der nu er vendt tilbage til Los Angeles og den voksenfilmindustri, som han kom fra.Sociolog Claus Lautrup, der har forsket i mandeprostitution, er ikke overrasket over 'Markus'' historie. I 2006 lavede han en undersøgelse af prostitutionskunder, som viste, at meget få kvinder køber sex af mænd.»En del mænd starter med at sælge sex, fordi de har en ide om, at de skal have sex med en masse lækre kvinder og samtidig tjene penge på det, men virkeligheden, der møder dem, er en anden. Dels er kvinderne, der opsøger dem, en helt anden type, end de forventer - måske er de handicappede - og i det hele taget drejer det sig bare om meget få kvinder,« siger han.Størstedelen af de kunder, der kontakter de mandlige prostituerede, er, ifølge Claus Lautrup, homoseksuelle mænd, som tænder på at have sex med en heteroseksuel mand.»Vi talte dengang med prostituerede mænd, som var heteroseksuelle og ville sælge sex til kvinder, men som skiftede til mænd, fordi det var der, efterspørgslen var,« siger han.Ifølge sociologen findes der ikke ét bordel i Danmark, hvor mænd sælger sex til kvinder.»Der findes bordeller, hvor thailandskeladyboyssælger sex, og det er nyt i forhold til for 10 år siden. Men ellers arbejder mændene individuelt på internettet,« siger han.Og her er det da også muligt - efter lidt søgen - at finde mænd, der sælger sig selv til kvinder.Når kvinder køberMarie Valentin Beck er cand.soc. med speciale i køn og organisation. Hun blogger om køn, seksualitet og ligestilling, og hun tror ikke nødvendigvis, at kvinder holder sig fra købesex, fordi de ikke har lyst til det:»Nogen vil mene, at det bare handler om, at kvinder ikke behøver at betale for sex, men den køber jeg ikke. I selve det at betale for sex kan der ligge en tilfredsstillelse, fordi man køber sig til en magtposition. Og den tilfredsstillelse kan tilfalde kvinder lige såvel som mænd. Det handler i stedet om, at den form for seksualitet, man som kvinde forbindes med ved et sexkøb, ikke er legitim i det samfund, vi lever i, fordi den ligger så langt fra den traditionelle form for kvindelig seksualitet,« siger hun og fortsætter:»En kvinde, der køber sex, er en trussel mod den sociale orden - hun laver simpelthen ravage i vores forståelse af kvinder og mænd og deres respektive seksualitet som værende henholdsvis følelsesbundet og løsrevet fra subjektet. En kvinde, der frit og frejdigt går til en mandlig prostitueret, er derfor et løsgående missil og vil blive udgrænset eller udstillet - det undrer mig ikke, at kvinder må tage til fjerne, varme lande for at udleve den type fantasier.«»Jeg gad virkelig godt se, hvordan prostitutionsdebatten ville se ud, hvis mænd og kvinder lige ofte var købere og kunder. Jeg tror, det ville være en helt anden diskussion. Den er gået i hårdknude i dag, netop fordi den er så ensidigt kønnet,« siger Marie Valentin Beck.Aggressive kvinderMarie Valentin Beck ser dog visse tegn på, at den stereotype opfattelse af mænds og kvinders seksualitet er ved at ændre sig. Hun fremhæver realityserienParadise Hotelsom et eksempel på dette. Her er en gruppe unge mænd og kvinder indlogeret på et luksushotel, hvor de konkurrerer om, hvem der kan blive længst. Hver uge vælger de partnere, som de skal dele værelse og seng med, og der bliver drukket, dyrket sex og dannet midlertidige parforhold.»Kvinderne er lige så seksuelt aggressive som drengene. De ved, hvad de vil have, og de går efter det uden at lægge skjul på noget. De vil skide på alle mulige fordomme om, hvor mange partnere kvinder må have, og hvor mange følelser, der bør ligge i det,« siger Valentin Beck, som dog også påpeger, at der findes en stor gruppe kvinder i Danmark af en helt anden type: »Dem, som synes, at det er noget frygteligt pornogris og undertrykkende at give sig i kast med særligt meget andet end missionæren.«Paradise-pigerneMen helt generelt ved kvinder godt, hvilken type kvinde, som bliver belønnet socialt set både af andre kvinder og af mænd, mener Marie Valentin Beck:»Selv om vi burde være et helt andet sted i dag, lever luder/madonna-komplekset stadig,« siger hun med henvisning til teorien om, at nogle mænd har svært ved at forene den 'ærbare' hustru og den villige, seksuelle kvinde i én og samme person, og at de derfor vælger at finde tilfredsstillelse hos en elskerinde eller prostituerede.Marie Valentin Beck påpeger dog, atParadise-pigerne ikke daler i værdi i den kontekst, som de agerer inden for, på trods af, at de har en traditionelt set aggressiv form for seksualitet. Hun mener også, at den seksuelle aggressivitet såvel som den seksuelle 'borgerlighed' går på tværs af sociale skel. Og samlet set er det et tegn på, at den stereotype forestilling af mænds og kvinders seksualitet langsomt er ved at ændre sig.Spørgsmålet er dog, om det betyder, at flere kvinder vil begynde at købe sex? Statistisk set er det svært at undersøge, da der i dag ikke findes noget tal på, hvor mange mænd der sælger sex til kvinder. Det oplyser Pia Nystrøm, koordinator for Kompetencecenter Prostitution.Der findes heller ikke tal på, hvor mange mandlige prostituerede, der findes i Danmark. Og det har nu fået Socialdemokraterne til at foreslå, at mandlig prostitution i København skal kortlægges, så der kan gøres en større indsats for at hjælpe dem.Sociolog Claus Lautrup mener, at det er på tide, at en sådan undersøgelse bliver sat i gang:»Vi ved, at mænd også er udsatte. Den undersøgelse vi lavede viste, at mænd fortæller om præcis de samme skadevirkninger ved prostitution, som kvinder gør,« siger han.The Shady Lady Ranch i Nevada søger stadig »få gode mænd«, men erkender, at det ikke vil blive dem, der tiltrækker flest kunder til bordellet.
