Lykke Friis: 'Nordsøaftalen er overordentlig god'
Nordsø-aftalen er og bliver indtil 2042. Klima- og energiminister Lykke Friis (V) vil ikke rokke ved aftalen, selv om den bygger på markante fejlskøn om olieprisens udvikling, som hidtil har kostet statskassen milliarder af kroner
Lykke Friis(V)  vil ikke genforhandle aftalen for Nordsø-olien, for når man ser på aftalen fra 2003, så har den jo været en overordentlig god forretning for statskassen, som i dag får 70 procent af selskab-ernes overskud. Man må være en meget dedikeret socialist for at mene, at en skat på 70 procent ikke er høj nok, mener hun.

Klima- og Energiminister Lykke Friis lader sig ikke umiddelbart forstyrre af, at prisen på olie er femdoblet, siden regeringen og Radikale Venstre i 2003 bandt Nordsøaftalen frem til 2042. De fejlskøn, man dengang lavede, har kostet staten en anselig milliardsum i tabte skatteindtægter Lykke Friis agter ikke at genforhandle aftalen.»Vi vil ikke genforhandle aftalen, for når man ser på aftalen fra 2003, så har den jo været en overordentlig god forretning for statskassen. Staten får i dag 70 procent af selskabernes overskud. Man må være en meget dedikeret socialist for at mene, at en skat på 70 procent ikke er høj nok,« siger hun.Afviser du så mulighederne for at genåbne forhandlingen om aftalen?»Ja, jeg har ingen intentioner om at genforhandle Nordsø-aftalen. Vi har fundet en god balance mellem et stort provenu til statskassen og så en indtjening til olieselskaberne, der sikrer, at de fortsat vil investere i de danske områder. Når det er sagt, er det klart, at staten ikke har afskrevet retten til at udskrive nye skatter og afgifter. Men vi har  og det er helt rimeligt  indgået en aftale om, at hvis vi indfører nye skatter og afgifter, der ensidigt rammer olieselskaberne, så skal der betales kompensation.«Stabilitet er vigtigtForventer du, at staten fremover vil gøre brug af dens ret til at indkræve skatter og øge beskatningen af olie?»Nej, vi går jo ikke ind og genforhandler Nordsø-aftalen. Vi kommer ikke til at beskatte selskaberne ensidigt. Det er vigtigt, at selskaberne har stabile rammer, og at de også ved, hvad de får under den nuværende aftale. Men det er selvfølgelig også vigtigt, at de har indtægter, så de kan investere i ny teknologi. Når der kommer ny olie op, så kommer der flere penge ind på vores alles bundlinje.«Siger du, at det er juridisk umuligt at genåbne forhandlingerne, eller er det blot ikke regeringens ønske?»Det er juridisk muligt at genåbne forhandlingerne, det står i aftalen. Der står bare også, at det vil kræve, at der skal betales kompensation til olieselskaberne, hvis man vedtager noget, der ensidigt rammer dem.«Betyder det, at kontrakten vil stå uændret indtil 2042?»Juridisk løber den frem til 2042, og det er jo god aftaleskik, at man overholder sine aftaler.«Når olieselskaberne kan acceptere en skat på 78 procent i Norge, hvorfor så ikke i Danmark?»Der kan man jo gå ind og se på alle mulige skattesatser. Nu har man jo i 2003 forhandlet sig frem til den her aftale, der har givet betydelige gevinster til olieselskaberne, men jo i høj grad også til den danske statskasse.«Højere skat i QatarBeskatningen er også højere i eksempelvis Qatar, hvor Mærsk faktisk producerer mere end i Nordsøen. Det ser ikke ud til at skræmme Mærsk. Hvordan forklarer du det?»Man forhandler selvfølgelig der, hvor man er. Hvad man gør i Qatar eller i alle mulige andre lande, det er jo op til de enkelte nationale regeringer. Jeg kan blot forholde mig til den aftale, vi har indgået, som er en god aftale.«Men ofte bliver det jo fremhævet, at hæver man skatten, så flygter olie-selskaberne. Det virker jo ikke til at være tilfældet i Qatar?»Nu kan man jo ikke sammenligne skattesatser på kryds og tværs. Men den kraftige reaktion, der har været i Storbritannien, da de gik ind og hævede skatten, har da givet mig stof til eftertanke. Jeg vil ikke skabe usikkerhed om, hvilke vilkår vi byder denne sektor i Danmark. Det mener jeg, vi vil gøre, hvis vi lader os inspirere af Storbritannien, hvor man pludselig har ændret skattevilkårene.«Hvad med klimamål?Ifølge klimaforskerne bør vi lade 75 pct. af de kendte globale reserver ligge i undergrunden, hvis opvarmningen skal holdes under de to grader. Hvis ikke Nordsø-reserverne skal blive liggende, hvem er det så lige, der skal lade oliereserverne urørte?»Den her regering er den første regering i verden, der har fremlagt, hvordan vi bliver uafhængige af fossile brændsler i 2050. Frem til 2050 kommer vi også i Danmark til at bruge olie og gas, fordi det jo først er her, at vi bliver uafhængige. Så det er logisk, at vi også forsøger at få olien og gassen op, som vi har.«Men som klimaminister er det vel i virkeligheden også et mål at dæmpe olieudvindingen i Nordsøen?»Nu har vi jo behov for olie og gas. Det er hele pointen. Det er jo først i 2050, at vi skal være uafhængige af kul, olie og gas, og i den overgangsperiode kan jeg da kun se, at vi skulle have en interesse i at få olien og gassen op,« siger Løkke Friis.
