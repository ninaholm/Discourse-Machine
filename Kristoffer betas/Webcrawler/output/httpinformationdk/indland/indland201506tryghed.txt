Er tryghed kun for dem, der har?
Davids dagbog - dag 20


Tryghed, tryghed, tryghed. Ordet gjalder i valgkampen. Politikere lover tryghed mod stigninger i boligskatten, indkomstbeskatningen, arveafgiften. Det er jo en rar tryghed for dem, der&nbsp; besidder.Men hvad med dem, der har mest grund til utryghed: De, der allerede er udstødt, eller kan frygte at blive det? De får ingen løfter om mere tryghed. Tværtimod. En stor del af valgkampen går ud på at gøre dem endnu mere utrygge.Flygtninge skal skræmmes bort fra landet. Kontanthjælpsmodtagere vil de borgerlige forringe indkomsten for &ndash; uden at Venstre vil sige hvor meget. Dagpengemodtagere ved ikke, om de er købt eller solgt. Dagpengedækningen er støt forringet, og flere og flere falder ud. Er de fattiges utryghed en forudsætning for de velhavendes tryghed?
