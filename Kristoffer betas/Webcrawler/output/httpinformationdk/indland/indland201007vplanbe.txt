V-plan for bedre EU-journalistik  møder modstand
MEP Morten Løkkegaard (V) vil have EU-betalte journalister og forpligte public service-medierne til en bedre EU-dækning. Cubanske tilstande, siger DF, og også de konservative er skeptiske


Tv-dækningen af EU er for dårlig. DR, TV 2 og de andre europæiske public service-stationer skal levere en bedre dækning - og de skal streame debatterne i EU-parlamentet på deres hjemmesider.Det er nogle af konklusionerne i en ny plan for bedre EU-kommunikation, som Venstres EU-parlamentariker, tidligere DR-journalist Morten Løkkegaard, står bag.I planen fastslås det, at »tv-selskabernes nyhedsudsendelser (med nogle klare få undtagelser) lader meget tilbage at ønske,« når det kommer til EU-dækningen.Samtidig foreslås en bedre undervisning i EU-stof i gymnasierne, en bedre EU-brug af sociale medier som Twitter og Facebook - og oprettelsen af en EU-finansieret 'task force' af journalister, der skal levere nyhedshistorier om EU.Planen, der er vedtaget af et stort flertal i EU-Parlamentets kultur- og uddannelsesudvalg, skal behandles af EU-Parlamentet til september. Men allerede nu afviser Dansk Folkepartis parlamentsmedlem, Morten Messerschmidt, Venstre-politikerens plan som »rendyrket propaganda«.»Jeg ved ikke, om der findes et liberalt parti på Cuba. Men det må være sådan et liberalt parti, Morten Løkkegaard er medlem af,« siger han.FalliterklæringMorten Messerschmidt mener, at planen er udtryk for det, han omtaler som »EU's falliterklæring«.»Det er det i forhold til de milliarder af euro, der i forvejen bruges på at propagandere for EU,« siger han.Morten Messerschmidt har selv flere gange kritiseret DR's nyhedsdækning for at være for ensidig.»Men det er en politisk debat. At politikere med lovkrav skal til at udstikke retningslinjer for dækningen vil jeg være meget tøvende over for,« siger han.De konservatives EU-ordfører, Helle Sjelle, er heller ikke begejstret for forslaget.»Jeg har fuld forståelse for, at man løbende drøfter, hvordan man kan gøre EU-formidlingen bedre. Men derfra og til at begynde og diktere, hvordan medierne skal indrette sig, skal man passe på med. Jeg har ikke tænkt mig at trække EU ned over hovedet på folk,« siger hun.Helle Sjelle understreger, at der allerede ved det seneste medieforlig i Danmark blev skrevet ind i public service-kontrakterne, at EU-dækningen skulle styrkes.»Jeg mener ikke, at der er grund til at gøre mere,« siger hun.Men det er heller ikke nødvendigt, siger Morten Løkkegaard selv. Også han henviser til medieforliget, der bringer Danmarks public service-medier i front, når det kommer til forpligtelser i forhold til EU-dækningen.»Og hvem var med til at sikre den aftale sammen med V og K? Det var Dansk Folkeparti - som de eneste. Morten Messerschmidt taler altså enten mod bedre vidende, eller også ved han ikke, hvad hans eget parti foretager sig,« siger Morten Løkkegaard.Ingen diktaterLøkkegaard mener, at planens kritikere udtaler sig, uden at vide hvad indholdet af den er. Han har ingen ambitioner om at diktere mediers journalistiske linje, og han understreger, at EU ingen kompetencer har til at bestemme, hvad der skal stå i de enkelte landes public service-aftaler.»Jeg kunne aldrig drømme om at ville gribe ind i mine tidligere kollegers journalistiske frihed,« siger den tidligere DR-journalist, der får fuld opbakning fra sin V-gruppeformand i EU-Parlamentet, Jens Rohde, der ligeledes betegner forslaget som helt i forlængelse af medieforliget.Ifølge Morten Løkkegaard har f.eks. DR's public service-kontrakt i årevis rummet krav om en ordentlig dækning af såvel international som national og regional politik.»Og problemet med EU-stoffet er, at det sætter sig mellem to stole, mellem udenrigs- og indenrigsstoffet,« siger han.Morten Løkkegaards plan er et led i at styrke både kommunikation fra og journalistik om EU's arbejde.»Jeg er jo selv interesseret i debatten. Men jeg appellerer bare til, at sker på et lidt mere oplyst grundlag«, siger han.
