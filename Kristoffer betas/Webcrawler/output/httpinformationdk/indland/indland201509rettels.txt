Rettelse



 I vores serie om politiet og anklagemyndighedens brug af masteoplysninger som bevis i retssager bragte vi 1. september en artikel under overskriften ’Anklagere tilbageholder viden om upræcise masteoplysninger’. Artiklen indhold står til troende, men i overskriften burde der have været afsender på kritikken af anklagemyndigheden, nemlig en række forsvarsadvokater.
I underrubrikken til artiklen »Jeg vidste jo, at jeg var uskyldig« fremgår det, at unøjagtige masteoplysninger bruges i »de fleste straffesager«. Der skulle have stået i »de fleste større straffesager«, sådan som der også står i artiklens brødtekst. Vi beklager unøjagtighederne.
12. september bragte vi en genanmeldelse af Jacob Holdts bog Amerikanske Billeder under overskriften ’Genanmeldt’. Her fortælles det, at afsløringen af, at en 134-årig eks-slave, Charlie Smith, lyver om sin alder og baggrund, stammer fra bloggeren Martin Kasler. Det er ikke korrekt. Det er Weekendavisens Johs Lynge, der står bag afsløringen. Vi beklager fejlen.

