Enhedslisten vil forbyde masseovervågning af danskere
Det skal ikke være lovligt at indsamle danskeres kommunikation uden dommerkendelse ved eksempelvis at tappe fiberkabler. Det mener Enhedslisten, der med et beslutningsforslag vil tvinge regeringen til at forholde sig til masseovervågning


Et beslutningsforslag fra Enhedslisten skal gøre det ulovligt for danske myndigheder at samarbejde med udenlandske efterretningstjenester om at overvåge kommunikation i Danmark, hvis det indebærer, at også dansk kommunikation kan opfanges uden retskendelse.&raquo;I et demokratisk samfund skal man have lov til at kommunikere i fred. Med mindre man er mistænkt for noget kriminelt, og der foreligger en dommerkendelse, så skal ens kommunikation være i fred for statsmagten og andre,&laquo; siger Pernille Skipper, der er retsordfører i Enhedslisten.Baggrunden for forslaget er blandt andet Informations afsløringer fra juni om, at amerikanske NSA og Forsvarets Efterretningstjeneste (FE) ifølge lækkede dokumenter fra Edward Snowden tilsyneladende samarbejder om overvågning af danske fiberkabler. I de fiberkabler, der går igennem Danmark, løber både international og dansk trafik, og da FE ifølge loven har vid adgang til at dele rådata med udenlandske efterretningstjenester, har der været udtrykt bekymring for, om også danske data udleveres til NSA.Hvorfor skal det være lovligt?Forsvarsminister Nicolai Wammen (S) har ikke villet hverken be- eller afkræfte samarbejdet med NSA, og i en række folketingssvar har han afvist at forklare, om et sådant samarbejde vil være lovligt med henvisning til fortrolighed. Ifølge Pernille Skipper handler beslutningsforslaget derfor også om at forsøge at tvinge regeringen til at forholde sig til sagen: &raquo;I sidste ende skal de trykke på en rød eller grøn knap ved det her beslutningsforslag, og det betyder også, at de skal forklare, hvorfor masseovervågning skal være lovligt.&laquo; Også SF&rsquo;s forsvarsordfører, Holger K. Nielsen, mener, at samarbejdet med NSA skal afklares langt mere, end det har været hidtil: &raquo;Hele det problem, der ligger i, at NSA tilsyneladende kan tappe, som de vil, bliver man nødt til at forholde sig til og gøre noget ved,&laquo; siger han, men understreger samtidig, at han ikke ved, om beslutningsforslaget vil løse det. &raquo;Men problemet er vigtigt, og det er vigtigt, at vi får stoppet det hul.&laquo;Forsvarsordfører Ole Hækkerup (S) vil ikke forholde sig til Enhedslistens forslag, før det er officielt fremsat: &raquo;Enhedslisten kommer med en række påstande, som vi får lejlighed til at kigge efter i sømmene, når det behandles i Folketinget.&laquo;
