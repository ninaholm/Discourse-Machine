iPad i undervisningen øger børns indlæring markant
Skolebørn, der arbejder på tabletcomputere efter en ny pædagogisk metode, lærer hurtigere at læse og skrive, viser en ny svensk undersøgelse. Uden pædagogisk opsyn gør computerne dog mere skade end gavn
Svensk undersøgelse viser, at læring med iPad gør eleverne bedre i svensk og matematik. Men kun hvis man anvender den rigtige pædagogik

I fire år har 500 skolebørn i den svenske kommune Sollentuna lige nord for Stockholm skrevet på tabletcomputere i stedet for på papir. Kommunen valgte i 2011 at investere i den digitale teknologi, og samtidig indførte den en ny pædagogisk metode, der kaldes &rsquo;skriv for at lære&rsquo;. Resultaterne er imponerende.Elever i tredje klasse, som er blevet undervist med tabletcomputere efter den nye metode, klarer sig 20 pct. bedre end andre elever i svensk og matematik. Det viser en endnu ikke publiceret undersøgelse.&raquo;Den gruppe, som har arbejdet efter den her model, får markant højre resultater. Særligt de svagest præsterende elever klarer sig bedre,&laquo; siger Annika Agélii Genlott, der er forsker ved Örebro Universitet og står bag undersøgelsen.&raquo;Vi så også, at forskellene mellem drenges og pigers færdigheder bliver mindre med den her model,&laquo; siger hun.De svenske elever arbejder blandt andet i Google Docs-lignende programmer på deres tablet, hvor både lærere og elever kan dele tekster med hinanden og give skriftlig respons.Den store effekt skyldes ikke tabletcomputerne i sig selv, men måden de anvendes på.Uden en veldefineret pædagogisk metode forværrer brugen af computere nemlig elevernes resultater i stedet for at forbedre dem, viser undersøgelsen.Det nye studie lander midt i en langvarig læsepædagogisk debat: Skal man lære børn at skrive ved systematisk at gå fra bogstaver til ord til sætning &ndash; sådan som man traditionelt har gjort det i den danske folkeskole &ndash; eller kan børn lære ord, bogstaver, læsning og skrivning på én gang. Professor på DPU Jeppe Bundsgaard mener det sidste, og han glæder sig over de nye konklusioner.&raquo;Den her undersøgelse ligger helt i forlængelse af moderne lærings- og undervisningsteori, men er klart i modsætning til det, man gør herhjemme lige nu,&laquo; siger han.&raquo;&rsquo;Skriv for at lære&rsquo; ser ud til at være en rigtig fornuftig pædagogik, og det er positivt, hvis den nye undersøgelse bekræfter det. Det er jo ikke iPad&rsquo;en, der gør eleverne bedre, det er den pædagogik, der anvendes,&laquo; siger Jeppe Bundsgaard.Hvor den traditionelle læringsteori opfatter hjernen som en informationscomputer, der skaber mening ved at sætte enkeltelementer sammen til et større hele, har &rsquo;skriv for at lære&rsquo;-pædagogikken en anden tilgang. Dens udgangspunkt er, at læring sker gennem handling og interaktion, og at børn derfor bør skrive, selv om de endnu ikke er fortrolige bogstaverne. Det gør undervisningen mere anvendelig og giver eleverne mulighed for at skrive om de ting, der interesserer dem, mener tilhængerne.&raquo;Hvis man lærer et &rsquo;i&rsquo; og et &rsquo;s&rsquo;, så kan man skrive &rsquo;is&rsquo; og &rsquo;si&rsquo;. Men hvis børnene nu gerne vil skrive en historie om Manchester United, LEGO Star Wars eller dinosaurusser, kan de jo ikke bruge det til noget,&laquo; siger Janus Madsen. Han er tidligere skolelærer og har udviklet app&rsquo;en Skriv og Læs ud fra &rsquo;skriv for at lære&rsquo;-filosofien.Særlig godt for drengeneI app&rsquo;en, som hver måned bruges af 40.000 mennesker i 30 lande, kan børn skrive små historier ud fra billeder, som de selv tager eller finder på nettet.Forældre og lærere kan efterfølgende tilføje en korrekt stavet version af historierne, som står side om side med barnets egen version. Det gør tilgangen mere legende og mindre terpende, mener Janus Madsen, og det er især godt for drengene.&raquo;Børn lærer forskelligt, så det er vigtigt at have forskellige tilgange. Mange piger trives med den traditionelle, analytiske tilgang til læsning, mens mange drenge har gavn af en mere konkret indgangsvinkel,&laquo; siger han. Janus Madsen tror, at &rsquo;skriv for at lære&rsquo;-tilgangen kan være med til at løfte de 15-20 pct. af de danske unge, fortrinsvis drenge, som er dårlige til dansk. Trods de imponerende resultater fra Sollentuna vil Annika Agélii Genlott endnu ikke anbefale alle skoler at købe Ipads og indføre &rsquo;skriv for at lære&rsquo;-metoden.&raquo;Det her studie omfatter kun 500 elever. Men det viser, at hvis man anvender digital teknologi klogt og kombinerer det med de ting, som man ved virker godt i pædagogikken, så kan man få rigtig gode resultater,&laquo; siger hun.
