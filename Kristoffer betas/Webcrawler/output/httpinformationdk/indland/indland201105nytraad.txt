Nyt råd skal sikre viden om uddannelse



Undervisningen i folkeskolen skal baseres på viden og forskning. Derfor har videnskabsminister Charlotte Sahl-Madsen nu nedsat et ph.d.-råd, der skal fordele de øgede bevillinger til uddannelsesforskning. De 28 millioner kommer fra sidste års globaliseringsaftale og skal sikre uddannelse af 10-12 ph.d'er, der kan undervise på professionsuddannelserne til lærer, pædagog, sygeplejerske og socialrådgiver. De nye ph.d'er skal uddannes i samarbejde med universiteter og professionshøjskoler og skabe ny viden inden for didaktiske samt pædagogiske områder og samtidig højne uddannelsesniveauet på professionshøjskolerne.Det nye ph.d.-råd er forankret på Aarhus Universitet. Professor fra Aarhus Universitet, Jens Rasmussen, står i spidsen for rådet.
