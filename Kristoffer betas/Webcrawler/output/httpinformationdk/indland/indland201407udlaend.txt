Udlændingepolitikken kan blive Venstres ’magiske kugle’
Venstre bebuder en ny udlændingepakke. Stramninger af udlændingepolitikken kan blive det, der samler det borgerlige Danmark


&nbsp;Det kunne ligne en tanke. Søndag opfordrede Liberal Alliances leder, Anders Samuelsen, til borgerlig samling i en kronik i Berlingske. Og i går kom Venstres politiske ordfører, Inger Støjberg, samme sted og ligeledes i en kronik med, hvad der netop kan samle de borgerlige partier: stramninger af udlændingepolitikken.I kronikken &raquo;Glædelig Eid til alle muslimer&laquo; skriver Inger Støjberg, at &raquo;det ikke er nødvendigt at stille samme krav til alle, for i hovedreglen er det sådan, at der er en stor forskel på evnen og viljen til integration, alt efter om det er en kristen amerikaner eller svensker og en muslimsk somalier eller pakistaner, der kommer hertil&laquo;.Venstres politiske ordfører erkender, at det i praksis kan blive svært at stille forskellige krav til indvandrere uden at overtræde religionsfriheden, men henviser til, at der kommer en god løsning på sommergruppemødet den 8. august. Her præsenteres en pakke på udlændingeområdet med de konkrete forslag til en sådan diskrimination, lyder løftet.Dilemmaet er nu ikke nyt. Da Venstres daværende retsordfører, Birthe Rønn Hornbech, kort før folketingsvalget i 2001 på et pressemøde foreslog at stoppe familiesammenføringer fra Tyrkiet, Pakistan og Somalia, gik der kun én time, før den daværende partiformand reagerede.&raquo;Vi kunne ikke drømme om at diskriminere mod bestemte grupper med en bestemt etnisk baggrund,&laquo; lød det fra Anders Fogh Rasmussen.Siden forsøgte VKO-flertallet alligevel uden det store held at få de &raquo;rigtige&laquo; indvandrere til Danmark, hvilket som bekendt resulterede i pointsystemet. Denne gang kritiserer ikke bare juridiske eksperter, venstrefløjen og Konservative Inger Støjbergs forslag (Liberal Alliance vil først se den gode løsning på sommergruppemødet). Partifællen og EU-parlamentarikeren Jens Rohde har &raquo;betænkeligheder&laquo; ved forslaget, og langtfra alle i Venstres folketingsgruppe er begejstrede over Lars Løkke Rasmussens valg af &raquo;Sorte Inger&laquo; som politisk ordfører.Hvad er prisen?Men kritikken kan ikke skjule, at stramninger af udlændingepolitikken &ndash; trods spådomme om det modsatte &ndash; er &ndash; og vedbliver at være &ndash; en vindersag hos vælgerne, og noget de går op i (bare spørg Dansk Folkeparti!). På fire år er andelen af danskere, der mener, at udlændingepolitikken er for lempelig, fordoblet. Hvor 21 procent i 2010 mente, at udlændingepolitikken var for lempelig, er tallet i dag 44 procent, viste en måling i marts foretaget af analyseinstituttet Wilke for Jyllands-Posten.Samtidig er stramninger af udlændingepolitikken noget, de borgerlige partier &ndash; i hvert fald tidligere &ndash; har vist, at de kunne blive enige om, når det kom til stykket.Dansk Folkeparti accepterede i 00&rsquo;erne nederlag i den økonomiske politik til gengæld for sejre i værdipolitikken (læs: udlændingepolitikken). Når Dansk Folkeparti kunne sælge efterlønnen for &raquo;fire tykke toldere i Kruså&laquo;, som Villy Søvndal formulerede det, er partiet måske også til salg i spørgsmålet om størrelsen af de offentlige udgifter. Her spænder de borgerlige partier fra Dansk Folkepartis ønske om en vækst på 0,8 procent om året i den offentlige sektor til Liberal Alliances ønske om -1,5 procent.Spørgsmålet er, hvad Dansk Folkepartis pris i givet fald skal være.I en artikel i Berlingske i forbindelse med Anders Samuelsens kronik i samme avis fremhæver flere medlemmer af Liberal Alliances folketingsgruppe netop en genindførelse af grænsekontrollen som den kamel, partiet kan være parat til sluge til gengæld for Dansk Folkepartis støtte til topskattelettelser.Det betyder ikke, at det bliver let at nå til enighed, og Dansk Folkepartis pris stiger selvfølgelig i takt med partiets fremgang, men stramninger af udlændingepolitikken kan meget vel blive det borgerlige Danmarks såkaldte magiske kugle. Den berømte enlige kugle fra mordet på præsident John F. Kennedy, som ramte både ham og Texas&rsquo; guvernør John Connally og dermed kunne forklare, at Lee Harvey Oswald havde haft tid til at affyre alle skuddene. En magisk politisk kugle, der både sikrer en borgerlig valgsejr og efterfølgende enighed om politikken.
