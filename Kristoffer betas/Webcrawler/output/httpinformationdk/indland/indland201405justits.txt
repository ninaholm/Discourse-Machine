Justitsminister Karen Hækkerup udvider sagsgennemgang



 
	Justitsministeriet udvider den gennemgang af afslag på humanitært ophold til børnefamilier, som Karen Hækkerup tidligere har bebudet.

	Ifølge et citat fra ministeren mailet til Information i går udvides sagsgennemgangen nu fra kun at omfatte afslag i 2013 til også at omfatte sager tilbage fra 2010.

Dokumentation: Justitsministeriet undlod vejledning til børnefamilier før 2013

	»I forbindelse med sagsgennemgangen er vi faldet over forhold, der gør, at vi nu også kigger på perioden tilbage til 2010. Dette er også baggrunden for, at sagsgennemgangen har trukket ud. Vi håber, at sagsgennemgangen snart er færdig. At dømme efter det foreløbige arbejde har vi ikke forventninger om, at den udvidede sagsgennemgang vil vise store fejl, men vi mener, det er bedst at være på den sikre side,« udtaler Karen Hækkerup.

	Gennemgangen skal sikre, at børn ikke er blevet udsendt, uden at hensynet til barnets tarv har været inddraget i sagsbehandlingen.

