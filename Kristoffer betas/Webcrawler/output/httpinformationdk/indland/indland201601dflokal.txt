DF lokal-formand degraderet



Lokalformanden for Dansk Folkeparti i Nyborg hedder ikke længere Jens Hald. Det er konsekvensen af &raquo;helt uacceptable&laquo; udtalelser på Facebook, en efterfølgende politianmeldelse og en skriftlig advarsel, der ikke blev overholdt. Det fortæller partisekretær Poul Lindholm Nielsen.&raquo;Vi har aftalt, at han med omgående virkning trækker sig som formand for DF i Nyborg Kommune. Han har ikke overholdt aftalen om at beklage sine udtalelser og så ikke udtale sig yderligere&laquo;.Han understreger, at Jens Hald ikke er smidt ud af partiet.&raquo;Han fortsætter som menigt medlem. Om han vælger at melde sig ud, ved jeg ikke. Som menigt medlem skal man jo også opføre sig ordentligt på Facebook, siger Poul Lindholm Nielsen.Jens Hald kritiserede i en statusopdatering 5. januar de såkaldte venligboere, der på frivillig basis hjælper flygtninge: &raquo;Disse venligboere udfører landsskadelig virksomhed på samme måde som de danskere, der under den tyske besættelse bød tyskerne velkommen. Den dag det går op for den danske befolkning, at den er helt gal, skal vi klippe disse venligboere helt skaldede, som tyskerpigerne blev&laquo;.Ritzau
