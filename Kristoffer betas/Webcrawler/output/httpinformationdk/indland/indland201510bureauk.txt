Bureaukrati holder asylansøgere ude af arbejde
Alt for komplicerede regler gør det svært for asylansøgere at finde lovligt arbejde, påpeger integrations- og arbejdsmarkedseksperter. Hvis vi vil have flygtninge til at integrere sig hurtigt og blive i stand til at betale for sig selv via fast arbejde, må vi bureaukratiet til livs
Mohammed Anowar fra Myanmar arbejder i Gormshallen i Jelling til 120 kroner i timen &ndash; en sportshal, der ligger kun 15 minutters kørsel fra asylcentret.

Simple ting som at få tildelt et CPR-nummer, åbne bankkonto og få et skattekort er store forhindringer for de asylansøgere i Danmark, der har lov til at arbejde.Kommunernes regler og bureaukrati udgør en alt for stor barriere for asylansøgere, der risikerer at blive skubbet over i sort arbejde, mener flere kilder, Information har talt med.Læs også:&rsquo;Jeg ville have et lovligt job&rsquo;For en asylansøger, der har været i Danmark i et halvt år, kan det tage op til 3-4 måneder at få en arbejdstilladelse. Men for at man overhovedet kan komme i gang med ansøgningen, skal man først finde en arbejdsgiver som vil ansætte én. Asylansøgerne får ofte ingen hjælp hertil, og det er en stor udfordring pga. manglende dansk netværk, forklarer Morten Goll, direktør for Trampolinhuset, som arbejder for at bygge bro mellem flygtninge/asylansøgere og danskere.De heldige asylansøgere, der får tilbudt fast arbejde, løber også ofte ind i problemer, da de asylansøgerne, som ikke har CPR-numre, har svært ved at oprette en bankkonto.Agara Miah, en 33-årig srilankansk asylansøger, fik lønnet job som kok efter et halvt års praktik, men kunne ikke få udbetalt sin løn i fire måneder.&raquo;Asylsystemet har den skøre regel, at jeg godt kan få en arbejdstilladelse, men uden skattekort og CPR-nummer kan jeg ikke åbne min egen bankkonto,&laquo; siger Agara Miah.Underdirektør i Dansk Erhverv Stine Pilegaard Jespersen bekræfter, at simple ting som et manglende CPR-nummer opleves som et problem for arbejdsgivere, der gerne vil ansætte asylansøgere: &raquo;Virksomheder kan i forhold til deres lønsystemer have vanskeligt ved at håndtere medarbejdere uden CPR-nummer. Samtidig investerer virksomhederne både tid og ressourcer på at integrere flygtninge på arbejdspladserne.&laquo;Psykisk presEn anden barriere for asylansøgere er, at en tilladelse til at arbejde kræver, at de underskriver en samarbejdsaftale om frivillig udrejse, hvis deres asylansøgning afvises. Det er problematisk, at en sådan aftale bliver gjort til en betingelse for at få arbejdstilladelse, mener Morten Goll.&raquo;Når asylansøgerne skal tage stilling til en aftale om frivillig udrejse, vægrer de sig ved at skrive under. For de frygter, at dette indirekte kan virke som en indrømmelse af, at de ikke har brug for beskyttelse i Danmark.Når regeringen lægger den slags pres på asylansøgerne, bliver effekten, at kun få vil underskrive erklæringen, og dermed bliver de ikke i stand til at arbejde lovligt, mens de er i Danmark,&laquo; forklarer Morten Goll.Det kan være en del af forklaringen på, at kun 50 ud af 2.300 asylansøgere har søgt og fået en officiel arbejdstilladelse inden for de sidste par år.Stine Pilegaard Jespersen påpeger, at det er en væsentlig samfundsmæssig udfordring, fordi den hidtidige indsats for at få asylmodtagere ud på arbejdsmarkedet er slået fejl.&raquo;Kun 4 ud af 10 flygtninge er i job efter 10 år i Danmark. Det er vigtigt, at vi som samfund får løftet opgaven med hurtigere at få integreret flygtninge på arbejdsmarkedet, så færre ender på offentlig forsørgelse. Vi ved, at integrationen foregår bedst på arbejdspladsen, og at virksomhederne er klar til at ansætte flygtninge med kvalifikationer og motivation. Serviceerhvervene beskæftiger allerede i dag 63.000 indvandrere med ikke-vestlig baggrund, men der er plads til flere. Det kræver, at jobcentrene bliver mere opsøgende i forhold til virksomhederne, så flere flygtninge får mulighed for at komme f.eks. i praktik i en virksomhed,&laquo; siger Stine Pilegaard Jespersen.Også Martin Ågerup, direktør for tænketanken CEPOS, konstaterer, at bureaukratiske hindringer kommer til at holde asylansøgere ude af det danske arbejdsmarked:&raquo;Der har været nogle særlige ordninger for flygtninge, som arbejdsgiverne kan søge efter, men de er meget bureaukratiske og fungerer ikke.&laquo;Meget få mennesker kommer i beskæftigelse via disse ordninger, påpeger Martin Ågerup og opfordrer til at slække på de bureaukratiske procedurer.&raquo;Vi er nødt til at give slip på nogle arbejdsmarkedsbestemmelser, der gør det så vanskeligt for asylansøgere og flygtninge at komme i arbejde,&laquo; siger Martin Ågerup.For høj løn?28-årige Mohammad Anowar fra Myanmar har oplevet, hvordan arbejdsgivere forsøger at udnytte asylansøgere ved at sætte dem i arbejde for meget lave lønninger.&raquo;98 procent af de asylansøgere, der er i arbejde i Danmark, har arbejdsgiverne overtalt til at arbejde &rsquo;sort&rsquo;, og det ødelægger jobmulighederne, både for de lovlige asylarbejdere og for de danske arbejdere,&laquo; siger Mohammad Anowar.Ifølge Martin Ågerup er problemet, at en mindsteløn på 110 til 120 kroner i timen er for meget at forvente af de arbejdsgivere, der skal betale asylansøgere og flygtninge: &raquo;Vi er nødt til at skabe et arbejdsmarked for arbejdere med lavere produktivitet med lønninger på omkring 60-70 kroner i timen.&laquo;Morten Goll er uenig: &raquo;Vi skal ikke ønske os at få første- og andenklasses arbejdere. Så snart folk får lov til at hyre nogen til en klart lavere løn, vil de gå efter at ansætte nye til samme lave løn, fremfor at hæve lønnen efter introduktionsperioden. På dén måde når de nyankomne aldrig op på samme lønniveau som danskerne.&laquo;Lotte Ladegaard, som startede Venligboernes Arbejdsmarkedsrådgivning, tror heller ikke, at meget er vundet ved lavere lønninger for flygtninge.&raquo;Nogle danskere oplever, at flygtningene &rsquo;stjæler&rsquo; vores velfærd. Derfor bør vi sikre, at asylansøgere og flygtninge ikke accepterer for lave lønninger og kender til organisering og vilkår på det danske arbejdsmarked, så de ikke ender som en slags daglejere og dermed udhuler arbejdsvilkårene for os alle sammen,&laquo; siger Lotte Ladegaard.Venstres integrationsordfører Marcus Knuth ser ingen grund til at ændre på de regler, der gør det næsten umuligt for asylansøgere at komme i arbejde og for arbejdsgiverne at ansætte dem, som de har ret til ifølge loven.&raquo;Vi ønsker ikke, at asylansøger skal have fri adgang til vores arbejdsmarked, før vi ved, om personen er berettiget til lovligt ophold i Danmark,&laquo; lyder Marcus Knuths svar i en mail.Skrevet i samarbejde med Lise Richter
