Evalueringssvar nedtoner kritik fra ansatte og studerende
Udemokratisk og kafkask kalder de studerende og ansatte universiteternes bidrag til evalueringen af universitetsloven.  På landets to største universiteter har universitetsbefolkningen svært ved at finde deres kritik i de svar, som ledelsen har afleveret til Videnskabsministeriet


Universitetsloven skal evalueres i år, og det har sat gang i debat og spørgeskema undersøgelser blandt de studerende og ansatte på universiteterne. Men den udbredte kritik af manglende medindflydelse og øget topstyring er svær at genfinde i de officielle høringssvar, mener ansatte og studerende på landets to største universiteter - Aarhus (AU) og Københavns Universitet (KU).Søren Pold, der er lektor på Institut for Informations- og Medievidenskab på AU, har været involveret i høringssvarene fra sit institut og Akademisk Råd på humaniora.»Mange af de svar, der er kommet fra os, rummer en klar kritik. De ansatte savner medindflydelse og kritiserer den måde, som loven fungerer på i forhold til styring og ledelse. Så det er skuffende, at ledelsen ikke lytter til medarbejderne, når de siger, at de ikke har tilstrækkelig indflydelse,« siger han.I det officielle svar konkluderer rektor og bestyrelsesformand, at der ikke er behov for afgørende ændringer i ledelsesstrukturen.PseudosvarSøren Pold undrer sig over, at det er ledelsen på universitetet, der har til opgave at skrive et samlet svar fra Aarhus Universitet.»Det er lidt kafkask, at man spørger en hierarkisk ledelse, om der er behov for øget demokrati. Den vil jo aldrig svare ja. Det svarer til at spørge kongen, om han vil afgive sin magt. Det samme gælder svarene omkring ytrings- og forskningsfrihed. Det ville jo ikke se godt ud, hvis ledelsen konkluderede, at der var problemer på de områder. Det ville være det samme som at indrømme, at universitetet ikke fungerer ordentligt,« siger Søren Pold, der frygter, at evalueringen derfor ikke vil føre de ændringer med sig, som der er behov for.Formand Studenterrådet på Aarhus Universitet, Svend Dyrholm, tror heller ikke, at der vil blive ændret det store på universitetsloven som følge af evalueringen.»Det bliver et pseudosvar, fordi ledelsens endelige høringssvar mere ser ud til at handle om strategi. Det dækker reelt ikke den kritik, der har været, så selv om vi er blevet inddraget, er det ledelsens holdning, der kan læses i høringssvaret,« siger Svend Dyrholm, der vurderer, at de studerende og ansatte har givet lidt op i forhold til universitetets høringssvar.Også de studerende på Københavns Universitet (KU) er skuffede over ledelsens svar, selv om KU i sit svar er en anelse mere kritisk over for blandt andet lovens virkning på forskningsfriheden, end AU er. Formand for Studenterrådet på KU, Mattias Friis Jørgensen, mener, det er forkert, at ledelsen skal lave evalueringen, når hovedkritikken af universitetsloven handler om ledelsesspørgsmål og den manglende indflydelse for studerende og ansatte.»Universitetsloven har jo betydet, at der er en masse kritik, der ikke kommer ud, fordi man som regel er afhængig af dem, som man kritiserer. Det betyder også, at vi som samfund narrer os selv. Hvis ingen er interesseret i at sige, at vi får dårligere uddannelser, når vi får færre penge, fordi det er dårligt for markedsføringen, så har vi et problem,« mener Mattias Friis Jørgensen.UdemokratiskLeif Søndergaard, fællestillidsrepræsentant for de videnskabeligt ansatte på KU, mener, at hele måden, høringen på KU har været skruet sammen på, gør det svært at få universitetsbefolkningen holdninger med.»Det er primært samarbejdsudvalgene, der er blevet spurgt, og her er der ofte lige så mange chefer som ansatte. Derfor kommer det jo til at se meget godt ud, når man laver en opgørelse over, hvad universitetsbefolkningens holdninger til universitetsloven er,« mener Leif Søndergaard.Medarbejderrepræsentanternes kritik af udkastet til endelige høringssvar fra KU har ifølge Leif Søndergaard  ikke betydet, at det er blevet rettet til.»Der er overhovedet ikke tale om en demokratisk høringsproces, når det er ledelserne, der selv laver spørgeskemaer og derefter filtrerer det mest kritiske fra. Det vil helt automatisk blive et skønmaleri, fordi ledelsen og bestyrelsen ikke har interesse i at sige, at de ikke fungerer, hvis de gerne vil blive siddende,« siger Leif Søndergaard.De kritiske høringssvar fra de enkelte råd og nævn  bliver dog sendt med som bi lag til universitetets samlede svar, men det er ifølge Søren Pold ikke nok:»Det er den samlede konklusion, der bliver stående. Og nu kan Helge Sander sige, at der ikke er behov for ændringer - med støtte fra Aarhus Universitet.«Det har ikke været muligt at få et svar på kritikken fra ledelsen på KU og AU.
