Birthe Rønn angriber SF



 Det er "trist", at SF hænger bestemte grupper ud, mener integrationsminister Birthe Rønn Honbech (V) i forbindelse med den seneste tids mange brande. "Det undrer mig, at det kommer fra SF," siger hun efter et møde i går i folketingsalen, hvor SF's integrationsordfører, Astrid Krag, havde efterlyst netop integrationsministerens holdning til brandene. Rønn Hornbech mener, at SF hænger indvandrerne generelt ud for brandene ved at stille spørgsmål efter brandene til netop hende. "Nu skal indvandrere beskyldes for det hele," sagde hun. "Forkælede autonome" tænder også bål og smadrer butikker, påpegede Rønn Hornbech. 

