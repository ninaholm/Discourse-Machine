Ud med manualen og ind med refleksionen
De studerende skal kunne forstå og reflektere over abstrakte begreber, uden at være afhængig af en manual, mener lektor Peter Ditlevsen


Det varer som regel ikke mere end en uge eller to, før Peter Ditlevsen bliver spurgt af sine nye fysikstuderende, om de kan låne gamle eksamensopgaver og øve sig på. Han underviser de store hold af førsteårsstuderende på Niels Bohr Institutet på Københavns Universitet.»Tiden er til flere, mindre eksamener, som derfor fylder mere i undervisningen. Men det er vigtigt, at eksamensfokus ikke bliver en modsætning til det, de skal lære, men tværtimod understøtter den gode læring,« siger Peter Ditlevsen.Han kalder det learning to the test, når de studerende bliver for fokuserede på eksamen. Men hvis meningen med det er, at de studerende skal kunne reflektere fysisk filosofisk over en problemstilling,nytter det ikke noget, at de kun bliver prøvet ved eksamen i de håndværksmæssige færdigheder i forbindelse med opgaver.»Vi har gjort det i årevis: Bestræbt os på at lave entydige og umisforståelige eksamensspørgsmål, men det flytter på mange måder opgaverne væk fra den virkelige verden, som sjældent er entydig,« siger han.Uden manualDitlevsens sidste forelæsning foregik ved, at han forelæste i ti minutter, for så i bedste ’hvem vil være millionær’-stil at stille spørgsmål til hele holdet, hvor de har fire-fem svarmuligheder. Pointen er, at alle skal aktiveres, og når de 150 studerende rækker deres svarkort, får Peter Ditlevsen en pejling på, hvor stor en del af dem, der har forstået spørgsmålet. Hvis 80 pct. svarer rigtigt, går han videre med næste emne, men hvis kun halvdelen er med, beder han de studerende om at tage en snak med sidemanden om, hvad svaret på spørgsmålet er.»De studerende lærer, når de er aktive og løser opgaver. De lærer ikke noget ved at høre på mig, men når de bliver tvunget til at reflektere over et spørgsmål, jeg stiller, så sker der noget,« siger Peter Ditlevsen.Derfor sætter han også gang i små køkkenbordseksperimenter i auditoriet, hvor de studerende i små grupper skal konkretisere de abstrakte begreber, han har forelæst om, uden de manualer, der ellers følger med fysikeksperimenter i skolen og gymnasiet. Peter Ditlevsen mener ikke, at snakken om dovne studerende, der ikke forbereder sig ordentlig til undervisningen, giver mening.»Den ene halvdel af de studerende, der måske ikke har løst opgaverne hjemmefra, har jo som regel forsøgt. Men hvad nytter det, at de sidder en time og kæmper med noget, de ikke forstå eller får noget ud af? Derfor er det letkøbt at kalde dem dovne, når de måske bare har brug for hjælp«
