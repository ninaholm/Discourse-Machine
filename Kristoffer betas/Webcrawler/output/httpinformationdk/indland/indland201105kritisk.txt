Kritiske menneskeretspørgsmål hagler ned over Danmark
En række europæiske lande afkræver Danmark svar om statsløsesagen, om sænkningen af den kriminelle lavalder, om isolationsfængslinger, om udvisningen af irakere og en række andre ømtålelige sager, som regeringen ikke selv fandt plads til at omtale op til Danmarks FN-'eksamination' i menneskerettigheder


»Kan den danske regering uddybe, hvilke skridt den har planlagt for at garantere statsborgerskab til personer, som ulovligt er blevet dem nægtet?«»Hvad er regeringens tilgang til at benytte diplomatiske forsikringer for at udlevere mistænkte terrorister til lande kendt for at bruge tortur?«»Hvilke politikker og regler regulerer tvungne udsendelser til farlige områder i Irak?«»Planlægger Danmarks regering at tage skridt i retning af at følge UNHCR's anbefalinger?«Allerede inden topembedsmænd fra Udenrigsministeriet i dag tager plads i Genève til Danmarks FN-eksamination i, hvordan vi lever op til menneskerettighederne, er de kritiske spørgsmål begyndt at hagle ned over regeringen fra andre europæiske regeringer.Ngo'er ignoreretIndtil videre har Sverige, Norge, Holland, England, Frankrig, Schweiz, Estland og Tjekkiet indgivet forhåndsspørgsmål, som de gerne vil have Danmarks svar på i løbet af eksaminationen. Spørgsmålene kan bedst betegnes som et katalog over nogle af de mest omdiskuterede sager i Danmark i de forløbne år.Således kræver både England og Estland svar på, hvad Danmark vil stille op med statsløsesagen, der førte til tidligere integrationsminister Birthe Rønn Hornbechs (V) afgang.Sverige og Frankrig spørger ind til Danmarks stramme familiesammenføringsregler.Norge vil vide, hvilken effekt sænkningen af den kriminelle lavalder har haft på ungdomskriminaliteten.Holland stiller spørgsmål om, hvordan regeringen sikrer, at de to vedtagne antiterrorpakker ikke går ud over borgernes ret til privatliv og retssikkerhed.Bl.a. Schweiz afkræver regeringen svar på sidste års tvangsudsendelse af irakere til områder, som UNHCR eller har betegnet som farlige.Og også spørgsmål til f.eks. forholdene for uledsagede flygtningebørn, varetægtsfængslingen af mindreårige i rigtige arresthuse, langvarige isolationsfængslinger, asylansøgeres adgang til lægebehandling og den ulovlige udvisning af romaer vil møde Danmarks repræsentanter på mandag.En række af de sager, som Danmark nu alligevel skal stå skoleret for, er ellers nogle, som den danske regering omhyggeligt enten har nedtonet eller helt har undgået at omtale i den rapport, som den har sendt ind til FN's Menneskerettighedsråd som optakt til eksaminationen, det såkaldte Universal Periodic Review.En række danske ngo'ere er blevet inddraget i en omfattende høringsproces op til fremsendelsen af rapporten  men som Information tidligere har omtalt, har langt de fleste af deres forslag, indvendinger og kritikpunkter ikke fundet vej i den endelige rapport.Muligvis er dét baggrunden for Englands høfligt formulerede spørgsmål:»Vi ville være taknemmelige, hvis De vil oplyse, hvordan De agter at inddrage civilsamfundet i opfølgningen på reviewet.«
