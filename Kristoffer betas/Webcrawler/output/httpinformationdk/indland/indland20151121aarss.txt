’21 års snak er nok’
Flere hundredtusinde demonstranter over hele verden krævede i går handling af politikerne op til COP21, der begynder i Paris i dag
Gårsdagens klimamarch i København begyndte på Den Røde Plads på Nørrebro, hvorfra turen gik til Rådhuspladsen. Omkring 5.000 deltog ifølge politiet.

En bronzeskulptur af en bjørn i fuld størrelse bliver trukket henad Nørrebrogade på en trailer. &raquo;Den skal sættes op, så den bliver spiddet af en CO2-graf og med til Paris,&laquo; forklarer Sofus Markus, der selv er klædt ud som isbjørn og taler ud gennem et lille gitter i halsen.&raquo;Isbjørnene er blevet et symbol på klimaforandringerne. Det er vigtigt at vise, at vi som befolkning bekymrer os om klimaet. Politikerne repræsenterer befolkningen, og hvis der er nok i befolkningen, der siger fra, bliver de nødt til at indrette sig efter det,&laquo; siger han.Håbet er stadig tilstede blandt de cirka 5.000 demonstranter, der i går var på gaden i København for at lægge maksimalt pres på politikerne frem mod COP21-mødet, der starter i Paris i dag. Foruden København var der også demonstrationer i Aarhus, Aalborg, Hjørring og Odense og hundredvis af andre byer over hele verden under overskriften &rsquo;Climate March&rsquo;. Ifølge Climate Action Network blev der afholdt 2.300 begivenheder i 150 forskellige lande &ndash; den største aktionsdag for klimaet nogensinde.&raquo;21 års snak er nok&laquo; står der på et papskilt spændt fast på en barnevogn med henvisning til COP-processens skuffende resultater, siden den startede i 1995 i Berlin. Det er græsrødderne, der er på gaden, og der er bannere, skilte og badges for forskellige lokale grønne initiativer, som kræver handling.&raquo;COP15 var en kæmpe skuffelse, men der er sket rigtig meget siden 2009. Der er kommet Københavns Fødevarefælleskab, Alternativet og stor fremgang både i den praktiske økologi og permakultur-Danmark. Der er flere og flere mennesker, der vil,&laquo; siger Heidi, der er til demonstration med sine børn, der går på Den Grønne Friskole.&raquo;Derfor er det også virkelig vigtigt, at politikerne nu også kommer på banen. Vi kan gøre meget som enkeltpersoner, men der skal også ske noget ovenfra.&laquo;Den store globale aktionsdag er steget i betydning, efter det ikke ser ud til at blive muligt at demonstrere ude foran selve mødet i Paris. Undtagelsestilstanden efter terrorangrebet for lidt over to uger siden ser ud til at betyde, at demonstrationer under hele mødet er forbudt. Derfor blev der appelleret til, at folk andre steder i verden demonstrerede på vegne af de franskmænd, der i går var afskåret fra at gøre det.I Paris var der dog i går flere forsøg på at trodse demonstrationsforbuddet. Place de la République blev i går formiddag fyldt af 10.000 tomme sko som symbol på de mennesker, der ikke måtte være der. Andre trodsede forbuddet med en kilometerlang menneskekæde igennem byen, mens nogle få hundrede demonstranter endte i voldelige sammenstød med politiet i det centrale Paris. Ifølge fransk politis oplysninger til AFP er godt 200 mennesker blevet anholdt efter sammenstødende, der kommer efter nogle dage, hvor også 24 klimaaktivister i Paris er blevet sat i husarrest og flere steder er blevet ransaget, i hvad aktivister betegner som en udnyttelse af undtagelsestilstanden fra myndighedernes side.Aftale eller ny klode&raquo;The cop is part of the problem &ndash; not the solution,&laquo; står der på et sort banner, nogle aktivister har hængt ud af vinduet i en lejlighed på Nørrebrogade, mens den flere hundrede meter lange demonstration passerer forbi. &raquo;Bekæmp systemet &ndash; systemet er problemet,&laquo; råber en ung mand i en højtaler med dårlig lydkvalitet. For Povl Markussen, 58 år og fra Albertslund, kan man ikke se bort fra nødvendigheden af en global bindende klimaaftale.&raquo;Det er afgørende, at vi får en klimaaftale. Vi skal alle sammen gøre, hvad vi kan, og det er også det, der sker rundt omkring. Borgere, kommuner og virksomheder er i gang, og nu skal vi have det politiske niveau med. Uden dem så hænger det ikke sammen, så bliver det bare sporadiske initiativer. Der er brug for en global aftale,&laquo; siger han og holder godt fast på et banner på en pind. På banneret står &raquo;Globale aftaler &ndash; eller flere kloder&laquo; &ndash; samme slogan, som hans organisation, Kulturøkologisk Forening, har lavet på en 25 meter lang og seks meter høj mosaik i Albertslund.&ndash; Med den måde, det er gået for COP-processen, hvad er så egentlig mest sandsynligt. En god aftale eller en ny klode?&raquo;Der er to ting, der er helt sikre ved COP&rsquo;en. For det første, at der kommer en aftale, og for det andet at den ikke er god nok. Så arbejdet fortsætter. Vores parole er et signal til politikerne om, at de bliver nødt til at tage sig sammen. Det kan godt være, det er svært at lave en global aftale, men alternativet om at skaffe nogle flere kloder, det er alt andet lige vanskeligere,&laquo; siger Povl Markussen.
