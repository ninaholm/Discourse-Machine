København skal have mere 'Sex and the City' og mindre ghetto
26-årige Anna Mee Allerslev (R) er Københavns nye beskæftigelses- og integrationsborgmester efter Klaus Bondam (R). Selv har hun aldrig haft et fuldtidsjob, men rykker direkte fra kollegie-værelset til borgmesterkontoret
Anna Mee Allerslev måtte selv hænge sine valgplakater op, inden hun blev valgt indi Københavns Borgerrepræsentation sidste år. Nu skal hun være borgmester.

»Jeg vil gøre alt for, at jeg ikke virker som en virkelighedsfjern politiker, som ikke forstår almindelige menneskers problemer, fordi jeg bare har siddet og læst i et guldbur. For det har jeg faktisk ikke bare. Jeg har lavet mange ting.«Ordene er Anna Mee Allerslevs. Hun er 26 år gammel og vokset op i et kollektiv i Hellerup og siden i Greve. Hun er kandidatstuderende  i jura på Københavns Universitet og formand for fagforeningen DJØF's studenterorganisation.Begge dele siger hun nu farvel til, når hun den 1. januar tiltræder som beskæftigelses- og integrationsborgmester. Samtidig forlader hun sit kollegieværelse på Regensen i Københavns centrum.- Har du selv nogen erfaring med arbejdsmarkedet?»Jeg har arbejdet i Kommunernes Landsforening (KL), først som student og siden som konsulent. Der arbejdede jeg meget med beskæftigelse, og hvordan kommunerne varetager opgaven smartest og bedst. Og så har jeg som formand for DJØF-studerende kigget meget på arbejdsmarkedspolitik. Så selv om det er et stort og tungt område, så kender jeg til det. Jeg skrev også bachelorrapport om det.«- Kritikerne vil slå på, at du qua din alder og stilling som studerende ikke har så meget praktisk erfaring på området. Er det en hindring for at forstå de problemer, folk møder på jobcentrene?»Jegharhaft et rigtigt job. Jeg arbejdede fuld tid i KL i en periode. Jeg var måske ansat 25 timer om ugen, men arbejdede fuld tid. Og det er lidt atypisk, når man også er studerende.«»En af mine store styrker er, at jeg er meget inddragende og meget lyttende. Jeg er rigtigt god til at sætte mig i folks sted. Jeg tager ud til folk og laver politik på nye, anderledes måder. Men det er et opmærksomhedspunkt, at folk synes, det er en svaghed, og jeg er meget ydmyg over for det her område. Jeg vil knokle rigtig meget for at vise, at det ikke er et problem, men en udfordring.«På DF's mandatAnna Mee Allerslev blev valgt ind i Borgerrepræsentationen sidste år og sidder i teknik- og miljøudvalget. Hun fik 837 personlige stemmer, hvilket bragte hende på fjerdepladsen i den radikale rådhusgruppe efter Klaus Bondam, Manu Sareen og Margrethe Wivel, men foran Katrine Feilberg.Efter Klaus Bondam meddelte sin afsked til årsskiftet, stod Manu Sareen til at overtage borgmesterposten. Men han er folketingskandidat og har takket nej. Ifølge Politikens kilder gjorde både Margrethe Wivel og Katrine Feilberg krav på at være næst i rækken, men for at forhindre yderligere strid mellem de to faldt valget på Anna Mee Allerslev.Selv vil Anna Mee Allerslev ikke betegne det som et kompromis.»Der blev entydigt peget på mig. Der var andre, der gerne ville have haft posten, og vi syntes alle, vi var kompetente til den, men det er en enig gruppe, der peger på mig. Vi har talt os til rette.«»Det tog forholdsvis lang tid, men der var Manu Sareen god til at sige, at vi ikke gik derfra, før vi fandt en kandidat, som alle kunne stå inde for og alle kunne pege på,« siger hun.Det vakte stor splid i den radikale gruppe, da Klaus Bondam sidste år sikrede sig borgmesterposten mod at give indflydelse til Dansk Folkeparti. Men nu er der enighed om, at man skal holde aftalen med Dansk Folkeparti, siger Anna Mee Allerslev.»For mig er det en helt ny situation. Det ville være vanvittigt at give en borgmesterpost til Dansk Folkeparti nu, og det er jeg sikker på, at alle vores vælgere og hele vores bagland er enig i,« siger hun.- Men du er stadig valgt på Dansk Folkepartis stemmer?»Ja, ingen tvivl om det. Derfor har vi også orienteret dem med det samme om, hvem vi har valgt til posten. Det var aftalen, og det har vi gjort.«Strip og sjovAnna Mee Allerslev formåede at skabe stor opmærksomhed om sine anderledes indslag, som da en veninde på YouTube strippede hendes slogans frem om en smuk, sund og sjov by.Hun har også holdt vælgermøder med temaer inspireret af tv-serienSex and the City, hvor man blandt andet kunne få »uundværlige makeup- og hudråd«.»Fordi der gemmer sig en lille Carrie, Miranda, Charlotte og Samantha i os alle!« lød beskrivelsen af valgmødet med henvisning til tv-seriens hovedpersoner.- Hvordan spiller 'Sex and the City' fra New York sammen med ghettoudspil i København?»Når nu jeg bliver borgmester, vil jeg have meget fokus på de store udfordringer og problemer, der er på de områder. Men derudover synes jeg, at man som politiker skal have nogle visioner, og det skal ikke kun være problemer det hele. Når jeg bragteSex and the Cityind som en overskrift i min valgkamp, så var det for at vise, at København kan udvikle sig. Jeg vil gerne have en grøn by, en sund by, en by som associerer sig mere medSex and the Cityend med ghettoer.«
