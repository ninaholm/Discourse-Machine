DF kræver ny dansk forsvarsstrategi
’Hvis man ikke vil anerkende, at der kommer civile tab – og acceptere disse – så er det bedst at holde sig helt væk,’ lyder det fra DF. Men det afviser forsvarsministeren og Enhedslisten


Dansk Folkeparti kræver et opgør med dansk forsvars- og sikkerhedspolitik. Ifølge partiets næstformand og udenrigsordfører, Søren Espersen, har de senere års såkaldte asymmetriske krige i Afghanistan, Irak &ndash; og nu Syrien &ndash; mod terrororganisationer afsløret, at disse ikke kan vindes ved at overholde krigens love, hvilket bl.a. indebærer, at man skeler skarpt mellem civile og militære mål. Ikke når mod-standeren ikke overholder disse love. &raquo;Hvis man ikke vil anerkende, at der kommer civile tab &ndash; og acceptere disse &ndash; så er det bedst at holde sig helt væk,&laquo; siger Søren Espersen.Selv om DF&rsquo;s udenrigsordfører ønsker, at Danmark fortsat overholder krigens love &ndash; bl.a. Genevekonventionerne &ndash; mener han, at disse forhindrer en militær sejr og dermed sætter danske soldaters liv på spil.&raquo;Det er en konstatering af, at Danmark er ude i nogle krige, som vi aldrig kan vinde &ndash; og hvis vi gør, så skyldes det, at vi har været der i 50 år. Derfor er det bedst, at vi begynder at tænke om igen. Når der bliver ført asymmetrisk krig, må vi finde en anden måde at bekæmpe fjenden på.&laquo;Søren Espersen henviser til erfaringen fra Afghanistan, hvor Danmark forsøgte at &raquo;gå på to ben&laquo;. Det militære engagement gik hånd i hånd med en opbygning af landet og han oplevede selv under et besøg i hos de danske styrker, at disse afholdt sig fra et angreb på en Taleban- stilling, fordi der var børn i nærheden. Alligevel har Danmark og de vestlige styrker ikke vundet kampen om &raquo;the hearts and minds of the Afghans&laquo;. &raquo;Når Taleban om ikke så længe genindtager regeringskontorerne i Kabul, vil det være det endelige bevis på, at i en asymetrisk krig, hvor den ene side punktligt og sympatisk følger &rsquo;krigens love&rsquo;, skabt af vestlige demokratier, mens den anden side fører krig med alle til rådighed stående midler &ndash; og ganske uden hensyn til menneskeliv, to-ben-dogmer og etik &ndash; ja, så taber de naive.&laquo;Forærer vi dem sejre?Mens Forsvaret under krigen i Libyen ikke var i stand til at vurdere, om de danske angreb havde medført civile tab, så har forsvarsminister Nicolai Wammen (S) forsikret, at der denne gang vil blive givet informationer om evt. sådanne. Forsvarsministeren har oplyst, at dette hidtil ikke har været tilfældet. Nicolai Wammen har samtidig sagt, at eventuelle ofre for danske angreb kan gå til de danske domstole med krav om erstatning &ndash; hvilket folkeretsjurister dog har beskrevet som en gratis omgang, da noget sådant i praksis vil være umuligt. Espersen frygter dog, at de manglende civile tab også kan skyldes manglende militær succes i kampen mod Islamisk Stat (IS). &raquo;Vi kan bombe løs og ramme IS&rsquo;s konvojer, men byerne, hvor IS har sine store troppekontingenter, bliver ikke angrebet. Der bor børn og kvinder. Hvilket IS ved. Det er jo et dilemma. Og derfor skulle vi måske overveje at holde os væk og nøjes med at forsvare vort eget territorium, hvor det vil blive en helt anden type krige, der eventuelt vil komme ad åre,&laquo; siger Dansk Folkepartis udenrigsordfører.Nicolai Wammen afviser, at der behov for en revurdering af strategien over for terrororganisationer.&raquo;Hvis vores modstanderes manglende respekt for de internationale spilleregler får den virkning, at vi følger trop og afviger fra de værdier, der netop adskiller os fra sådanne modstandere, kan man med rette spørge, om vi da ikke ville gå vores modstanderes ærinde? Om vi ikke dermed forærer terrorister sejre, som de ikke selv kunne have opnået?&laquo; skriver forsvarsministeren i en kommentar.Enhedslistens udenrigsordfører, Nikolaj Villumsen, er netop vendt tilbage fra et besøg i det kurdiske grænseområde mellem Tyrkiet og Syrien.&raquo;Jeg mener ikke, at der er noget dilemma i forhold til at overholde krigens love. Det vil netop styrke de ekstreme kræfter, hvis Danmark bidrager til store civile tab i forbindelse med bombardementer. Disse næres af drab på civile og bombardementer af landsbyer, der øger rekrutteringen.&laquo;
