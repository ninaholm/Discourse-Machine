Corydon: Vi er gået til grænsen
Finansministeren fastholder, at regeringen allerede er gået til grænsen i forhold til at stimulere økonomien inden for rammerne af EU-henstillingen
Hvis vi forlader den klump af lande, der spiller efter reglerne i det europæiske samarbejde, så vil det naturligvis have en konsekvens, siger Bjarne Corydon.

Det afgørende for os er rammen. Hvis vi overskrider rammen, overskrider vi også EU-henstillingen. Og så rammer vi en situation, hvor signalet til udlandet vil være, at vi ikke har styr på vores økonomi. Og der findes ikke en ansvarlig politiker i Danmark, der kan give en rimelig vurdering af, at det kan lade sig gøre uden at det koster vækst og arbejdspladser,&laquo; siger finansminister Bjarne Corydon.&ndash; Men du kan jo høre, at de griner af dig i salen, når du siger, at pengene skal tages fra service? Er det ikke sådan, at det her kan betyde, at nogle penge, som ville have godt af at komme ud i økonomien, ikke kommer det, fordi I holder fast i teknik?&raquo;Der er jo ikke nogen økonomer eller borgmestre, der vil færdiggøre det ræsonnement. Nemlig at sige at vores vurdering er, at det vil være godt for økonomien, og overskride EU-henstillingen og de rammer, vi har påtaget os, og at risikoen for så vidt angår rentestigning og almindelig usikkerhed til dansk økonomi vil være minimale i forhold til at fortage de her investeringer. Det forstår jeg godt, at der ikke er nogen, der vil sige. For det kan man ikke sige.&laquo;&ndash; Mener du, at risikoen for en rentestigning er reel?&raquo;Hvis vi forlader den klump af lande, der spiller efter reglerne i det europæiske samarbejde, så vil det naturligvis have en konsekvens. Nu er der fokus på anlægsloftet, men jeg tror også, det er vigtigt at huske på, at vi har gjort meget. Når vi ser samlet på tingene, er vi på et historisk højt investeringsniveau. Når jeg som finansminister må holde fast på, at vi ikke går længere, er det jo, fordi vi er gået til kanten helt af os selv, fordi vi har en socialdemokratisk ledet regering, som vil gøre så meget, som vi kan for at investere i vækst og beskæftigelse.&laquo;&ndash; Men som socialdemokratisk finansminister i en tid, hvor I har nedjusteret prognoserne ganske voldsomt, må du vel også tænke, at det ville være godt at få de her penge ud at arbejde i økonomien?&raquo;Jeg må tænke som ansvarlig socialdemokratisk finansminister tænke, at vi skal stimulere økonomien så meget vi kan inden for de rammer, vi har påtaget os.&laquo;&ndash; Kommunerne vil gerne have en garanti for, at der ikke følger sanktioner med, hvis de veksler fra service til anlæg. Kan du give dem den garanti?&raquo;Der er vi dybt inde i et forhandlingsspørgsmål, som handler om næste års kommuneaftale. Og det er jo en forhandling, og den tager vi ikke offentligt,&laquo; siger finansministeren.
