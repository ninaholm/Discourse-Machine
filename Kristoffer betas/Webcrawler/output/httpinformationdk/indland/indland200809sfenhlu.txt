SF og Enh.: Luk lossepladser



UdslipBåde SF og Enhedslisten vil have miljøminister Troels Lund Poulsen til at arbejde for lukningen af de danske lossepladser, som udsender den kraftige drivhusgas methan. 50 hjemlige affaldseksperter har udsendt en fælles appel om at lukke lossepladserne inden seks år for at bremse methan-udsivningen og samtidig udnytte affaldets brændværdi til at erstatte kul og olie på kraftværkerne. Steen Gade, SF's formand for Folketingets miljøudvalg, og Enhedslistens miljøordfører, Per Clausen, spørger ministeren, hvad han vil gøre for at nedbringe den affaldsmængde, der når lossepladserne, og bane vej for affaldsdepoternes lukning.
