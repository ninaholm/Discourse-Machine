It-ekspert: Katastrofe, hvis masteoplysninger lækkes
Teleselskaberne har et ansvar for at gøre kunderne opmærksomme på overvågningen, ellers kan de ikke vælge den fra, siger it-ekspert. Han frygter for konsekvenserne, hvis selskaberne bliver hacket


Der er i dén grad grund til bekymring. Sådan lyder reaktionen hos fagforeningen for it-professionelle, Prosa, efter at Information i går kunne afsløre, atdanske teleselskaber i strid med loven logger danskeres opholdssted, når de går på nettet med deres mobiltelefon.&raquo;Det er en massiv overvågning, at man kan se, hvor vi er. Det er en invasion af mit privatliv. Det er chippen i nakken, med den eneste formildende omstændighed at den kan slukkes ved at tage batteriet ud, og man ikke kan høre, hvad vi siger,&laquo; siger Ole Tange, der er tidligere sikkerhedskonsulent og nu it-politisk rådgiver i fagforeningen og har arbejdet med it siden 1982.Konstant logningHan forklarer, at teleselskabernes logning af masteoplysninger, hver gang en mobiltelefon går på nettet via dataforbindelsen, er meget mere omfattende end den lovlige logning, der sker, når man ringer og sms&rsquo;er.&raquo;Min smartphone tjekker jo hele tiden, om jeg har fået nye e-mails, eller om der er sket noget spændende på Facebook og Twitter. Det er minimum hvert femte minut, muligvis oftere. Det betyder, at teleselskaberne med minutters nøjagtighed ved, hvor jeg opholder mig,&laquo; siger han.Han hæfter sig især ved, at kunderne ikke kender til overvågningen.&raquo;Jeg har ikke afgivet accept af det. Hvis jeg ikke ved, at det foregår, så har jeg ingen chance for at beskytte mig imod det. Teleindustrien burde råbe op om, at det foregår, så folk kan tage stilling,&laquo; siger han.Paradis for forbrydereOle Tange er bekymret for, at de mange masteoplysninger kan lækkes, hvis f.eks. et af teleselskaberne bliver hacket.&raquo;Oplysninger om, hvor du er, fortæller rigtig meget om dig og kan være meget personfølsomme. Hvis du f.eks. har været på AIDS-klinikken, er på Christiania hver fredag eftermiddag, eller er hos elskerinden hver torsdag aften. Det er alle situationer, der er fuldt lovlige, men som de fleste vil betragte som private, og som for nogen kan få konsekvenser, hvis det offentliggøres,&laquo; siger han og henviser til sidste års Se &amp; Hør-skandale, hvor kendtes kreditkortinformationer angiveligt blev lækket til ugebladet.Det værste scenario er dog, at personer, der vil dig ondt, kan spore dine bevægelser.&raquo;Hvem ønsker, at dømte voldtægtsforbrydere, den utilfredse ekskæreste eller den liderlige stalker kan se, hvor ens unge datter er gået alene om natten det seneste år?&laquo; lyder advarslen fra Ole Tange.Ifølge it-eksperten findes der pt. ingen gode løsninger til at undgå den omfattende logning af masteoplysninger, når du bruger nettet på mobilen.&raquo;Den eneste mulighed er at slå datatrafik på mobilen fra. Så kan du kun gå online, når du finder et wifi, men du slipper for registreringen. Hvis du helt vil være fri for at blive overvåget, så skal du pille batteriet ud af telefonen,&laquo; siger Ole Tange.Branchen: Unfair kritikBrancheorganisationen Teleindustrien er ærgerlig over Ole Tanges kritik.&raquo;Kritikken af branchen for ikke at råbe op er ikke helt rimelig. Telebranchen har gennem mange år problematiseret og kritiseret logningsreglerne og omfanget af logningen. Der er ikke tale om en logning og overvågning af kunderne, som teleselskaberne ønsker at foretage eller selv anvender,&laquo; siger direktør Jakob Willer og fortsætter:&raquo;At der i den aktuelle sag sker en overregistrering er ikke udtryk for et ønske om at overvåge kunderne. Det er en konsekvens af, at det ikke er muligt at sortere trafikken.&laquo;
