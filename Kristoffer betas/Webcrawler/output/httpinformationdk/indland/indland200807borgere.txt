Borgere får lettere ved at kontrollere EU



 EU vil lette på låget, så borgerne nemmere kan kigge EU's institutioner i kortene. Fremover får borgere og virksomheder uden for EU også ret til aktindsigt i dokumenter ligesom borgere og virksomheder i EU-landene. Desuden bliver det sværere for EU-landene at nægte at udlevere egne dokumenter. Det foreslår EU-Kommissionen i en forordning om aktindsigt, som ajourfører reglerne fra 2001. Forslaget bygger på EF-Domstolens afgørelser, EU-Parlamentets ønsker samt EU's Ombudsmand. Domstolen fastslog i 2007, at medlemslande ikke har generel vetoret over dokumenter. Aktindsigt gælder alle dokumenter i EU's besiddelse. ritzau

