Partiet med dunkel identitet



 Dansk Folkeparti regner sig til blå blok og støtter en borgerlig statsminister. Alligevel ynder DF at kalde sig et nyt socialdemokrati – eller rettere: En genopstanden udgave af det kære gamle socialdemokrati fra Hans Hedtofts og H.C. Hansens fjerne lederår.
Endnu mere dunkelt er det, at hele Dansk Folkepartis ledelse oprindeligt meldte sig i Fremskridtspartiet, Mogens Glistrups asociale skattenægterparti. Kristian Thulesen Dahl var 1991-95 formand for Glistrups ungdomsorganisation.
Fremmedfrygt holder alle DF’s identiteter sammen. Uanset emnet giver DF sig hurtigt til at tale om ’de fremmede’.
Sin støtte til Lars Løkke begrunder Thulesen Dahl således med, at Løkke vil bruge færre penge på asylsøgere end Thorning-Schmidt.
På denne plads skriver Informations David Rehling korte optegnelser om sin oplevelse af valgkampen

