Minimalt tilsyn med statsstøtte på 2,6 mia. kr.
Der er stort set ingen kontrol med milliardstøtten til voksenuddannelses- centrene. Undervisningsministeriet medgiver, at der kan være grund til at se nærmere på området


I 2013 blev der udbetalt næsten 2,6 milliarder kroner i statsstøtte til 24 voksenuddannelsescentre (VUC), men kontrollen med grundlaget for udbetalingen af støtten er minimal. Mindst 80 procent af støtten kommer fra det såkaldte taxametersystem, hvor skolerne får et fast tilskud for hver studieaktiv studerende. Som lovgivningen er i dag, er det op til den enkelte skoleleder at beslutte, om en studerende er studieaktiv.LÆS:VUC&rsquo;er tjener penge på inaktive eleverIfølge kontorchef Kasper Warrer i Undervisningsministeriet føres der ikke nogen form for systematisk kontrol med, hvordan de enkelte skoler vurderer, om en elev er studieaktiv. Den eneste form for kontrol, er, når skolernes egen revisor kontrollerer de elevtal, som bliver indberettet til Undervisningsministeriet.I Styrelsen for Videregående Uddannelser, der administrerer udbetaling af SU til eleverne, bekræfter kontorchef Peter Nielsen på SU-kontoret, at det er uddannelsesstedernes ansvar at håndhæve, at reglerne om studieaktivitet bliver overholdt:&raquo;Vores tilsyn har derfor primært været i relation til det forvaltningsretlige &ndash; at uddannelsesstederne, efter en afgørelse i henhold til uddannelsesreglerne, har en korrekt forvaltningsmæssig proces. Styrelsen har ikke beføjelser til at kontrollere, om uddannelsesstederne overholder uddannelsesreglerne. Den formelle tilsynspligt med det ligger hos Undervisningsministeriet.&laquo;I et skriftligt svar på anmodning om aktindsigt oplyser Styrelsen, at der siden august 2010 kun er udført et enkelt tilsyn vedrørende studieaktivitet på et voksenuddannelsescenter.Kræver høj moralDet er ikke kun skolernes statstilskud, der er afhængigt af vurderingen af studieaktivitet. En del af skoleledernes resultatløn afhænger også af elevtallet. Således kan den enkelte skoleleder have en personlig økonomisk interesse i at se gennem fingre med manglende studieaktivitet.&raquo;Det er som at sælge elastik i metermål. Det kræver en høj moral. Hvis der ikke er faste regler, kan det være fristende at lade elever fortsætte på uddannelsen, selv om de reelt ikke er studieaktive,&laquo; siger juraprofessor Jørgen Albæk Jensen, der forsker i offentlig forvaltning ved Aarhus Universitet.Ifølge Jørgen Albæk Jensen ville man normalt &raquo;ikke acceptere, at så mange penge skifter hænder uden en eller anden form for kontrol, og selv om det danske forvaltningssystem bygger på en vis grad af tillid, har vi jo i alle andre sammenhænge indbygget kontrolforanstaltninger. Hvis der kun har været et enkelt tilsyn siden 2010, betyder det vel i praksis, at man ikke har afsat nogen ressourcer til kontrol. Ét tilsyn på fire år er meget, meget lidt. Så er der jo reelt intet tilsyn&laquo;, siger professoren.Konfronteret med fraværs- og gennemførelsesprocenter for udvalgte VUC&rsquo;er medgiver kontorchef Kasper Warrer fra Undervisningsministeriet, at tallene godt kunne give anledning til overvejelser om, hvorvidt man burde se nærmere på området.
