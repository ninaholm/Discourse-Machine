Kvinder er stadig husmødre



 De traditionelle kønsroller lever stadig i Danmark. Og kvinderne bruger stadig langt flest timer på børnepasning, opvask og rengøring i hjemmet, viser en undersøgelse, som Megafon har foretaget for Dansk Sygeplejeråd.
Det giver en negativ spiral, der smitter af på lønvilkårene på arbejdsmarkedet, mener formanden for Dansk Sygeplejeråd, Grete Christensen.
»Der er ganske enkelt med til at fastholde uligelønnen på arbejdsmarkedet,« siger hun.
Undersøgelsen kommer op til 100-års-dagen for kvindernes kampdag mandag. Den viser, at 60 procent af de danske kvinder laver mere i hjemmet end deres mandlige partner. I 30 procent af parforholdene laver kønnene lige meget, men i kun 10 procent af parforholdene laver mændene mest.
EU-tal viser, at danske mænd i gennemsnit får 17 procent mere i løn end kvinderne. Ikke overraskende mener Sygeplejerådets formand, at de traditionelle kvindefag bør få et løft i lønnen. 		                  ritzau
- Ligestilling er ikke noget, der bare kommer af sig selv, siger hun og mener, det er forståeligt, at den lavestlønnede partner bliver hjemme, når der skal passes børn.

