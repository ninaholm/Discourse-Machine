Ellemann og Kastholm i bestyrelsen



 Tidligere udenrigsminister Uffe Ellemann-Jensen og forfatteren Claes Kastholm er to af de medlemmer, som kulturminister Brian Mikkelsen har udpeget til Det Kongelige Teaters ny bestyrelse. Allerede sidste år blev det besluttet, at Lars Pallesen, rektor for Danmarks Tekniske Universitet (DTU), afløser Mads Øvlisen som bestyrelsens formand. Den ny bestyrelse skal virke de kommende fire år, og de øvrige medlemmer er: Teaterchef for Riksteatret i Oslo, Ellen Horn, fhv. direktør Jens Otto Paludan, galleriejer Christina Wilson samt som repræsentanter for medarbejderne operasanger Gert-Henning Jensen og rekvisitør Per Thorstein Lindberg Mortensen. ritzau

