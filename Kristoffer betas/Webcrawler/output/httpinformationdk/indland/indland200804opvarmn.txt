Opvarmning til konflikt
Finansminister Lars Løkke Rasmussen (V) får besøg tirsdag af utilfreds sundhedspersonale. De vil nemlig have ligeløn


 Flere steder i landet varmer sundhedspersonalet op til konflikten, der rammer Danmark onsdag. I hovedstaden går Sundhedskartellet tirsdag hen til finansminister Lars Løkke Rasmussen (V) og hans ministerium, fordi de vil skabe opmærksomhed om medlemmernes ligelønskrav.
Det er Dansk Sygeplejeråd Kreds Hovedstaden og Sundhedskartellet i Hovedstaden, der står bag en Walk and Talk happening i København, der har til formål at skabe opmærksomhed om medlemmernes ligelønskrav og finansministerens rolle som den, der i praksis skal vise viljen til at sikre ligelønnen.
Forhandlingerne om nye overenskomster for landets sundhedspersonale ansat i kommuner og regioner brød sammen i sidste uge. Onsdag strejker landets sygeplejersker, sundhedspersonale og medlemmer af Fag og Arbejde (FOA).
