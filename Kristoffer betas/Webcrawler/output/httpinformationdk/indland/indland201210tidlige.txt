Den tidligere partiformand tilbage i centrum af dansk politik
Nej, det er ikke en genudsendelse! Holger K. Nielsen er tilbage i toppen af dansk politik som den ny SF-formand Annette Vilhelmsens højre hånd
Holger K. Nielsen trak sig som partiformand efter valget i februar 2005 (billedet). Dengang mente hans afløser, Villy Søvndal, at Holger K. ville blive husket for at gøre SF til et parti, der siger ja til Europa. Nu vil han sandsynligvis også blive husket for sit bemærkelsesværdige comeback.

Hvis Annette Vilhelmsen overraskede de fleste ved at vinde formandsvalget i SF, så har hun også overrasket mange ved at tage partiets tidligere formand Holger K. Nielsen med til »samtalerne« på Marienborg med statsminister Helle Thorning-Schmidt (S) og vicestatsminister Margrethe Vestager (R).Holger K. Nielsen, som tidligere udenrigsminister Uffe Ellemann-Jensen (V) altid sammenlignede med Tolkiens skæggede, piberyggende hobbit, der skutter sig i sit hi, mens han venter på noget bedre, blev første gang tilkaldt til statsministerens officielle repræsentationsbolig søndag. Og siden har Holger K. Nielsen ikke veget fra den nye partiformands side.Den tidligere partiformands comeback kommer, efter at han under formandsvalget var den mest prominente af Annette Vilhelmsens støtter, mens alle SF’s seks ministre mere eller mindre åbenlyst støttede kollegaen, sundhedsminister Astrid Krag.Men at netop den 62-årige Holger K. Nielsen i 2012 skulle ende som afløser for SF’s stærke mand, skatteminister Thor Möger Pedersen, havde de færreste forudset, da han stoppede som partiformand i 2005.Ikke bare var tal aldrig den tidligere cand. mag. i dansk og samfundsfags stærke side – dem overlod partiformanden altid til den daværende finansordfører, Jes Lunde. Da Holger K. Nielsen trak sig, var det med erkendelsen, at »jeg brænder ikke nok igennem på tv-skærmen«. Og at der var behov for, at SF fik »yngre ansigter« frem i forreste række.På det tidspunkt overvejede Holger K. Nielsen endda kortvarigt at stoppe i politik, eller måske stille op til Europa-Parlamentet, inden han endte med at blive SF’s forsvars-, udenrigs- og medieordfører samt medlem af Folketingets præsidium.’Jeg skylder dig ikke noget’Da SF’s venstrefløj ’opfandt’ Holger K. Nielsen i 1991 var forventningerne ellers store. Holger K. Nielsen vandt over Steen Gade i kampen om at efterfølge Gert Petersen og fandt året efter – sammen med Socialdemokraternes dengang nyvalgte formand, Poul Nyrup Rasmussen – en vej ud af dødvandet efter det danske nej til Maastricht-traktaten.De lavede det såkaldte nationale kompromis og de danske EU-forbehold. Poul Nyrup Rasmussens kvitterede for det ved at holde Holger K. Nielsen og SF ude af sine regeringer på trods af flere finanslovaftaler i årene, der fulgte.Det var sigende for forholdet mellem Holger K. Nielsen og statsministeren, at det, da statsministeren i 1996 truede Holger K. Nielsen og Enhedslistens daværende retsordfører, Søren Søndergaard, med at gå af, hvis de stod fast på deres kritik af hans håndtering af Rushdie-sagen, lød det koldt fra SF’s formand:»Jeg skylder dig ikke noget«.Ved Holger K. Nielsens afskedsreception som partiformand i 2005 lød profetien fra efterfølgeren Villy Søvndal derfor:»Det er svært af spå om, hvad folk vil blive husket for. Men jeg tror, at du vil blive husket for at gøre SF til et parti, der siger ja til Europa. Og du vil blive husket for de mange finanslovsforlig i 90’erne«.Holger gik med i forsvarsforligPå det tidspunkt havde den gruppe i SF, som hjalp Holger K. Nielsen til magten, heriblandt Anne Baastrup, Aage Frandsen og Ole Hvas Kristiansen, hjulpet med til at gøre Villy Søvndal til hans afløser (selv afstod Holger K. Nielsen i 2005 officielt fra at pege på nogen af de da tre formandskandidater).Villy Søvndal fortsatte da også Holger K. Nielsens forsøg på at maksimere SF’s indflydese ved at forsøge at komme i regering – og blive der, da det endelig lykkedes.Til gengæld var det Holger K. Nielsen, der som SF’s forsvarsordfører i 2009 – for første gang i SF’s historie – skrev under på et nyt forsvarsforlig. Og det endda et forsvarsforlig, der sikrede ekstra 3,5 milliarder kroner til Forsvaret.En underskrift forsvarsordføreren blandt andet forsvarede med henvisning til, at partiets forventede kom-mende regeringsdeltagelse alligevel ville tvinge det til at »æde det forsvarsforlig, der ligger, hvis vi ikke har søgt indflydelse på det inden«.I de senere år er Holger K. Nielsen dog blevet frustreret over særligt topstyringen i SF. Men den tidligere partiformand er afstået fra at kritisere efterfølgeren udadtil.Men når nogle har set formandsvalget som ’baglandets’ oprør mod Villy Søvndal, Astrid Krag og ikke mindst Thor Möger Pedersen, er dette en sandhed med modifikationer – når det netop drejer sig om Holger K. Nielsen.Den tidligere partiformand – og ikke mindst hans støtter – sad på magten i SF i et kvart århundrede, inden de en kort overgang mistede den. Annette Vilhelmsen har nu givet den tilbage til Holger K. Nielsen &amp; co. Til gengæld bliver det den tid-ligere partiformands opgave endnu engang at sælge SF’s politik til baglandet – og denne gang også til SRSF-regeringen.
