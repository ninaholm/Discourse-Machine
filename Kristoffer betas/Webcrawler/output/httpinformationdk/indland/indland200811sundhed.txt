Sundhedsministeren svigter trafiksikkerheden
Sundhedsminister Jakob Axel Nielsen anklages for 'lemfældig omgang med forebyggelse' på trafikområdet. Han vil ikke forpligte skadestuerne til at registrere trafikofre, hvilket ellers kan være med til at forebygge ulykker
De bløde trafikanter på cykel og ben er i fare i trafikken. Antallet af tilskadekomne er steget igen i år. Men sundhedsministeren vil ikke forpligte skadestuerne til at registere de farlige kryds, selv om det kunne mindske antallet af uheld.

De bløde trafikanter er en truet art i Danmark. Hvert år kommer 18.000 cyklister til skade - og myndighederne famler i mørke, hvad angår data om, hvor trafikuheldene sker.Kun syv pct. af personskaderne blandt cyklister og 30 pct. blandt fodgængerne kommer nemlig til politiets kendskab, hvorfor oplysning om ulykkesstedet aldrig rapporteres videre til de kommunale myndigheder, der kan ombygge vejkryds mv., så de bliver mindre farlige.Færdselssikkerhedskommissionen har i sin nationale handlingsplan fra maj 2007 forlangt, at der i år etableres en landsdækkende skadestueregistrering af trafikskadede cyklister og fodgængere, så kommunerne kan se, hvor de har 'sorte pletter'.Systemet til indberetning af ulykkesstederne har stået klarsiden 1. juli 2008. Skadestuerne er dog ikke forpligtet til at foretage registringen, der derfor kun sker på forsøgsbasis på få af landets 40 skadestuer. Og på Holbæk Sygehus ophører man snart med at foretage registreringen, fordi man har bortsparet sygehusets trafiksekretær.Minister har ikke travltI Information den 14. august 2008 indrømmede Sundhedsstyrelsen, at der slet ikke var afsat penge til at gennemføre registreringen.For nylig har minister for sundhed og forebyggelse Jakob Axel Nielsen (K) sagt til Folketingets Sundhedsudvalg, at registreringen er "frivillig" - uden yderligere forklaring. Derfor spurgte Information ham i går, hvorfor stedregistreringen ikke er pålagt skadestuerne som del af deres daglige rutine. Jakob Axel Nielsen har valgt at svare skriftligt på spørgsmålet. Han forsikrer først om, at det ligger ham "rigtig meget på sinde at øge trafiksikkerheden", og han understreger, at han har gjort det let at foretage registreringen af 'sorte pletter'.Men hvad med forpligtelsen af skadestuerne?"Nu vil Sundhedsstyrelsen og regionerne følge skadestuernes erfaringer med at registrere, før vi tager endelig stilling til, om der er behov for yderligere tiltag som for eksempel obligatorisk registrering," udtaler sundhedsministeren.Hermed bringer han sig på kollisionskurs med sit partis udmelding i spørgsmålet. I Det Konservative Folkepartis nyligt fremlagte cykelpolitik står, at "skadestuerne skal forpligtes (vor kursivering, red.) til at indberette data om trafikulykker."Uhyrligt svigt"Uhyrligt," siger direktør for Dansk Cyklist Forbund Jens Loft Rasmussen om sundhedsministerens manglende forpligtelse af skadestuerne."Der skulle registreres mere, og nu viser det sig, at der registreres mindre. Når man tænker på, hvad der kunne spares i menneskelige og økonomiske omkostninger ved obligatorisk og landsdækkende skadestueregistrering, er det uforståeligt ikke at gennemføre Færdselssikkerhedskommissionens anbefaling, som den har prioriteret ekstra højt," siger Jens Loft Rasmussen.Han betegner den manglende forpligtelse af skadestuerne som "lemfældig omgang med forebyggelse".Mens der ventes på sundhedsministerens stillingstagen til skadestuernes eventuelle forpligtelse, ser det ud til, at antallet af dræbte bløde trafikanter stiger.Sidste år blev 54 cyklister trafikdræbt, hvilket er en stigning på 68 pct. i forhold til året før. Sidste år blev tillige 68 fodgængere trafikdræbt - en stigning på 15 pct.
