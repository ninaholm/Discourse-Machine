Nationalbanken: ’Der skal kæles om renten’
Den danske rente ligger på et rekordlavt niveau, og det skal der ifølge Nationalbanken ikke ændres ved. Derfor skal regeringen ikke lempe finanspolitikken næste år, som blandt andre de økonomiske vismænd ellers har foreslået
Nationaløkonomi er en alvorlig sag. Her de tre direktører Per Callesen, Hugo Frey Jensen og Lars Rohde under pressemødet i går.

Politikerne skal fortsætte den kurs, de har lagt. Det vurderer Nationalbanken, der i går præsenterede sin seneste kvartalsanalyse af dansk økonomi.Det danske renteniveau ligger godt en tredjedel procent under sammenlignelige lande som Holland, Østrig og Finland.»Det er et forhold, vi skal kæle om,« sagde nationalbankdirektør Per Callesen ved præsentationen af kvartalsrapporten.Rationalet er, at en lempelse af finanspolitikken skal ske inden for nogle snævre rammer dikteret af EU’s økonomiske spilleregler og Danmarks egen budgetlov. Og overskrides reglerne, risikerer vi, at omverdenen begynder at tvivle på, om vi er så økonomisk ansvarlige, som politikerne går og siger.Mister omverdenen tillid til dansk økonomi, så renten stiger til et niveau omkring Holland og Finlands, vil det ifølge Nationalbanken koste godt en halv procent på bruttonationalproduktet. Og sådan når Nationalbanken frem til konklusionen: Til hvilken nytte vil det være at lempe finanspolitikken, hvis effekten bliver spist af højere renter?Vismænd og økonomerMens de tre nationalbankdirektører i går præsenterede analysen af dansk økonomi med en opfordring til mådehold, snurrede de økonomiske vismænd endnu en tur i mediemøllen med deres forslag om at lempe finanspolitikken i 2014. Bag uenigheden mellem vismænd og centralbankøkonomerne ligger to forskellige analyser, der minder om hinanden, men som når helt forskellige konklusioner. Ikke mindst fordi de to institutioner vægter forskellige hensyn.Nationalbanken bekymrer sig om at sikre den finansielle stabilitet og ro om renterne. Vismændene bekymrer sig om at udligne konjunkturerne og stabilisere ledigheden. Forskellen ses blandt andet i denne udtalelse fra Nationalbankens pressemøde:»Vi ville foretrække at trække diskussionen væk fra de meget kortsigtede betragtninger,« sagde nationalbankdirektør Per Callesen.For Nationalbanken er det at holde sig på den rigtige side at EU’s regler en langsigtet investering i et lavt renteniveau, som der ikke skal skabes usikkerhed om på grund af en marginal lempelse af finanspolitikken på fem, seks eller syv milliarder kroner næste år.Står EU-reglerne i vejen?En anden grund til, at Nationalbanken og vismændene når forskellige konklusioner, er, at de er uenige om, hvor stor muligheden er for at lempe den økonomiske politik inden for EU’s regler. Danmark skal overholde en række EU-krav til både det konjunkturrensede, strukturelle underskud og det konjunkturpåvirkede, faktiske underskud.Vismændene opfordrer regeringen til at lempe kravet til det konjunkturrensede underskud, som regeringen har implementeret hårdere, end EU kræver. Det er sådan, vismændene finder albuerum til deres lempelse.På den anden side forventer Nationalbanken et større faktisk underskud end vismændene. Og det er derfor, at Nationalbanken ikke mener, at der er rum for at lempe yderligere.Både Nationalbanken og vismændene er enige om, at Danmark skal holde sig inden for EU’s rammer, men de er fundamentalt uenige i, hvor langt der er til grænsen.Og så har Nationalbanken ikke den store fidus til, at en dansk lempelse vil gøre den store forskel.»Der er grænser for, hvor meget vi gungrer,« som Nationalbankdirektør Lars Rohde på pressemødet sagde om den eventuelle effekt af en lille dansk lempelse i en stor kriseramt europæisk økonomi.CEPOS vil lempe politikkenAt Nationalbanken kerer sig særligt om renten, kan blandt andet ses i, at en stor flok økonomer har stillet sig på vismændenes side og opfordrer finansministeren til at bruge flere penge.Tænketanken Kraka udgav i weekenden en analyse af finanspolitikken for 2014 med det altovervejende budskab, at finanspolitikken kan og bør lempes. Og i en kommentar til Nationalbankens analyse siger den liberale tænketank CEPOS, at den godt kan leve med, at staten bruger flere penge næste år – så længe den bruger dem på skattelettelser.Men hverken blandt vismænd, tænketanke eller bankøkonomer er der nogen, der tror på, at en vækstpakke på fem, ti eller femten milliarder kroner kommer til at gøre en fundamental forskel for væksten eller beskæftigelsen. Det er mest et spørgsmål om, hvad der bedst kan påvirke den økonomiske situation hen i mod det lidt mindre ringe. Og det afhænger altså af øjnene, der ser.&nbsp;
