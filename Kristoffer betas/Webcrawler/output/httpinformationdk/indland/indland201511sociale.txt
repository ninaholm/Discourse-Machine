Sociale organisationer: Tag os med på råd
En bred skare af organisationer opfordrer socialministeren til at tage dem med på råd i revideringen af 2020-målene på det sociale område. Så undgår vi samme fadæse som sidst, siger de
Statsminister Lars Løkke Rasmussen (i midten) holdt fornyligt en workshop om integration på Marienborg, et såkaldt topmøde for civilsamfundet. Men det var ikke noget, der battede, siger Mads Roke Clausen, der deltog i sin egenskab af direktør for Mødrehjælpen: Vi var 60 mennesker omkring nogle borde i to timer. Det rykker ikke. Det skal ikke være en eftermiddagsworkshop med sandwich. Det skal være en ordentlig proces, siger han om socialministerens plan om et lignende møde på det sociale område.

De sociale organisationer tager gladelig imod nyheden om, at social- og indenrigsministeren vil revidere de sociale 2020-mål, som den tidligere regering lancerede i 2013. Men organisationerne vil være med i planlægningen, så de får ejerskab over de nye mål.Indtil videre har ministeren, Karen Ellemann (V), inviteret organisationerne til dialogmøde i ministeriet om en lille uge, men blandt de inviterede organisationer er der en frygt for, at det blot er et proformamøde.For nyligt inviterede regeringen til et lignende møde om integration på Marienborg, men det var ikke noget, der battede, siger Mads Roke Clausen, der deltog i sin egenskab af direktør for Mødrehjælpen:&raquo;Vi var 60 mennesker omkring nogle borde i to timer. Det rykker ikke. Det skal ikke være en eftermiddagsworkshop med sandwich. Det skal være en ordentlig proces. Lad os nu tage tid til at lave ordentlige, ambitiøse forslag,&laquo; siger han.Mistroen til dialogmødet i ministeriet går igen hos organisationerne, der dog håber at blive overraskede. Mistroen beror på erfaringer fra udarbejdelsen af de tidligere 2020-mål, forklarer repræsentanter for organisationerne.EmbedsmandsarbejdeI 2013 blev målene skabt ved, at en håndfuld embedsmænd gik ind i et rum og kom tilbage med en plan et par uger senere, siger direktør for Mødrehjælpen Mads Roke Clausen.&raquo;Vi kunne ikke gennemskue, hvad der underbyggede de mål,&laquo; forklarer direktøren, som bakkes op af andre organisationer, som har deres virke inden for det sociale område.&raquo;De nuværende mål er slet ikke ambitiøse nok,&laquo; siger Thorkild Olesen, formand for de danske handicaporganisationer.&raquo;Vi tilhører bestemt ikke dem, der beklager sig over, at man vil kigge på 2020-målene igen,&laquo; siger direktør i Børns Vilkår Rasmus Kjeldahl og tilføjer, at &raquo;processen omkring de tidligere mål opfattede vi som meget forhastet. Det virkede som om, man pludselig havde brug for noget til et sommergruppemøde.&laquo;SRSF-regeringen præsenterede sine ni delmål på det sociale område i efteråret 2013. Målene omfattede blandt andet, at 50 procent af udsatte unge skulle have en ungdomsuddannelse, andelen af hjemløse skulle reduceres med 25 procent, og gengangere på kvindekrisecentre skulle reduceres med 30 procent. Det sidste mål er et kerneområde for Mødrehjælpen, der hjælper ca. 1.000 kvinder og børn med rådgivning.Men indtil videre er det kun Kommunernes Landsforening, der er inviteret med til udarbejdelsen af de nye mål.&raquo;Da vi hørte, at de ville revidere målene i samarbejde med KL spurgte vi os selv: Hvorfor vil de ikke have vores specialviden fra Mødrehjælpen og vores søsterorganisationer,&laquo; spørger Mads Roke Clausen.Mange af målene i den nuværende 2020 plan kræver deltagelse af civile organisationer, hvis de skal indfries, og det samme bliver højst sandsynligt gældende for de nye mål, siger Mads Roke Clausen.Otte ud af ti kvinder, der opsøger Mødrehjælpen i dag har ikke været forbi kommunen, og derfor sidder organisationerne ofte ,ed viden, som kommunen ikke har.&raquo;Det samme gælder sikkert for stofmisbrugere, alkoholikere, voldsramte, osv.,&laquo; siger Mads Roke Clausen: &raquo;Det er godt, at KL er med til bords. Men kommunernes udsyn skygges af, at de både har en kontrol- og hjælperolle. De, der kommer til os, mener ikke altid, at deres sag er en sag for kommunen. De sociale mål har brug for vores viden.&laquo;Thorkild Olesen istemmer kritikken af, at det kun er Kommunernes Landsforening, der sidder med til bords: &raquo;De tager ikke udgangspunkt i borgeren, men i kommunens bedste. Jeg frygter, at det bliver embedsmænd, KL og finansministeriets regnemaskine, der fastlægger nye 2020-mål.&laquo;Ejerskab over måleneBørns Vilkår finder det essentielt, at de som organisation føler et &rsquo;ejerskab&rsquo; til målene, og det gøres bedst ved at have været en del af udarbejdelsen. Og på samme måde skal søsterorganisationer, forskere og civilsamfundet inddrages i hele processen, siger Rasmus Kjeldahl:&raquo;Hvis du involverer dem, der ved noget, vil det øge chancen for at skabe noget, der kan få succes.&laquo;&ndash; Men hvad er det så, organisationerne reelt kan bidrage med af viden, hvis de skulle få lov til at sidde med til bords?&raquo;Vi vil kunne bidrage med indtryk fra det levede liv for de mennesker, målene handler om. Hvilke barrierer de møder. Vi kommer ikke med et ønske om en masse penge, men blot at man hører på vores ekspertise,&laquo; siger Thorkild Olesen fra Danske Handicaporganisationer.&raquo;Vi kan sige noget om, hvordan børn har det. Hvad de går og tumler med. Vi har en kolossal erfaring på området, og vi er meget optaget af at få implementeret lovgivning, der bliver lavet på området,&laquo; siger Rasmus Kjeldahl fra Børns Vilkår.&ndash; Med al jeres ekspertise og erfaring, bliver det så ikke en uendelig diskussionsklub og ingen politik?&raquo;Der skal være en stærk politisk vilje og vejledning, ellers er der risiko for, at det bliver trukket i for mange retninger. Politikerne skal være i stand til at træffe beslutninger om prioritering bagefter. Så kan det være, at ikke alle er lige glade for dem, men i det mindste er vi blevet hørt,&laquo; siger Rasmus Kjeldahl.Genkender ikke kritikSocial- og indenrigsminister Karen Ellemann (V) understreger over for Information, at hun har inviteret 29 organisationer fra det sociale område til et møde den 24. november.&raquo;Jeg har inviteret til et dialogmøde i ministeriet, fordi jeg gerne vil lytte til deres forslag om, hvordan man gør de nuværende mål mere anvendelige i den kommunale praksis. Jeg vil ikke begå samme fejl som ved de tidligere mål,&laquo; siger Karen Ellemann og henviser til vigtigheden af, at organisationerne &raquo;føler ejerskab&laquo; til 2020-målene.Men hun stiller sig uforstående over for kritikken af integrationsmødet på Marienborg:&raquo;Den tilbagemelding kender jeg ikke til. Det var en vigtig dialog, der handlede om helt konkrete opgaver.&laquo;&ndash; Men organisationerne frygter, at en workshop over en eftermiddag med 29 parter ikke batter, når opgaven er så stor, som den er?&raquo;Jeg har ikke tænkt mig at smide de nuværende mål ud med badevandet. Men det her bliver ikke en langstrakt proces, og derfor forventer jeg, at man møder op med klare budskaber fra aktørernes side. Man skal ikke bare komme og spise en sandwich, for så kan man godt gå et andet sted hen.&laquo;Organisationerne ser frem til mødet den 24. november, men har et ønske om mere end en workshop i det lange løb. De vil gerne være lige så meget med i planlægningen af målene som Kommunernes Landsforening. Men det giver Karen Ellemann ikke meget for.&raquo;Jeg vil ikke være med på præmissen om, at en workshop er useriøs, og jeg vil ikke redegøre for mødet, da det først skal holdes i næste uge,&laquo; siger hun.&ndash; Men kan man tage de frivillige organisationer med på lige fod med Kommunernes Landsforening?&raquo;I bund og grund er det regeringen, der træffer beslutninger om, hvordan det skal være. Det lyder som om, de vil være penneførere. Det skal de ikke være. Det bliver regeringen,&laquo; siger Karen Ellemann.
