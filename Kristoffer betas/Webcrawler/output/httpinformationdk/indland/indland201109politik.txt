Politikernes reformer vil ikke hjælpe i dag
Tilbagetrækningsreform eller længere arbejdstid kan give et bidrag, men det er beskedent. Der skal væsentligt mere til. Der er brug for både besparelser og flere indtægter, men pointen er, at det ikke skal virke her og nu


I midten af 1970'erne var Danmark lige ved at blive sat under administration. Underskuddet over for udlandet var enormt, og vi måtte låne bare for at betale renterne.Standard &amp; Poors kom på jævnlige besøg og rangeringen faldt og faldt. Til sidst var det kun Japan den tids overskudsøkonomi der ville låne os penge, men også japanerne blev mere og mere skeptiske.Krisebevidstheden voksende og gradvist lykkedes det at få rettet økonomien op, men det tog 25 år at komme på fode igen.I slutningen af 1970'erne blev kronekursen nedskrevet. Dyrtidsportioner blev indefrosset, og reallønnen faldt. Dyrtidsreguleringen blev helt fjernet, og store offentlige besparelser førte til faldende udgifter. Rentefradraget blev beskåret, og alle måtte betale til arbejdsmarkedspensioner.Undervejs spærrede 300.000 lønmodtagere vejen til Folketinget, og politiet måtte eskortere statsministeren ind på Christiansborg.Efter mere end 15 års genopretningspolitik, blev der igen overskud over for udlandet, men arbejdsløsheden var høj, og der var stort underskud på statsfinanserne. Men der var blevet skabt råderum til en offensiv politik. Arbejdsløsheden faldt, og statsfinanserne blev forbedret. Ved indgangen til 00'erne havde Danmark lav ledighed, lav inflation og overskud på statsfinanserne. Til overraskelse for os selv var vi den stærkeste økonomi Europa.Tab af velstandSiden er resultaterne af 25 års møjsommelig politik smuldret, og det skyldes ikke finanskrisen.Vi har ikke forstået vilkårene i den nye globale vidensøkonomi og har tabt 20 pct. i velstand i forhold til Sverige og andre lande, der har forstået, hvad det går ud på.Selv med en rigtig politik, vil det tage mange år at omstille dansk økonomi, men udgangspunktet er bedre end i 70'erne. Vi har overskud på betalingsbalancen, og der er råderum til at føre en offensiv politik.Men råderummet kan kun udnyttes, hvis der er tillid til den langsigtede økonomiske udvikling. Den nye regering må derfor udarbejde en plan, der på lang sigt giver sikre budgetforbedringer.Tilbagetrækningsreform eller længere arbejdstid kan give et bidrag, men det er beskedent. Der skal væsentligt mere til. Der er brug for både besparelser og flere indtægter, men pointen er, at det ikke skal virke her og nu. Det vil føre til økonomisk tilbagegang. Men det skal vedtages af Folketinget og træde i kraft i løbet af de næste ti år. Det vil skabe den fornødne tillid og give plads til en offensiv politik.Det er fint at fremrykke offentlige investeringer og give skattetilskud til private investeringer, men det løser ikke den egentlige udfordring med at omstille dansk økonomi til fremtidens globale vidensøkonomi.Der er brug for en langsigtet plan, der i hvert fald må indeholde tre store indsatser, som er endnu mere krævende end de store politiske initiativer 80'erne og 90'erne.Der må gennemføres en reform af uddannelsessystemet, så vi får langt flere veluddannede. I de sidste ti år er vi sakket bagud.Der er er brug for en ambitiøs miljøplan og en grøn erhvervs- og beskæftigelsespolitik, der udnytter, at Danmark skal have en bæredygtig samfundsøkonomi og være fossilfrit i 2050.Der er brug for en ambitiøs velfærdsreform, der kan forny velfærdssamfundet. Den nuværende indretning af velfærdssamfundet er ikke holdbar. Og det forværres af, at der bliver flere ældre og færre erhvervsaktive.Problemet løses ikke ved at vi arbejder noget mere. Vi skal også udvikle bedre velfærdsydelser med færre ressourcer, og det skal ske i et innovativt samspil mellem det offentlige og private.Deltager det private erhvervsliv i at skabe en bæredygtig økonomi og et holdbart velfærdssamfund, vil det få nye kompetencer, blive mere innovativt, og Danmark kan få genskabt sin internationale konkurrenceevne.
