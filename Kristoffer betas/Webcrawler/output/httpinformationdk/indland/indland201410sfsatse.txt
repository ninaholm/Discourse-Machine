SF satser på økologisk vækstpakke
SF foreslår at afsætte 40 mio. kr. til at fremme økologiske varer. Enhedslisten er enig i behovet og Socialdemokraterne er ikke afvisende
Det duer ikke at lave økologifremmende tiltag, hvis de derefter undermineres med brune erhvervspolitiske eller landbrugspolitiske tiltag, lyder det fra SF.

Der skal fremover flere økologiske varer på butikkernes hylder. I forbindelse med finanslovforhandlingerne foreslår SF en såkaldt økologisk vækstpakke til i alt 40 millioner kroner. En pakke der styrker omstillingen af landbrugsproduktionen og fremmer afsætningen af økologiske varer både herhjemme og på eksportmarkederne.&raquo;Finansloven skal simpelthen levere på den økologiske omlægning. Borgerne skal have reel valgfrihed af rene fødevarer, miljøet trænger &ndash; og det kan skaffe arbejdspladser og eksportmuligheder til Danmark, hvis vi er villige til at spytte ressourcer i omlægningen,&laquo; siger SF&rsquo;s landbrugs- og fødevarerordfører, Trine Mach, som mener, at den offentlige sektor bør gå forrest. Indkøbspolitikker, storkøkkener og kantiner kan nemlig alle være med til at fremme efterspørgslen på økologiske fødevarer.Af de 40 millioner kr. skal de 25 millioner bruges til afsætning, de 10 til såkaldt omlægningsfremme og de sidste fem til eksperimenterende økologi. Frem til 2013 var der under Økologifremmeordningen (Landdistriktsprogrammet) 40 millioner kr. årligt til netop disse aktiviteter.Ud over selve vækstpakken foreslår SF at indføre et såkaldt økologitjek. Det skal med andre ord sikres, at når politikerne med den ene hånd laver noget til gavn for økologien &ndash; som for eksempel målet om at det økologiske areal skal fordobles inden 2020 &ndash; så laves der ikke med den anden noget, som skader økologien. Det kan være nye afgiftsstrukturer eller landbrugs-, erhvervs-, fødevarepolitiske tiltag og regler.&raquo;Der skal være sammenhæng i de politikker, som vi laver på Christiansborg: Det duer ikke at sige, at vi vil fremme økologi og lave forskellige tiltag, hvis de undermineres med brune erhvervspolitiske eller landbrugspolitiske tiltag to måneder efter. Vi vil indføre et økologi-tjek, et sammenhængstjek,&laquo; siger Trine Mach.Råd til at handleSR-regeringens såkaldte økologiske handlingsplan 2020 har som mål netop at fordoble det økologiske areal i slutåret, blandt andet ved at fremme omlægning af offentlige arealer til økologi. Det offentlige ejer ca. 55.000 ha landbrugsjord &ndash; et areal på størrelse med Falster. Heraf dyrkes kun ca. 24 pct. økologisk &ndash; der er derfor potentiale for mere. Økologi dækkede ved regeringsperiodedens start, i 2011, ca. 178.000 ha eller syv pct. af det samlede danske landbrugsareal.SF&rsquo;s partner under finanslovforhandlingerne, Enhedslisten, har også økologien på spisesedlen, siger partiets finansordfører, Frank Aaen.&raquo;Enhedslisten regner med at grøn omstilling og økologi bliver et væsentligt emne i de kommende finanslovforhandlinger &ndash; og de forslag SF her kommer med, passer fint ind i den dagsorden.&laquo; Socialdemokraternes finansordfører, Jesper Petersen siger: &raquo;Vi lytter til SF&rsquo;s forslag. Der er jo råd til at forhandle om forskellige tiltag, fordi regeringen ikke kører med nulvækst. Og regeringen arbejder for mere vækst inden for fødevarebranchen, og der vil vi da se på, om det her tiltag er et, vi skal gennemføre. Men det må de kommende forhandlinger jo afgøre.&laquo;
