’Taler I overhovedet om samme virksomhed?’
Efter redegørelser, pressemøder og –meddelelser er der stadig uenighed om den turbulente afskedigelse af Anders Eldrup. Eklatant tillidsbrud, lyder bestyrelsens og advokatundersøgelses forklaring


Fritz Schur var ikke alene denne gang. I modsætning til det famøse første pressemøde for to uger siden, var bestyrelsesformanden i går flankeret af både advokater og bestyrelsesmedlemmer, da DONG indkaldte til pressemøde om den stadig mere turbulente og rygteprægede sag om den pludselige afskedigelse af administrerende direktør Anders Eldrup.»Jeg har ikke så meget andet at tilføje, end det der allerede er fremlagt,« indledte bestyrelsesformanden med henvisning til de to advokatundersøgelser, der i går blev offentliggjort om sagen. Undersøgelser, der beskriver, hvordan Eldrup har »tilsidesat forpligtelser, der påhvilede ham som administrerende direktør« og vurderer hans opførsel som »illoyal.«Dermed underbygger de to undersøgelser – en fra det private advokatfirma Norrbom Vinding og en fra kammeradvokaten – de argumenter, som Fritz Schur hele tiden har begrundet fyringen af sin direktør med:»Her er basalt tale om en loyalitetsbrist mellem direktør og bestyrelse – og det kan vi ikke leve med,« slog Fritz Schur fast.TillidsbrudLoyalitetsbruddet opstod ifølge bestyrelsen, fordi Eldrup undlod at informere bestyrelsen om, at han havde givet fire ansatte, der alle arbejde med DONGs satsning på vindenergi, ekstremt høje lønninger og andre usædvanlige ansættelsesvilkår. Forskellige beløb har de seneste uger været nævnt, eksempelvis at medarbejderen Jakob Baruël Poulsen har haft en fratrædelsesgodtgørelse på mellem otte og 20 millioner kroner.Men det afgørende har ikke været de meget omtalte lønninger i sig selv, understregede Fritz Schur:»Jeg har ikke kunnet forstå de tal, der var fremme i pressen indtil lige før mødet. Men det er lige meget, om det er otte eller 20 mio. kroner. Det handler om et tillidsbrud«.Tidligere på dagen udsendte Anders Eldrup en pressemeddelelse, hvori han giver en noget anden forklaring på fyringen.Ifølge ham er det uenighed om strategi og ambitioner på den statsejede energigigants vegne, der var den bagvedliggende årsag til bruddet.At grundlæggende uenighed om en ambitiøs strategi for udviklingen af vindenergi skulle være den reelle årsag, afviste bestyrelsen kategorisk på pressemødet:»Da beslutningen om afskedigelsen af Anders Eldrup blev taget, var der ikke skyggen af tvivl om strategien. Strategien holder vi, vi er stolte af den og vi fører den ud i livet,« sagde næstformand i DONG, Lars Nørby Johansen og fortsatte:»Vi var lamslået, da vi på bestyrelsesmødet i marts fik oplysninger om lønforholdene og den afpresning, som foregik. Der var ikke anden vej end at handle med en fyring, hvor trist det end var som løsning.Ifølge både bestyrelsen og advokatundersøgelserne havde Anders Eldrup som direktør ’initiativpligt’ til at orientere bestyrelsen om de ekstraordinært høje lønninger.I stedet valgte Eldrup at holde detaljerne skjult, og ifølge Fritz Schur havde direktøren ladet sig presse til igen og igen at forhøje bonusser og lønninger til de udvalgte nøglemedarbejdere.»Hvis man først har givet efter for pression, kan det ske igen,« konstaterede Fritz Schur.PartsindlægAnders Eldrup tillægger ikke de omtalte advokatundersøgelser megen vægt. De tjener i stedet blot som et partsindlæg: »Den ene part har i sagen gennem fjorten dage med inddragelse af et stort antal advokater forsøgt at finde belastende materiale mod min person og min ledelse.«»Advokatundersøgelsen bringer intet nyt frem,« skriver Anders Eldrup, der nu vil hive sin tidligere virksomhed i voldgiftsretten.De to mildest talt forskellige udlægninger af årsagen til de sidste ugers turbulens i DONG fik på gårsdagens pressemøde en journalist til at spørge:»Taler I overhovedet om samme virksomhed?’Det kunne DONG-bestyrelsen dog bekræfte var tilfældet.
