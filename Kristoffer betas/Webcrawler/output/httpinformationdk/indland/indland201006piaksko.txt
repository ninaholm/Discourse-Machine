Pia K skoser regeringstoppen for dens slaphed
Sommeren er sæson for skældud fra Pia Kjærsgaard - sådan lyder svaret fra Venstres politiske ordfører på hendes kritik af, at regeringsprojektet sejler


Dårlige meningsmålinger for især De Konservative, kritik af ledelsen og murren i krogene er virkeligheden for regeringspartierne Venstre og De Konservative på tærsklen til sommerferien.På den baggrund revser partileder Pia Kjærsgaard fra regeringens parlamentariske grundlag, Dansk Folkeparti, i Fyens Stiftstidende statsminister, Lars Løkke Rasmussen (V), og udenrigsminister, Lene Espersen (V), for en i hendes optik mangelfuld indsats.Men det hører årstiden til, mener Venstres politiske ordfører, Peter Christensen.»Lige så vel som højt solskin og grillpølser hører til den danske sommer, så hører lidt skældud fra Pia Kjærsgaard også til,« siger han.Kernen i kritikken: At regeringen ikke har greb om tingene, kan han ikke genkende. Dog medgiver han, at regeringens nylige spareplan var en svær øvelse.De må komme i form»Først og fremmest har det været et udfordrende forår i forhold til at genoprette dansk økonomi. Det har været den sværeste øvelse for regeringen siden 2001. Og så har der så været en række småproblemer. Men som parlamentarisk grundlag, så har Dansk Folkeparti lov til at komme med gode råd og idéer, siger han.Det gode råd fra Pia Kjærsgaard består i, at hun opfordrer statsministeren og udenrigsministeren til at tænke sig grundigt om hen over sommeren.»Jeg håber, at de vil bruge ferien på at komme i form både mentalt og fysisk. De behøver ikke sige et kvæk hele sommeren, bare de tænker grundigt over, hvordan de vil få skuden rettet op og vender friske og veloplagte tilbage. Efteråret bliver meget afgørende,« siger Pia Kjærsgaard til Fyens Stiftstidende. Hun mener, at de to partiledere, der endnu har til gode at føre deres partier frem til en valgsejr, må hanke op i sig selv og i regeringssamarbejdet. Stilen og lederskabet sejler, mener hun, og regeringen er selv skyld i, at den står, hvor den står.De burde skamme sig»Jeg tror stadig på det. Men jeg synes simpelthen ikke, at de kan være det bekendt. De behøver ikke at elske hinanden, men de skal i hvert fald være professionelle. Det er det mindste, man kan kræve. De har begge fået posterne foræret på et sølvfad, og jeg kan simpelthen ikke acceptere, at de ikke forvalter det bedre,« siger Pia Kjærsgaard.Fyens Stiftstidende har talt med en lang række kilder i V, K og DF, og samlet set tegner de et billede af opløsningstendenser.En centralt placeret Venstre-kilde har mistet troen på regeringen.»De Konservative kommer til at koste os regeringsmagten,« siger kilden.Hos De Konservative svarer man igen: »Vi har været der hele vejen for Løkke, og så burde vi måske også få lidt mere plads lige nu,« lyder det fra en anonym kilde i den konservative lejr.Venstres Peter Christensen vil ikke forholde sig til den anonyme kritik.De Konservatives politiske ordfører, Henriette Kjær, ønsker ikke at forholde sig til historien.Ritzau
