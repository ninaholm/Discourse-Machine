Overgreb skal undersøges



 Storbritannien tvangshjemsendte i marts 60 afviste asylansøgere til Erbil i det nordlige Irak. Ved ankomsten blev irakerne angiveligt mishandlet af den kurdiske regerings sikkerhedsstyrker og derefter transporteret til Ain Kawa Bridge, hvor de blev efterladt sårede og uden bagage. Det fremgår af et brev, som Amnesty International sendte til integrationsminister Birthe Rønn Hornbech (V) i maj.
FN's Flygtningehøjkommissariat (UNHCR) undersøger nu oplysningerne, og de danske myndigheder bør vente med at tvangshjemsende afviste asylansøgere til Nordirak, mener seniorforsker Kim U. Kjær, Institut for Menneskerettigheder. 
ritzau 

