Flertal for uafhængig kontrol med medicinalindustri
Efter Informations afsløring af, at en medicinalvirksomhed stod bag forskning og anbefalet kolesterolmedicin, stiller SF lovforslag. Socialdemokraterne er positive, og DF bakker op
Mere end 100.000 kolesterolpatienter kunne i sidste uge læse i de fleste medier, at de får den forkerte kolesterolmedicin. Men det viste sig senere, at undersøgelsen bag nyheden var lavet af et medicinalfirma, som har et alternativt produkt, som de angiveligt fejlmedicinerede patienter skal skifte til.

Penge til Lægemiddelstyrelsen skal fremover komme fra staten - ikke fra medicinalindustrien, siger SF's sundhedsordfører, Jonas Dahl.»Det er problematisk, at vi i Danmark har en Lægemiddelstyrelse, der skal holde øje med industrien, men samtidig også bliver betalt af lægemiddelindustrien,« siger han oven på denne weekends afsløring i Information.I mange danske medier kunne 100.000 kolesterolpatienter i sidste uge læse, at de får den forkerte kolesterolmedicin. En fejlmedicinering, der fører til, at 'flere dør', udtalte forskningsleder og overlæge Kristian Korsgaard Thomsen fra Sydvestjysk Hospital.Men forskere og rapporten er imidlertid sponsoreret af medicinalvirksomheden Merck &amp; Co., der desuden har to af de anbefalede præparater på markedet, som de angiveligt fejlmedicinerede patienter skal skifte til. Præparater, der koster 53 gange så meget som den 'forkerte' kolesterolmedicin.Socialdemokraterne er »positive over for diskussionen« om at skille godkendelsen af lægemidler fra finansiering af Lægemiddelstyrelsen.Enhedslisten og DF bakker op:»For alt i verden så skal vi jo have offentlige instanser, der er sikret uafhængighed af industrien,« siger DF's sundhedsordfører, Liselott Blixt.Industriens resultaterLægemiddelstyrelsen er afhængig af medicinalindustrien, fordi de leverer al forskning i nye lægemidler. Og fordi styrelsen får penge for at godkende nye lægemidler. Det stiller Lægemiddelstyrelsen i en interessekonflikt, mener Jonas Dahl (SF).»Når medicinalvirksomheder laver den slags kunststykker, som eksempelvis at narre patienter over på medicin, hvor prisen er 53 gange højere, så bliver det en betragtelig udgift for patienten og derefter for regionerne. Derfor skal vi holde et skarpere øje med industriens egen forskning,« siger Jonas Dahl (SF).»Der er ingen tvivl om, at vi er nødt til at forholde os til, at der drages tvivl om Lægemiddelstyrelsens vurdering. Derfor foreslår vi, at Lægemiddelstyrelsen skal finansieres via Sundhedsministeriets budgetter, og det kan medicinalindustrien så passende betale via afgifter til staten pr. lægemiddel, som de får godkendt,« siger han.Et sagligt grundlag?SF får opbakning fra Liselott Blixt.»Hvis der overhovedet kan rejses tvivl om, at Lægemiddelstyrelsens vurderinger foretages på et sagligt grundlag, så lyder det som en god ide at indføre en afgift for industrien, der kan fjerne den direkte betaling,« siger hun og påpeger, at »det ikke må medføre en masse administrativt bøvl«.Også Socialdemokraterne er positive.»Jeg er meget positiv over for at diskutere det, for selvfølgelig skal vores Lægemiddelstyrelse være så uafhængig som overhovedet muligt. Det er jo klart, at jo flere lægemidler, Lægemiddelstyrelsen godkender, jo flere penge kommer der i kassen. Der har været kritik af, hvorvidt det betyder, at man sjusker lidt for at få flere penge i kassen. Vi skal følge den diskussion, men det er ikke mit indtryk, at Lægemiddelstyrelsen handler afhængigt af industrien, så jeg vil godt se et konkret lovforslag,« siger Sophie Hæstorp Andersen (S).»Jeg synes jo, at det er dybt beklageligt, at medicinalindustrien flytter markedsandele ved at gå i medierne, der trykker historien, som om det var deres egen, siger hun.«V: Sagen skal kulegravesDet er et uafhængigt nævn, der skal til, mener Enhedslistens sundhedsordfører, Per Clausen, der dog støtter idéen om at fjerne finansieringen for godkendte lægemidler.»Kendsgerningen er jo, at det gang på gang er dokumenteret, at medicinalindustriens forskning falder mere positivt ud end uafhængig forskning. Lægemiddelstyrelsen burde sikre sig, at de fik en neutral analyse af al godkendt medicin i Danmark. Men i dag er Lægemiddelstyrelsen fuldstændig afhængig af industriens egne undersøgelser. Vi er nødt til at sikre et uafhængigt nævn, der kan kontrollere lægemidler,« siger Per Clausen.Både Venstre og Konservatives ordførere vil vende problemet med Sundhedsminister Jakob Axel Nielsen. Venstres sundhedsordfører, Birgitte Josefsen (V) vil »have sagen kulegravet«:»Jeg er dog langt fra sikker på, at vi kommer frem til samme resultat som oppositionen, for vi er afhængige af, at vi får præparater på markedet. Derfor må vi ikke stække industrien for voldsomt, for så forsvinder virksomhederne fra Danmark på et splitsekund,« siger Birgitte Josefsen (V).
