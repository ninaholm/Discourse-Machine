Stadig flertal til VK-regeringen



 Med 91 mandater har regeringen stadig flertal. Men var der valg i morgen, ville Venstre få den laveste opbakning, partiet har haft siden første måling efter sidste valg. Socialdemokraterne går markant frem og trækker tilsyneladende stemmer fra SF, der går et stort skridt tilbage. Det viser en ny politisk meningsmåling som Gallup Instituttet har foretaget for Berlingske Tidende. Siden januar er det gået jævnt tilbage for Venstre, der i begyndelsen af året lå på 28 procent af stemmerne, men som nu er dalet til 26,5 procent som et foreløbigt lavpunkt. S leverer det største spring siden valget fra 21,7 procent af stemmerne til 24,5 procent.
ritzau

