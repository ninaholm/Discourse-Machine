Aftale om retsforbehold er på plads
Danskerne skal i 2016 stemme om, hvorvidt Danmark skal med i Europol-samarbejdet. Aftale præsenteres tirsdag


Efter flere ugers forhandlinger er regeringspartierne, Venstre, SF og De Konservative nu klar til at præsentere en aftale om retsforbeholdet.Statsministeriet har indkaldt til pressemøde klokken ca. 9.00 i Spejlsalen i Statsministeriet. Her vil statsminister Helle Thorning-Schmidt (S) præsentere aftalen sammen med partilederne fra de øvrige såkaldte ja-partier.Parterne mødtes tirsdag morgen klokken 8.00 i Statsministeriet, og allerede på vej ind til mødet fastslog Venstres formand, Lars Løkke Rasmussen, at han forventede en politisk aftale om at erstatte det nuværende retsforbehold med en såkaldt tilvalgsordning.Det vil betyde, at danskerne får lov til at stemme om retsforholdets fremtid ved en folkeafstemning i første kvartal 2016. Og det gælder uanset, hvem der vinder det kommende folketingsvalg, lyder det fra Løkke.- I Venstre står vi ved vores ord, og når vi indgår politiske aftaler, så respekterer vi selvfølgelig dem. Der kommer forhåbentlig i dag en meget bred politiske aftale, og hvis partierne bag aftalen har flertal efter et valg, så får vi en folkeafstemning, sagde han på vej ind til mødet.Han tror på, at danskerne ved folkeafstemningen vil være enige med det politiske flertal på Christiansborg i, at Danmark skal være med i Europol-samarbejdet.Muligheden for at deltage i det fælleseuropæiske politisamarbejde er en af de væsentligste årsager til, at politikerne ønsker retsforbeholdet erstattet af en tilvalgsordning.Samtidig er partierne hurtigt nået til enighed om, at man vil holde Danmark ude af EU&#39;s fælles asyl- og indvandringspolitik.Læs selve aftalen her
