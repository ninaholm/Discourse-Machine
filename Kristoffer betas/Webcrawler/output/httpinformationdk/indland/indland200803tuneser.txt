Tunesere bliver bag tremmer



 De to tunesere, PET mistænker for planlægning af drab på Muhammed-tegner, fik onsdag forlænget deres frihedsberøvelse frem til 9. april. De to tunesere på 36 og 25 år står til udvisning efter en bestemmelse i terrorloven, men ifølge advokat for den ældste, Frank Wenzel, kommer det aldrig så langt. Advokaterne for de to tunesere er blevet enige om at forsøge at få sagen indbragt for Højesteret og vil anmode Procesbevillingsnævnet om tilladelse. Desuden vil tuneserne forsøge at få asyl i Danmark og har således varslet en formel klage over ud-visningen til integrations-minister Birthe Rønn Hornbech (V). 

