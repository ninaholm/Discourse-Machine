Rigspolitiet vil øge overvågning af mobilers lokation
Rigspolitiet vil genindføre en omstridt form for overvågning af borgernes brug af internettet. Samtidig ønsker politiet desuden at logge, hvor mobiler fysisk befinder sig, når de bruges til at besøge hjemmesider eller sende mails


Regeringen afskaffede en omstridt form for overvågning sidste år, men nu ønsker Rigspolitiet den genindført.Der er tale om såkaldt sessionslogning, som indtil juni sidste år betød, at teleselskaberne i Danmark var forpligtede til at registrere oplysninger om alle danskeres internetbrug.Det afdækkede Berlingske torsdag ud fra dokumenter, der stammer fra Rigspolitiet.Men Rigspolitiet ønsker ikke alene, at sessionslogning genindføres. Der er også på et punkt tale om en udvidelse af overvågningen, siger kritikere.Dokumenterne fra Rigspolitiet viser således, at det er Rigspolitiets ønske, at der i forbindelse med mobil datatrafik skal logges oplysninger om mobiltelefonens lokation. Med andre ord skal mobiltelefonens fysiske placering altså gemmes, når mobiltelefoner benytter internettet.&raquo;Det er en mere omfattende registrering end tidligere. Specielt fordi din mobiltelefon konstant sender og modtager datatrafik&sbquo;&laquo; siger Jesper Lund, der er næstformand i IT-Politisk Forening. I dag er teleselskaberne allerede forpligtede til at logge en mobiltelefonens placering, når der foretages opkald eller sendes sms&rsquo;er.&raquo;Men hvis du kun har et par opkald om dagen og ikke sender mange sms&rsquo;er, så bliver det datatrafik, der kommer til at trække læsset i forhold til lokationsregistreringer,&laquo; siger Jesper Lund.Christian Panton, der er medstifter af den internetpolitiske tænketank Bitbureauet, er også kritisk over for Rigspolitiets forslag.&raquo;Hvis alle datapakker skal tilknyttes en lokation, så er vi ude i en komplet lokationsovervågning af folk,&laquo; siger han.Alvorlige problemerAf dokumenterne fra Rigspolitiet fremgår det, at Rigspolitiet har afholdt et møde med teleindustrien &raquo;efter anmodning fra Justitsministeriet&laquo;.Justitsministeriet selv har dog tidligere erkendt, at den hidtidige form for sessionslogning generelt var forbundet med &raquo;alvorlige praktiske problemer&laquo;, når politiet skulle benytte sig af redskabet.Det skrev ministeriet i en redegørelse, der blev offentligt kendt i begyndelsen af 2013.Ifølge ministeriet var årsagen til problemerne dels, at teleselskaberne havde implementeret ordningen på en måde, der gjorde overvågningen stort set &raquo;uanvendelig&laquo;. Og dels var der desuden et problem med &raquo;det teknologiske modenhedsniveau i dansk politi&laquo;.På europæisk plan er indsamlingen af oplysninger om borgernes tele- og internettrafik også blevet udfordret. EU-domstolen afsagde i april sidste år en dom, som underkendte det såkaldte logningsdirektiv, der pålagde medlemsstaterne at indsamle visse oplysninger om borgernes tele- og internettrafik.Det skete med henvisning til de europæiske borgeres ret til respekt for deres privatliv og beskyttelse af personoplysninger.Domstolen fastslog desuden, at den indsamling af oplysninger, som direktivet krævede, var oplysninger, der var egnet til at &raquo;skabe en følelse hos de berørte personer af, at deres privatliv er genstand for konstant overvågning.&laquo;Minister: Intet er fastlagtDa daværende justitsminister Karen Hækkerup (S) i juni sidste år &ndash; få måneder efter EU-dommen &ndash; afskaffede sessionslogning i Danmark, skete det imidlertid ikke med henvisning til dommen.Justitsministeriet konkluderede i stedet at, de samlede danske logningsregler ikke var i strid med EU&rsquo;s såkaldte charter om grundlæggende rettigheder.Men ministeriet fandt alligevel, at det var &raquo;tvivlsomt, om den del af reglerne, som vedrører sessionslogning, kan anses for egnede til at opnå deres formål, som er at skabe mulighed for anvendelse af oplysningerne som led i efterforskning og retsforfølgning af strafbare forhold&laquo;.Rigspolitiet ønsker ikke at udtale sig om sagen, men henviser til Justitsministeriet. Det har imidlertid ikke været muligt at få et interview med justitsminister Mette Frederiksen (S). Men i et skriftligt svar udtaler hun:&raquo;I dag anvender kriminelle ofte telefoner og internet til at organisere kriminalitet. Derfor er det afgørende, at politiet har de nødvendige værktøjer til at bekæmpe kriminalitet. Det er samtidig afgørende, at logningsreglerne også sikrer hensynet til borgernes grundlæggende rettigheder.&laquo;&raquo;Regeringen har iværksat en samlet revision af logningsreglerne, og som regeringen også tidligere har tilkendegivet, bliver telebranchen og andre interessenter inddraget i revisionsarbejdet. Og jeg vil gerne understrege, at hverken regeringen eller jeg har lagt os fast på, hvordan de nye regler kan eller skal udformes.&laquo;
