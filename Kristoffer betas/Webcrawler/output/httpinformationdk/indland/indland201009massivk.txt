Massiv kritik af integrationsudspil
Københavns Kommunes integrationsudspil 'Bland dig i byen' bringer intet nyt til bestræbelserne på at bedre integrationen og tør ikke tage de nødvendige skridt, mener politikere og eksperter. Borgmester Klaus Bondam afviser kritikken, som han kalder 'forudsigelig'
Første skoledag på Rådmandsgades Skole på Nørrebro i København. Eksperter kritiserer Bondams integrationsudspil for ikke at gøre noget ved fordelingen af tosprogede elever.

Københavns Kommunes nye integrationsudspil, 'Bland dig i byen' rummer ikke andet end flotte floskler. Det  mener Jan Andreasen, folketingskandidat for Socialdemokraterne og tidligere medlem af Københavns Borgerrepræsentation:»Indpakningen er utrolig flot, men det bliver slet ikke konkret. Man opsætter en masse mål for integrationen, men giver ingen konkrete bud på, hvordan man vil opnå disse mål. Det er nærmest ubrugeligt,« siger han.Udspillet er Københavns Kommunes seneste forsøg på at komme de integrationsproblemer, som ifølge flere forskningsresultater er stigende, til livs.Senest kom det i juni frem, at det faglige niveau er faldende for kommunens tosprogede skoleelever, og næsten halvdelen af de tosprogede elever forlader folkeskolen uden at kunne skrive og tale dansk godt nok til at tage en videregående uddannelse.Jan Andreasen var i sin tid i Borgerrepræsentationen fortaler for aktivt at fordele indvandrere på folkeskolerne i København. Men det tager udspillet ikke hånd om:»Der sker ikke nok i København, når man kigger på fordelingen af indvandrere på skolerne. Vi har stadig ghettoskoler, og det her udspil viser, at man ikke tør tage de nødvendige tiltag, nemlig at gribe ind i fordelingen af elever med indvandrerbaggrund.«Jan Andreasen er derfor skuffet over, at hans socialdemokratiske partifæller bakker op om udspillet, som kun Dansk Folkeparti er imod:»Jeg synes det er uheldigt, at man ikke vil gøre mere for at sprede de tosprogede elever,« siger Jan Andreasen.Ghettoen skal opløsesDe seneste tal fra Københavns Kommune viser, at der er stor forskel på fordelingen af indvandrere på folkeskolerne. I 2009 var 11 procent af eleverne i Indre By tosprogede, på Nørrebro var tallet 59 procent.Lars Olsen, analytiker, forfatter og foredragsholder, var i foråret 2009 en del af en arbejdsgruppe, der skulle vurdere, hvordan man kunne styrke integrationen i København. Han er enig med Jan Andreasen i, at fordelingen af indvandrere er det vigtigste i integrationen af tosprogede.»Jeg synes, det er betænkeligt, at man ikke lægger mere vægt på, at fordelingen af indvandrere skal være bredere. Ghettoskoler er et stort problem, som vi i arbejdsgruppen gav konkrete ideer til, hvordan man kunne udrydde,« siger han.Lars Olsen mener, at udspillet er gammel politik på nyt papir:»Selv om der er nogle ting, der ser rigtig fornuftige ud, er det hele meget ukonkret. Der er intet nyt i de ting, der står her,« mener han.Jette Kofoed fra DPU, Aarhus Universitet,  har forsket i Københavns integrationspolitik. Hun påpeger også, at fokusområderne i 'Bland dig i byen' ligner tidligere integrationsudspil:»Jeg synes, der er mange gentagelser, og at man fokuserer meget på sprogkundskaber. Det er også et vigtigt område, men det kommer ofte til at skygge for, at der er mange andre aspekter, der overses,« mener hun.Jette Kofoed mener eksempelvis, at man med fordel også kunne rette fokus mod majoriteten og ikke alene mod minoriteterne:»Udspillet retter fokus mod, hvad vi kan gøre for at integrere minoriteterne i samfundet, i stedet for både at interessere sig for minoriteter og majoritet. Man må også kigge på sig selv for at sikre et inkluderende miljø,« siger hun.Forudsigelig kritikIntegrations- og beskæftigelsesborgmester i København Klaus Bondam (R) mener, at kritikken er forudsigelig og pointerer, at det er dyrt, at fordele tosprogede på forskellige skoler.»Fordelingen af tosprogede elever er en voldsom diskussion i København, så kritikken er forudsigelig. Det er ikke nogen hemmelighed, at det koster rigtig mange penge at indføre forskellige former for spredning, og vi er meget imod tvangsspredning. Vi vil gerne prøve at finde forskellige modeller for at fordele eleverne bare uden tvang,« fortæller Klaus Bondam.- Hvornår bliver ideerne mere konkrete?»Det er vigtigt for mig at have et gennemdebatteret politisk udspil som grundlag, før vi bliver mere konkrete. Derfor smider vi det her ud nu og venter på feedback. Det er ikke til at sætte tid på, hvornår de konkrete udspil kommer.«Borgerrepræsentationen forventer at godkende integrationspolitikken i slutningen af 2010.
