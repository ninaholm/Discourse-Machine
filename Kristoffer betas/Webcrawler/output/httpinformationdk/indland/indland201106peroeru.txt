Per Ørums forhandlingsgevinst kræver EU-godkendelse
Det centrale krav, som Per Ørum Jørgensen (KD) fik igennem som betaling for på fredag at stemme for toldkontrollen ved grænserne, kan ikke opfyldes uden EU-Kommissionens godkendelse, bekræfter økonomiministeren. Alligevel er Ørum godt tilfreds med aftalen
Per Ørum Jørgensen afviser blankt, at han har 'solgt sig for billigt' i forbindelse med grænsekontrolaftalen.

Uanset kristendemokraten Per Ørum Jørgensens aftale med regeringen i juni om at sikre 'risikovillige milliarder' til dansk landbrug, så er der dags dato ikke  ændret meget i det kriseramte landbrugs adgang til at få kapital fra fondene under det såkaldte Dansk Vækstkapital.Landbruget havde allerede inden aftalen  på lige fod med resten af erhvervslivet  ret til at søge om risikovillig kapital via fondene. Og landbrugets adgang til to ud af tre statslige låne- og kautionsordninger, som regeringen, Dansk Folkeparti og Kristendemokraterne desuden aftalte at sikre, kan ikke gennemføres, uden at EU-Kommissionen har godkendt det.Det bekræftede økonomi- og erhvervsminister Brian Mikkelsen på et samråd i Folketinget i går.»Der gælder særlige statsstøtteregler for landbruget, hvorfor der, hvis kommissionen er positivt stemt, må forventes en vis begrænsning i landbrugets muligheder for at anvende ordningerne,« sagde Brian Mikkelsen, der forventer, at der kan gå flere måneder, før Kommissionen giver sit svar til den danske regering.»Men det er noget nyt  og det er til gavn for landbruget.«Katten i sækkenEfter samrådet ville ministeren ikke forholde sig til, hvad der sker, hvis Kommissionen siger nej.»Vi går ud fra, at de svarer ja. Men det ligger ikke i aftalen, at det her automatisk vil blive gennemført. Det, der ligger i aftalen, er, at vi har sagt, at det her vil vi arbejde for.«Diskussionen om, hvad nyt landbrugsaftalen mellem regeringen, DF og Kristendemokraterne egentlig indebærer for landbruget, er højaktuel. Aftalen er nemlig den pris, Per Ørum Jørgensen krævede for som det afgørende mandat at stemme for den aftale om toldkontrol ved de danske grænser, som Folketinget skal stemme om i morgen.Og efter samrådet føler Socialdemokraternes Benny Engelbrecht sig bekræftet i, at kristendemokraten har solgt sig alt for billigt.»Jeg kan konstatere, at regeringen har været nogle rigtigt gode købmænd,« siger han.Radikale Venstres Morten Østergaard mener, at Per Ørum Jørgensen har købt »katten i sækken«.»Han ved ikke, om grænseaftalen overholder EU-reglerne, og han ved ikke, om det, han har fået for at stemme for den, overholder EU-reglerne«.Per Ørum Jørgensen afviser kritikken som »useriøs«.»Selvfølgelig skal adgangen til de nye kautionsordninger ligge inden for EU-reglerne. Og gør den ikke det, så må vi i forligskredsen sætte os sammen og finde ud af dét. Jeg synes i stedet, at Morten Østergaard og de radikale skulle glæde sig over, at vi har strammet op i grænseaftalen og fået regeringens tilsagn om, at man vil følge Schengen-reglerne i alle faser af den,« siger han.Vil stadig ikke love et jaPer Ørum Jørgensen afviser blankt, at han har »solgt sig for billigt«.Foruden aftalens »præcisering« af, at landbruget også har adgang til fondene under Dansk Vækstkapital, fremhæver han to andre ting.Dels at regeringen har lovet, at landmænd med kunstige vandløb, der ved en fejl er blevet pålagt at rette ind efter vandmiljøplanens regler for naturlige vandløb, nu kan være sikre på at blive undtaget fra dette krav. Og dels at han også har skaffet dansk landbrug plads i det udvalg af erhvervslivsrepræsentanter, som Brian Mikkelsen har nedsat for at finde penge til en nedsat selskabsskat gennem en udlugning i statslige støtteordninger.»Det synes jeg er ret godt gået for at stemme for en grænseaftale, hvor jeg i forvejen var enig med regeringen.«Så du stemmer for grænseaftalen på fredag?»Det kommer an på, hvordan debatten er. Jeg er tilfreds med aftaleteksten  men Dansk Folkeparti har præget debatten med en forkert udlægning af, hvad den indebærer. Men Pia Kjærs-gaard har stukket piben ind og forholdt sig i ro siden i fredags  og det vil jeg rose hende for« siger Per Ørum Jørgensen.
