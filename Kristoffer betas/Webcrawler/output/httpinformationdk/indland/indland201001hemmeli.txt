Hemmelig burka-rapport lækket
I november afleverede et 14 mand stort forskerhold fra Københavns Universitet en 54-siders rapport om omfanget af burka og niqab i Danmark. Ministeriet har givet forskerne mundkurv på og nægtet pressen aktindsigt i undersøgelsen. Information er kommet i besiddel af rapporten


 Læs også: Forskere fandt ingen burkaklædte kvinder
I efteråret 2009 præsenterede de konservatives nye integrationsordfører Naser Khader, et udspil med krav om et forbud mod at gå med burka og niqab. 
Venstre var ikke blevet hørt og stejlede over tanken om et forbud. 
Efter flere dages skænderi mellem de to partier, holdt statsminister Lars Løkke Rasmussen (V) og den konservative leder, Lene Espersen, krisemøde. 
Sagen blev henvist til et hurtigtarbejdende embedsmandsudvalg under Indenrigs- og Socialministeriet. 
I september konkluderede Justitsministeriet, at et burkaforbud ville være imod Gundloven.
Den udlægning bøjede de konservative sig for. Venstre og Konservative er fortsat uenige om, hvor voldsomt regeringen skal gå til værks. 
I november afleverede et 14 mand stort forskerhold fra Københavns Universitet en 54-siders rapport om omfanget af burka og niqab i Danmark. Ministeriet har givet forskerne mundkurv på og nægtet pressen aktindsigt i undersøgelsen.
Information er imidlertid kommet i besiddel af rapporten, som kan downloades og læses her: Burka-rapport (5.3 MB pdf)

