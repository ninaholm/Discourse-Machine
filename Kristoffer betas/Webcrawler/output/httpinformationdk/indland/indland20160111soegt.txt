11 søgte asyl onsdag
Dermed fortsætter antallet af personer, der søger om asyl i Danmark, med at ligge lavere end i de første dage, efter at regeringen indførte den midlertidige grænsekontrol den 4. januar


 Der er kun registreret 11 asylansøgninger i Danmark onsdag, viser den daglige opgørelse fra Udlændinge-, Integrations og Boligministeriet. Tallene for de foregående dage er opjusteret, så der nu er registreret 64 asylansøgninger for tirsdag og 59 mandag, hvor det i den første opgørelse hed henholdsvis 33 og 42.
Dermed fortsætter antallet af personer, der søger om asyl i Danmark, med at ligge lavere end i de første dage, efter at regeringen indførte den midlertidige grænsekontrol den 4. januar. Syrerne er den største enkeltnationalitet efterfulgt af afghanere og irakere. Der er dog også en stor gruppe af øvrige nationaliteter.
Ritzau

