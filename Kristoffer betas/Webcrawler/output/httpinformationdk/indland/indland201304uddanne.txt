Uddannelsesinstitutioner kritiserer nyt kvalitetssystem
Uddannelsesminister Morten Østergaard (R) ønsker et innovativt videnssamfund. Men institutledere og forskere frygter, at det nye akkrediteringssystem, som træder i kraft 1. juli, vil medføre, at de i fremtiden skal bruge flere ressourcer på papirarbejde frem for forskning og forberedelse af uddannelse


Hver gang Copenhagen Business School (CBS) ønsker at oprette en ny uddannelse, møder der dem som udgangspunkt en række bureaukratiske barrierer.Først tre uafhængige akkrediteringsinstanser &ndash; EQUIS (European Quality Improvement System), det amerikanske AACSB (The Association to Advance Collegiate Schools of Business) og EMBA (Executive MBA Council) &ndash; som CBS skal igennem. Dertil kommer fire danske instanser: ACE Denmark. EVA (Dansk Evalueringsinstitut), Ministeriet for Forskning, Innovation og Videregående Uddannelser og Rigskommissionen.&raquo;Kafka-lignende bureaukrati&laquo;, har uddannelsesdekan på Copenhagen Business School, Jan Molin, kaldt den nye danske akkrediteringsproces, der træder i kraft 1. juli.&raquo;Selvfølgelig skal der være en central instans, som har overblikket og holder tilsyn med, hvilke uddannelser der udbydes. Vi er ikke imod kontrol eller et organ, der beskæftiger sig med institutionsakkreditering, men det behøver ikke akkompagneres af en håndfuld andre organer, der er indbyrdes inkonsistente,&laquo; siger Jan Molin, der mener, at mulighederne for at kunne leve op til uddannelsesminister Morten Østergaards (R) visioner om innovationskompetencer i uddannelserne ville være større, hvis man havde mere tiltro til institutionernes kompetencer.Ifølge Jan Molin tager det minimum halvandet år og typisk længere at få en ny uddannelse igennem. Dertil følger, at mange nye uddannelser kun får en betinget godkendelse.&raquo;Det belaster de enkelte studier og studieledere enormt, og kontrollen medfører, at der sidder en masse mennesker og laver det samme arbejde, som jeg udfører, i stedet for, at vi hver især fokuserede på at forbedre betingelserne for de studerende &ndash; hvilket vel er, hvad det hele forhåbentlig handler om,&laquo; siger han.Modsætningsfuld dagsordenJan Molins synspunkt deles af flere institutledere.&raquo;Jeg kan umuligt se, hvordan flere aktører og mere kontrol kan føre til mindre bureaukrati,&laquo; siger prorektor fra Roskilde Universitet og formand for Dansk Universitetspædagogisk Netværk, Hanne Leth Andersen.Hun er overbevist om, at institutionsakkreditering er den rigtige vej at gå, så længe det ikke ender med at trække på ressourcer, som burde gå til at sikre udviklingen af kvalitet.&raquo;Ministeren beder os om at skabe innovation med den ene hånd og kontrollere med den anden, men innovation og kreativitet hæmmes af opmåling og kontrol. Det er to modsatrettede dagsordener, og til kvalitetsdagsordenen er der snarere brug for pædagogisk sparring og innovative forsøg end for timetælleri og dokumentationsrapporter,&laquo; forklarer Hanne Leth Andersen.Siden akkrediteringsloven blev vedtaget af et bredt politisk flertal i 2007, har ACE Denmark arbejdet for at sikre kvalitet og relevans af videregående uddannelser. Nu er man nået dertil i processen, hvor ansvaret for akkreditering af uddannelser skal gives tilbage til uddannelsesinstitutioner, som til gengæld vil blive institutionsakkrediteret.Det bliver dermed hele institutionen, der akkrediteres frem for de enkelte uddannelser. Tiltaget sker for at give institutionerne større selvstyre og lette de administrative byrder, men flere institutledere frygter altså fortsat, at man kommer til at bruge flere kræfter på kontrol end på at forbedre uddannelserne.Selvstyre skal lette byrderUoverensstemmelsen beror ikke kun på retningslinjerne for den nye lovgivning, men handler om, at man fra politisk side vil have mere kontrol og dokumentation, samtidig med at der skal mere fokus på innovationskompetencer i uddannelserne.Derfor er udmeldingen fra universiteterne, at de håber, at den nye lovgivning vil medføre mere tid til at forske og skabe uddannelsestilbud, og færre anmodninger om at tælle timer og producere rapporter.&raquo;Erfaringer fra udlandet viser, at det godt kan lade sig gøre at skabe innovation og samtidig kontrollere, så længe rammerne er rigtige, og der er tillid til universiteternes interne kvalitetsforståelse. Men vi skal have et vist frirum til selv at sætte kursen,&laquo; siger Mette Thunø, som er dekan for uddannelser på Aarhus Universitet.Den samlede udmelding fra institutlederne til ministeren er derfor, at udvikling af nye innovative uddannelser kræver faglig ekspertise og internationalt udsyn, som skal afspejles i både prækvalifikationen og i akkrediteringspraksis.&raquo;I bedste fald får vi et smidigt akkrediteringssystem med et minimalt bureaukrati, men vi er ikke overbeviste om, at den nye lov vil blive mindre ressourcekrævende. Derfor er det positivt, at ministeren har udtalt, at han er parat til at evaluere og justere, hvis det skulle blive nødvendigt,&laquo; siger Mette Thunø.Det har ikke været muligt at få en kommentar fra uddannelsesminister Morten Østergaard.Opdatering 29.08.2014:&nbsp; Uddannelsesdekan Jan Molin fra CBS bliver i artiklen &#39; Uddannelsesinstitutioner kritiserer nyt kvalitetssystem&#39; citeret for, at nye processer til at godkende uddannelser på universiteter, som træder i kraft senere på året, er et &raquo;Kafka-lignende bureaukrati&laquo;. Jan Molin har brugt udtrykket om to konkrete godkendelsesforløb i 2012 under de nuværende regler og ikke de nye regler, der træder i kraft 1. juli. I afsnittet står der også, at CBS skal igennem EVA ( Danmarks Evalueringsinstitut) for oprettelse af nye uddannelser.Dette er ikke korrekt, eftersom det kun er ACE Denmark, der er operatør på akkreditering af universitetsuddannelser, mens EVA er det på de øvrige videregående uddannelsesområder. Vi beklager fejlene.
