’Der har manglet en gulerod’
Socialdemokraterne er med i aftalen med blå blok om nye regler for at få statsborgerskab. Selv om aftalen på flere punkter bryder med det, som Socialdemokraterne selv indførte i 2013, er indfødsretsordfører Astrid Krag ganske tilfreds


Frem og tilbage &hellip; Regeringen, blå blok og Socialdemokraterne er blevet enige om at stramme reglerne for tildeling af statsborgerskab gevaldigt i forhold til for to år siden, hvor den daværende SRSF-regering lempede reglerne.Generelt skal udlændinge nu ifølge den nye aftale bestå danskprøve 3 og ikke bare danskprøve 2, ligesom reglerne for bl.a. selvforsørgelse er blevet strammet betydeligt. I maj 2013 sagde daværende justitsminister Morten Bødskov ellers, at kravene skulle være høje, men at man lempede reglerne for at gøre dem mere realistiske.&ndash; Er de nye skærpede krav mindre realistiske, Astrid Krag?&raquo;Det er fastholdt i aftalen, at hvis man har været selvforsørgende i 8,5 år, så er det stadig dansk 2, der gælder. Vi har også fået med i aftalen, at der skal laves en gennemgang af danskundervisningen, så alle har mulighed for at få gavn af den. Hvis de har behov for særlige støtteordninger, skal der være mulighed for det. Med de to ting tilsammen synes jeg, at aftalen er landet det rigtige sted.&laquo;&ndash; Men hvis man ikke er selvforsørgende, er det så realistisk med en prøve på niveau 3?&raquo;Man skal have boet i landet i ca. 10 år for at søge statsborgerskab, og hvis man ikke er selvforsørgende og ude på arbejdsmarkedet, så er det vigtigt, at man får lært dansk alligevel. Danskprøve 3 svarer til engelsk i 10. klasse, har jeg forstået, så hvis undervisningen er, som den bør være, så synes jeg også, at det er et krav, det er muligt at leve op til. Der vil stadig være dispensationsmuligheder ved langvarig sygdom.&laquo;&ndash; I 2013 mente I, at de lempede, men realistiske krav medvirkede til en bedre integration. Får vi så en dårligere integration nu?&raquo;Det tror jeg ikke. Det er fint, at dansk 2 er fastholdt for den store gruppe af selvforsørgende, som gerne vil være danske statsborgere. Vi har set, at konsekvensen af de regler, vi selv var med til at ændre, har været, at mange har fået statsborgerskab, selv om de ikke kunne dansk. Der har manglet en gulerod, og der har vi sagt helt åbent, at det er en konsekvens, som vi ikke har været glade for.&laquo;&ndash; Du ser altså ikke en risiko for dårligere integration?&raquo;Jeg vil sige tværtimod. Bor man her i Danmark og skal have fodfæste på arbejdsmarkedet og have sine unger godt gennem skolen, så er det fint, at der er nogle krav knyttet dertil. Det er en gulerod, hørte jeg en ung mand sige, og sådan tror jeg også, at det vil virke. For mig er det fint, at der er krav og forventninger knyttet til det.&laquo;Læs også:S er med på strammere krav til statsborgerskab&ndash; Men Socialdemokraterne må have skiftet mening siden 2013, hvor I lavede en aftale, hvor kravene blev lempet?&raquo;Den aftale, der lå dengang, var ikke Socialdemokraternes egen linje, men et kompromis mellem fire partier. Hvis vi selv skulle have lavet reglerne for to år siden, så er det ikke sikkert, at de havde set sådan ud. Og så har vi kunnet se, at mange har fået statsborgerskab uden at kunne dansk, og det mener vi ikke er ønskeligt.&laquo;&ndash; De nye regler indebærer 50 procents forlængelse af den periode, der skal gå, før man kan søge statsborgerskab, hvis man har fået en mindre straf. Det kan vel ikke være socialdemokratisk politik?&raquo;Det har vi ikke et problem med.&laquo;&ndash; Forsøgte I at komme igennem med noget lignende i 2013?&raquo;Det er noget, ministeren har lagt på bordet nu. Det er i grunden et rimeligt krav at stille, at man overholder landets lovgivning. Det er ikke sådan, at man aldrig kan blive statsborger, hvis man har været straffet, men der går lidt længere tid, og det kan være fornuftigt. Det har vi tilsluttet os.&laquo;&ndash; Hvor mange færre vil få statsborgerskab nu?&raquo;Det er umuligt at sætte et tal på. Det vigtige for os har været, at der kommer klare regler, så vi får færre dispensationssager. Vi har også fået med, at alle erhvervsuddannelserne ligestilles med de gymnasiale uddannelser, så jeg ved ikke, om det vil betyde færre ansøgere. Tværtimod betyder de klarere regler, at man gør op med uddannelsessnobberiet, hvor erhvervsuddannelserne ikke tæller. Hvor mange der får statsborgerskab efter de nye regler, afhænger af, hvor mange der søger. Det giver ikke mening at tale om absolutte tal, for det er ikke os, der styrer det.&laquo;
