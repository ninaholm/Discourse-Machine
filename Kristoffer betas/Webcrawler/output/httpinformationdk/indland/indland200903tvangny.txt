Tvang er nye toner i dansk socialpolitik
Staten overtrumfer i højere grad forældremyndigheden med tvang og straf. En forsker kalder tendensen et socialpolitisk tilbageskridt for velfærdsstaten, mens en anden mener, at det netop er en naturlig konsekvens af velfærdstanken og et udtryk for forældrenes egen ansvarsfralæggelse


Staten blander sig i stigende grad i forældrenes traditionelle rolle. Således diskuterede folketingspolitikerne i går, hvordan kommunerne nemmere kan tvangsadoptere helt små børn fra deres forældre.Det er nye toner i dansk socialpolitik, mener lektor Inge Bryderup fra Danmarks Pædagogiske Universitet:"Det er et brud på rigtig mange års dansk socialpolitik. I stigende grad bruges der tvang," siger hun og henviser til eksempler på statens nye tvangsforanstaltninger over for børn og forældre:"Når unge ikke dukker op i skolen eller laver småkriminalitet, så kan forældrene pålægges diverse ting, og gør de ikke, som staten siger, så bliver deres børnefamilieydelse taget. Unge mellem 12 og 15 kan placeres på sikrede afdelinger, og de kan som 15-årige dømmes til ungdomssanktioner. Så der er mange flere elementer af tvang," siger Inge Bryderup.Men det er ikke kun den øgede brug af tvang, der er ny. Også tendensen til, at politikerne overhovedet blander sig i familierne, er ny, fortæller hun: " Det handler jo om med tvang at blande sig i den hellige families ukrænkelighed, og det er ganske nyt i dansk socialpolitik."Velfærdens konsekvenserDen første børnelov er fra 1905, og dengang fjernede staten børn, men fra 1950'erne har samfundet i højere grad forsøgt at løse problemerne ved hjælp at forebyggelse og støtteforanstaltninger. Det forklarer Inge Bryderup, der kalder tvangens genkomme et tilbageskridt for velfærdsstaten:"Det har noget at gøre med fraværet af en socialpolitisk tænkning i løsning af sociale problemer, for i bund og grund handler det om, at man ikke vil udnytte den eksisterende socialpolitik på en måde, som gør vilkårene for små børn, der er født af ressourcefattige forældre, bedre."Men dr.phil. på Copenhagen Business School, Ole Thyssen mener ikke kun, det er politikerne, der har ændret opfattelse. Presset kommer i lige så høj grad fra forældrene, som selv har fralagt sig ansvaret, mener han:"Det er lige så meget et pres nedefra og op, fordi forældrene accepterer at overgive ansvaret til det offentlige ud fra en ganske almindelig offertankegang," siger Ole Thyssen.Svigt er ikke længere forældrenes skyld, men andres, og ofte høres vendinger som 'skolen vidste det godt, men greb ikke ind', forklarer han."Der er flere voksne, som opgiver at passe på deres børn og derfor forventer, at skole og kommune tager sig af opgaven. Når der sker svigt med børn, lander aben ikke hos forældrene, men hos det offentlige. Den anden vej siger staten så nu, at når det alligevel er den, der har ansvaret i sidste ende, så må den også påtage sig det. Hvis den så skønner, at forældrene er uegnede til at have børn, så må den ældgamle regel om, at børnene har det bedst hos forældrene, opgives," mener han.Forvaltningens fallitInge Bryderup er mere betænkelig ved tvangstendensen end Ole Thyssen, men forslaget om tvangsadoptioner er blevet mødt med en række kritiske høringssvar.Advokatrådet påpeger i deres svar, at reglerne om tvangsadoption "regulerer så væsentlige indgreb i forhold til såvel barnet, som forældrene, at det er af helt afgørende betydning, at der fastsættes præcise regler for behandlingen af disse sager, således at de involverede parter sikres de fornødne retssikkerhedsmæssige garantier, herunder professionel bistand i sagen".Rådet betoner endvidere, at det 'om muligt bør afklares - eventuelt ved inddragelse af udenlandsk forskning - hvilke følger en tidlig tvangsadoption har for barnets selvopfattelse og tilknytning til omverden.Og netop barnets relation til de biologiske forældre, er en af de ting, som Inge Bryderup vurderer, er meget vigtig for dets videre opvækst, ligesom hun problematiserer, hvordan det skal kunne lade sig gøre at vurdere, om et barn skal tvangsadopteres så tidligt eller ej.Der er mange eksempler på, at andre redskaber kan gavne, og at tidligere anbragte børn, der har fået den rette støtte, havner på universite-terne, påpeger hun og henviser til muligheden for familiedøgninstitutioner og spædbørnehjem.Man skal "derfor nærmest være spåkone", for at vurdere, hvorvidt et barn vil profitere af at få frataget sine biologiske forældre, mener hun og henviser til, at mange af de svigt, vi hører om i dag, er udtryk for, at staten ikke forvalter den eksisterende lovgivning ordentligt:"Det kan være socialfor-valtningerne, der ikke for-valter den danske socialpoli-tik optimalt," siger Inge Bryderup.Liberalt privilegiumDet undrer i øvrigt DPU-forskeren, at det netop er under en borgerlig-liberal regering, at kernefamilien krænkes af staten. Men ifølge Thyssen er de borgerlige de eneste, der kan slippe af sted med det;"Det er kun en borgerlig regering, der kan gøre det uden at blive beskyldt for statsformynderi," siger han og peger på de to primære incitamenter, staten har:"Det handler både om at spare penge og om barnets tarv - i en eller anden uskøn blanding."
