Yasser Omar

 Yasser Omar, 24 år, Fysikstuderende og digterPælæstinenser fra Syrien


 Yasser Omar, 24 år, fysikstuderende og digterPælæstinenser fra Syrien
Jeg bruger sproget til at udtrykke mine egne og andres oplevelser fra krigen. Ordet har en kraft på en anden måde end billeder og video. Særligt poesien kan ramme mennesker i deres hjerter.
Jeg er 24 år gammel, og har været i Danmark i otte måneder. Min mor og mine to halvsøskende har boet i Brøndby Strand de seneste fem år. Derfor valgte jeg Danmark, da jeg  flygtede hertil fra Libanon.
Jeg havde ikke tænkt mig, at jeg skulle forlade Syrien, for jeg var glad for mit liv og mine fysikstudier på universitetet i Latakia.
Jeg læste på universitet i halvandet år, men i 2012 opgav jeg at læse videre og begyndte i stedet som frivillig i den store flygtningelejr Yarmouk udenfor Damaskus. Her hjalp jeg med ambulancekørsel og medicin. I lejren ville oprørsstyrkerne have fat i medicinen og udenfor stod præsident Assads hær.
Det var farligt, men jeg følte, at jeg blev nødt til det. Vi var mange studerende, der gjorde det. Livet ændrede sig, og jeg var ikke længere i stand til at bygge en fremtid for mig selv på grund af krigen. Det handlede ikke længere om mig, og min fremtid, men om det syriske folk og om at flest mulig skulle overleve.
I slutningen af 2012 var jeg nødt til at flygte fra Syrien til Libanon med min far og hans kone og deres tre små børn. I Libanon boede vi i den palæstinensiske flygtningelejr Mieh Mieh i knap to år.
Livet her var hårdt, for man blev hele tiden kontrolleret. Det var svært at få arbejde, men jeg havde ind imellem job som maler.
I slutningen af 2014 flygtede jeg nordpå til Danmark via Sudan. Min far og hans familie og stadig i Libanon, så der er nogle ting, jeg ikke kan fortælle om min tid i Syrien og om flugten af hensyn til dem og deres sikkerhed.
I min tid på studiet skrev jeg for universitetets magasin – både om videnskabelige emner, men også journalistiske artikler om studenterlivet. Og gennem flere år har jeg skrevet digte. Jeg har fået et dansk cpr.nummer nu, og jeg bor i en lejlighjed i Glostrup. Jeg er ved at lære dansk. Jeg har gået på sprogskole i en måned, og mit håb er at færdiggøre min uddannelse som fysiker.
Det er videnskaben og fysikken jeg brænder for. Og poesien.
- Yasser Omar, fortalt til Line Vaaben. Foto: Sigrid Nygaard

