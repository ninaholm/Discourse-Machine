Martin Lidegaard bliver ny udenrigsminister
Lidegaard tager et skridt op med udnævnelsen til udenrigsminister. Han overtager også det europapolitiske
Martin Lidegaard (R) afløser Holger K. Nielsen (SF) på posten som udenrigsminister

De Radikale sætter sig som ventet på den prestigefyldte post som udenrigsminister i forbindelse med den store rokade efter SF's exit fra regeringen tidligere på ugen.Ifølge Ekstra Bladet og TV2 News bliver det Martin Lidegaard, der i øjeblikket er klima-, energi- og bygningsminister, der kan indtage kontorerne på Israels Plads i det centrale København.Han afløser Holger K. Nielsen (SF), der kun nåede at sidde på posten i ganske kort tid som afløser for partifællen Villy Søvndal.For Martin Lidegaard bliver det et stort skridt opad i regeringens interne magthierarki.Han sidder ikke i Folketinget, men blev hevet frem som minister, da Helle Thorning-Schmidt (S) kom til magten i efteråret 2011 - på et tidspunkt, hvor han egentlig havde opgivet sin politiske karriere.Den Radikale leder, Margrethe Vestager, havde brug for en klimaminister, der vidste, hvad han snakkede om. Og her passede Martin Lidegaard perfekt ind.Selvom han ikke sad på tinge på det tidspunkt, havde han tidligere erfaring fra Folketinget, og han sad som direktør for den grønne tænketank Concito, som han selv havde været med til at stifte.Skiftet væk fra Klimaministeriet giver ham samtidig også en tiltrængt pusterum fra det ministerium, der har været centralt i den såkaldte solcellesag.Flere huller i loven om solceller har således kostet statskassen flere hundrede millioner kroner og Lidegaard en næse.I forbindelse med regeringsrokaden står det samtidig også klart, at Nick Hækkerup (S) flytter fra posten som europa- og handelsminister til Sundhedsministeriet.Der har været spekuleret i, at Udenrigsministeriet skulle styrkes med Hækkerups hidtidige resortområder, og ifølge TV2 News bliver det også tilfældet.Mens handelsdelen bliver lagt sammen med udviklingsministeriet, får udenrigsministeren nu også ansvaret for det europapolitiske.Også Morten Østergaard (R) bliver rykket rundt. Han er ny skatteminister. Hvem der afløser ham i Uddannelsesministeriet, er ikke kendt.
