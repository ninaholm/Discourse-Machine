Dansk støtte til kurdere får konsekvens for terrorsag
10 mænd står anklaget for støtte til PKK, samtidig med at Danmark nu selv støtter kurderne i Nordirak. Det bør få konsekvenser for retssagen, mener mændenes forsvarere
Denne ældre kurdiske mand med snigskytteriflen over skuldren og de mange andre, der kæmper for PKK, oplever i disse dage en øget støtte fra de vestlige lande. Således har blandt andet Danmark valgt at støtte den ellers terrorstemplede organisation PKK i kampen mod IS i Irak. Men Vestens støtte til PKK får nu konsekvenser for sagen, hvor ti herboende kurdere står anklaget for at støtte PKK.

Forsvarerne for de tiltalte i den såkaldte PKK-sag kræver nu vidner genindkaldt efter Danmarks beslutning om at flyve våben og ammunition til kurderne i Irak.I et brev til Københavns Byret skriver advokat, Gert Dyrn, at &raquo;i lyset af den seneste udvikling&laquo; ønsker forsvarerne at genindkalde seniorforsker ved Dansk Institut for Internationale Studier (DIIS), Lars Erslev Andersen og Danielle Kuzmanovic, adjunkt på Institut for Tværkulturelle og Regionale Studier på Københavns Universitet. Begge har tidligere vidnet om, hvorfor og hvordan PKK (Kurdistans Arbejderparti) er endt på EU&rsquo;s såkaldte terrorliste.Ifølge Gert Dyrn er der sket meget, siden straffesagen om 10 kurdiske mænds påståede millionstøtte til PKK blev indledt for et år siden. Ikke blot forsyner Vesten kurderne i Nordirak med våben velvidende, at disse kæmper sammen med PKK og dennes militante søsterorganisation i Syrien, PYD. Det seneste år har Tyrkiet intensiveret forhandlingerne med PKK om en fredelig løsning på konflikten i landet.&raquo;Tyrkiets holdning til det kurdiske spørgsmål &ndash; og PKK &ndash; var allerede ved blive blødt op, da retssagen startede, og når Vesten aktivt går ind og støtter kurderne militært i Nordirak, så må det få en afsmittende virkning på spørgsmålet. Tingene ændrer sig hurtigt. Hvad PKK var i går, det er de ikke i dag &ndash; og i morgen kan de være noget tredje. Og det bør nævningene have med i deres overvejelser,&laquo; siger Gert Dyrn.Alle partier i Folketinget undtagen Enhedslisten (som først tager stilling til spørgsmålet på et hovedbestyrelsesmøde denne weekend) støtter at lade et Hercules-transportfly deltage i forsyningen af kurderne, som kæmper mod den ekstremistiske sunnimilits Islamisk Stat (IS) i Nordirak. Her havde det regionale kurdiske selvstyre ikke selv været i stand til at modstå IS, før PKK og PYD trådte til. En ekspert forudser derfor, at leverancerne af ammunition og lette våben med stor sandsynlighed også ender i hænderne på PKK.En anden af forsvarerne, advokat Sysette Vinding Kruse, mener, at det logiske er at fjerne PKK fra EU&rsquo;s terrorliste. Her har organisationen stået siden 2002.Tyrkiet anklager PKK for at have ansvaret for over 40.000 drab, siden Kurdistans Arbejderparti i 1984 lancerede en væbnet kamp for et frit Kurdistan i det sydøstlige Tyrkiet.&raquo;Nu stiller Danmark fly til rådighed for kurderne i kampen mod IS vel vidende, at man dermed også kan komme til at stille denne hjælp til rådighed for PKK, da de er de bedst trænede i våbenbrug. Så i visse henseender er PKK altså en forbundsfælle og i andre en terrororganisation. Det viser, hvor meget politik der er i fortolkningen af terrorbestemmelserne,&laquo; siger Sysette Vinding Kruse.Selv om Københavns Byret måtte afvise forsvarernes ønske om at få genindkaldt vidnerne, så håber forsvarerne stadig, at den seneste tids begivenheder vil overbevise nævningene om, at deres klienter er uskyldige. De 10 mænd er tiltalt for at have formidlet eller indsamlet 140 millioner kroner til PKK.En tredje af forsvarerne, advokat Bjørn Elmquist, beskriver våbenleverancerne til kurderne som en 180-gradersvending.&raquo;Vores klienter er ikke engang tiltalt for at samle penge ind til våbenkøb, men blot for at samle ind til kurdere og almennyttige formål i området. Anklagen lyder imidlertid, at enhver støtte til kurdere i det område er støtte til kurdernes kamp mod tyrkerne og dermed terrorisme. Så hvis vores klienter dømmes for støtte til terrorisme, så bør den danske regering jo dømmes for det samme,&laquo; siger Bjørn Elmquist.Retssagen i Københavns Byret genoptages den 2. september.
