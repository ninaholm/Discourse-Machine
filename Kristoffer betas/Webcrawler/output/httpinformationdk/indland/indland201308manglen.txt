Manglende tillid til myndigheder holder asylansøgere i centrene
Asylansøgere, der vil bo eller arbejde udenfor asylcentrene skal først skrive under på, at de vil rejse hjem, hvis deres sag bliver afvist. Det vil kun få, for de stoler ikke på systemet, vurderer eksperter
Kun få asylansøgere gør brug af mulighed om at bo uden for centrene. På billedet ses Barno Azamora med sin datter Amal al-Zuki i  Center Sandholm.

Før asylansøgere kan få glæde af den aftale om at bo eller arbejde uden for asylcentrene, som regeringen har indgået med Enhedslisten og Liberal Alliance, skal de underskive et dokument, om at de vil »samarbejde med myndighederne om oplysning af sin asylsag og – ved afslag på asyl – frivillig hjemrejse.«Men tal fra Udlændingestyrelsen som Morgenavisen Jyllands-Posten bragte i går viser, at kun ganske få asylansøgere, gør brug af muligheden for at bo og arbejde udenfor asylcentrene. 41 af 3.000 kvalificerede ansøgere har indtil videre søgt om at arbejde udenfor centrene, siden aftalen trådte i kraft 2. maj i år. I alt tre har fået tilladelse. Tilsvarende få har anmodet om at bo uden for centrene.Det skyldes at kun få asylansøgere vil underskrive dokumentet, vurderer Amnesty og den frivillige organisation Trampolinhuset, der rådgiver danskere og ansøgere om asyl. De stoler ikke på myndighederne.»Selvom vi forsøge at forklare, at det her er en mulighed for at arbejde og bo udenfor centrene, så tror ansøgerne grundlæggende ikke på systemet. Mange kommer fra diktaturstater, der bruger alle mulige former for afpresning. Fra deres synsvinkel ser systemet korrupt ud. Det er de vant til, de kan bare ikke finde ud af, hvem de skal bestikke,« fortæller Morten Goll, der er daglig leder af Trampolinhuset.Men den underskrift, asylansøgerne er forpligtet til at sætte for at komme ud af centrene, betyder i realiteten ingenting. Ansøgerne er nemlig allerede forpligtet til at give asylmyndighederne oplysninger og til at rejse ud af landet, hvis de får afslag.»Vi opfatter det som et politisk ønske om at markere, at asylansøgere skal udrejse, når de får afslag,« siger Claus Juul, der er juridisk konsulent for Amnesty International.Psykologisk barriereDen største forhindring for, at asylansøgerne søger ud af centrene, er altså ikke juridisk, men psykologisk, mener Morten Goll. Han tror på, at flere vil søge ud af centrene, når ordningen bliver mere velkendt blandt ansøgerne.»Det tager lang tid at sprede nyheden om, at det her er muligt, og få folk til at tro på det. De skal først se, at en eller anden har fået et job; se at det faktisk kan lykkes,« siger han.Det lave antal ansøgere, der søger ud af centrene overrasker ikke asylchef i Dansk Flygtningehjælp, Eva Singer. Hun peger på, at det er yderst vanskelig for udlændinge, der lige er ankommet til landet at finde et job eller en bolig.»Det er jo svært for mange af os andre at finde en bolig, og når du lige er kommet til et nyt land, har du ikke noget netværk,« sige hun.Derfor ville det være en god idé at lave ordninger, der hjælper asylansøgere, som gerne vil bo uden for centrene, til at finde en bolig, mener hun.Claus Juul påpeger, at ansøgerne ofte mangler både relevant uddannelse og sprogfærdigheder, og det gør det næsten umuligt at finde et arbejde, særlig i en situation med lav vækst: »Det rigtig, rigtig svært for nyankomne udlændige, fordi de færreste kan gå lige ud på det danske arbejdsmarked,« fortæller han.Ingen planer om ændringerFormand for Udlændinge- og Integrationsudvalget, Trine Bramsen (S) mener, at det endnu er for tidligt at konkludere på aftalens virkning, da den kun har været i kraft i tre måneder. Hun kalder det »en indkøringsfase« og regner med, at flere vil benytte muligheden, når det rygtes bland asylansøgere, at det kan lade sig gøre at bo eller arbejde udenfor centrene. Hun understreger, at regeringen ikke har planer om at ændre ved reglen om, at ansøgerne skal underskive den omtalte klausul.»Det er jo helt rimeligt, at man samarbejder, og hvis man får afslag på asyl, skal man ikke være i Danmark. Det er ikke noget, vi har planer om at ændre. Det tror jeg også handler om indkøring, og at se andre der gør det,« siger Trine BramsenPolitisk ordfører for Liberal Alliance, Simon Emil Ammitzbøll, ser ikke noget problem i, at så få asylansøgere indtil videre har benyttet sig af de nye regler:»For os er antallet er ikke afgørende. Det afgørende er den mulighed, der er givet for at man kan finde et arbejde og bo uden for asylcentrene. Om folk benytter sig af det, er sådan set ikke op til os,« siger han.
