Katalysatorer skal optimere grøn energi



Forskere fra DTU vil udvikle nye katalysatorer, som effektivt omdanner energi fra sol og vind til brændstoffer, skriver netavisen videnskab.dk.  I 2050 forventer eksperter, at det samlede globale energiforbrug vil være to-tre gange større end i dag. Hvis vi skal kunne opfylde de krav, herunder at erstatte fossile brændstoffer med vedvarende energikilder som sol og vind, er det imidlertid nødvendigt at udvikle helt nye teknologier til at omdanne og gemme den grønne energi, så den er til rådighed - også når det er overskyet eller vindstille.»Med de rigtige katalysatorer kan vi omdanne energien til kemisk form, dvs. brændstoffer som hydrogen eller metanol, som vi kan bruge i de perioder, hvor vi ikke har adgang til sol eller vind. Kemisk energi kan vi desuden flytte rundt på og derfor bruge i biler, lastbiler, fly og skibe,« forklarer professor Jens Kehlet Nørskov.Projektet har fået en offentlig bevilling fra Videnskabsministeriet på 120 millioner kroner.
