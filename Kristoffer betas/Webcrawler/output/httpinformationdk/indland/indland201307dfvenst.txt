DF: Venstre skal vide, hvor de har os
Det skal være slut med at være EU-duksen, hvis Dansk Folkeparti igen bliver støtteparti til en Venstre-ledet regering. Jordbærplukkeren fra Polen skal ikke have børnecheck til sit barn, og der skal vises pas ved danske grænseovergange
På en sommerturné rundt i landet vil Dansk Folkeparti ikke kun informere danskerne om partiets holdning til EU – turen skal også sende signaler til Venstre om, hvad det er for et parti, de vil kunne få som støttepart, hvis Venstre genvinder regeringsmagten.

De har lejet skonnerten ’Halmø’. Den skal transportere partitop og folketingsmedlemmer rundt i det danske sommerland i 10 dage i august og informere havnebyernes indbyggere om Dansk Folkepartis holdning til EU. Titlen for projektet er klar: ’Det sejler for EU, vi sejler for Danmark’. Så er det ligesom sagt. Men Dansk Folkeparti håber også, at deres sommerturné kan komme til at sætte dagsordenen for, hvad politikerne kommer til at diskutere til efteråret, når et nyt folketingsår begynder.»Noget af det vigtigste er, at vi vil beskrive problemerne for folk; hele Schengen-aftalen og fattigdomsturismen. Vi vil fortælle danskerne vigtigheden af, at Danmark tager et skridt i den retning, som Storbritanniens premierminister, David Cameron, peger på. Nemlig at vi løsner EU’s greb, så beslutningsprocessen vender tilbage til danskerne,« siger næstformandem i DF, Søren Espersen.»Vi har en stærk fornemmelse af, at EU på mange områder hænger folk ud ad halsen. Der er bunker af ting, som generer almindelige danskere i øjeblikket,« siger Søren Espersen.Han glæder sig til projektet og mener, at der er masser af problematikker at tage fat på: »Der er østarbejderne, de sociale ydelser, vi skal give til polske jordbærplukkere ,og alle mulige restriktioner, vi konstant bliver pålagt. Det næste kan måske blive, at vi mister folkepensionen på grund af EU. Alle de velfærdsydelser, som vi har kæmpet for i Danmark, bliver gjort usikre, når vi overlader magt til EU,« siger han.Danmark siger bare jaDet er ikke kun danskere i Gilleleje, Sønderborg, Assens og dem, der kommer til at høre om den forment-ligt fotogene skonnert gennem medierne, som er målgruppen for DF’s kampagne. Den vigtigste modtager af budskabet er nemlig partiet Venstre.»Vi vil gerne fortælle Venstre, hvad de kan forvente fra os, når vi formodentligt bliver støtteparti i en ny regering ledet af dem. På denne måde fortæller vi dem i god tid, hvad der venter dem. De her sager skal løses, hvis de skal have vores loyale og gode støtte,« siger Søren Espersen. Han mener, at Danmark er alt for flink i forhold til EU.»Danmark siger bare ja og amen til alt, EU foreslår. De tager aldrig de kritisable sager op, fordi de vil være klassens duks. Men hvis samarbejdet vælter vores velfærdssamfund, så skal vi ikke være en del af det.«– Men Venstre er jo et EU-venligt parti. Tror du, at I kan få dem omvendt?»Jeg tror godt, at de kan forstå, at velfærdsturisme og åbne grænser ikke er gode ting,« siger Søren Espersen.»Nu lægger vi i hvert fald fra land, hvis man kan sige det sådan.«
