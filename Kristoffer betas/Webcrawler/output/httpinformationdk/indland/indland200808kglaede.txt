K glæder sig over kovending



 Lige så vrede De Konservative var, da Birthe Rønn Hornbech kategorisk afviste deres forslag om et dokumentationskrav i udlændingesager, ligeså glade er det lille regeringsparti over, at Venstres integrationsminister nu alligevel vil tage sagen op med EU-Kommissionen. Politisk ordfører Henriette Kjær slår fast, at se konservative "ikke kan være mere tilfredse". "Jeg ser det som en nødvendig foranstaltning, og det tror jeg, de har indset i ministeriet. At det er klart, at de bliver nødt til at have styr på dokumentationen, og det er sådan set indiskutabelt, så det er bare med at få gennemført," siger Henriette Kjær. 

