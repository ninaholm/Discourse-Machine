Europa kalder – Danmark vil selv
Et flertal i Folketinget vil ikke bøje sig for EU-kommissionens krav om en obligatorisk fælles fordeling af flygtninge i Europa. Siger de. Men en ekspert mener, at det kommer til at ske alligevel
Mange af de flygninge, der er kommet til Danmark de seneste dage, går langs motorvejen mod Sverige.

Den danske regering styrer imod et mildt sagt spændende møde mellem EU-landene mandag, hvor de skal tage stilling til EU-kommissionens forslag om at fordele 160.000 flygtninge fra Italien, Grækenland og Ungarn i resten af EU ved en forpligtende aftale.Tilbage i maj foreslog kommissionen en obligatorisk fordeling af 40.000 flygtninge, men modstanden var dengang for stor, og man ville i stedet forsøge en frivillig fordeling. Siden er tilstrømningen af flygtningene blevet endnu større, og EU-kommissionens formand, Jean-Claude Juncker, sagde i sin &lsquo;State of the European Union&lsquo;-tale onsdag:&raquo;Jeg håber denne gang, at alle vil være med. Ikke nogen tomme ord. Det, vi har brug for, er handling.&laquo;Danmark står uden for EU&rsquo;s asylsamarbejde, og på Christiansborg er der et flertal med statsminister Lars Løkke Rasmussen (V) i spidsen for ikke at gå ind i en obligatorisk fælles fordeling.Dansk Folkepartis leder, Kristian Thulesen Dahl, er imod, hvad han kalder &raquo;en tvangsfordeling i EU&laquo;.Socialdemokraternes leder, Mette Frederiksen, var i går tavs i sagen. Men integrationsordfører Dan Jørgensen (S) siger:&raquo;Vi er ligesom Venstre afvisende over for at deltage i forslaget. Vi vil ikke have, at Danmarks asylpolitik skal besluttes i Bruxelles.&laquo;Det kritiseres af Enhedslisten. Partileder for Enhedslisten Johanne Schmidt-Nielsen:&raquo;Enhedslisten vil gerne opfordre regeringen til straks at meddele kommissionen, at vi i Danmark naturligvis vil være med i en fordelingsnøgle og tage vores andel. Og vi opfordrer alle andre partier i Folketinget til at bakke op om denne opfordring.&laquo;SF&rsquo;s formand Pia Olsen Dyhr kaldte Junckers tale &raquo;opmuntrende&laquo; og forlanger &raquo;en solidarisk europæisk løsning på flygtningeproblemet&laquo;, mens partileder Uffe Elbæk fra Alternativet kalder kommissionens forslag &raquo;fuldstændig fornuftigt&laquo;.Løkke-regering under presHvis det lykkes EU-landene at opnå enighed mandag, kan det danske flertal i Folketinget imod en obligatorisk fælles fordeling og ikke mindst Løkke-regeringen komme under pres.EU-kommissionens udspil er en ændring til den ordning, Danmark allerede har tiltrådt i en såkaldt parallelaftale til Dublin-forordningen. Det betyder, at Danmark har 30 dage til at sige ja eller nej til en ændret aftale, når EU har vedtaget ændringen. Et nej til ændringen er en opsigelse af den aftale, og uden Dublin-forordningen kan regeringen være ilde stedt i sit forsøg på at begrænse tilstrømningen af asylansøgere til Danmark. Dublin-forordningen betyder, at Danmark kan sende flygtninge registreret i andre EU-lande tilbage til disse lande.Politisk ordfører for Venstre, Jakob Ellemann-Jensen, afventer mandagens møde:&raquo;Vi skal være opmærksomme på, at der skal være en balance mellem vores behov for at være en del af Dublin-forordningen og vores ønske om selv at bestemme vores flygtningepolitik. Vi ønsker ikke at undslå vores ansvar, men samtidig er det vigtigt, at det er os selv og ikke EU, der bestemmer vores flygtningepolitik. Man skal huske på, at vi i forvejen tager en høj andel af flygtninge i forhold til mange andre medlemslande.&laquo;&ndash; Men kan man ikke også hævde, at det er rimeligt i og med, at Danmark er langt rigere end mange østeuropæiske lande eksempelvis?&raquo;Det er et synspunkt, man kan have. Der er mange, der falder på halen over, at Storbritannien vil tage 20.000 flygtninge. Men når man tænker på, at det er over fire år, at de vil tage dem, så det jo ikke særlig mange, når det kommer til stykket. Så for at sammenligne &ndash; vi tager allerede mange flygtninge i forhold til vores størrelse.&laquo;&ndash; Hvis vi ender med at stå uden for Dublin-forordningen, fordi vi siger nej til en fælles EU-løsning, kan det i sidste ende betyde en forøget tilstrømning af flygtninge til Danmark, hvilket jo i så fald vil gå i mod, hvad Venstre står for. Tør du løbe den risiko?&raquo;Vi skal hele tiden afveje, for vi ønsker ikke at få dikteret kvoter af EU. Når det er sagt, så skal Danmark selvfølgelig bidrage til den fælles løsning, vi skal bare have lov at bestemme selv. Derfor kan det komme på tale, at vi frivilligt tager imod en andel flygtninge for at bidrage til den fælles løsning.&laquo;&ndash; Men hvis vi frivilligt tager imod flygtninge, kan slutresultatet jo ende med at blive det samme, som hvis vi siger ja til EU-kommissionens udspil?&raquo;Det kan du mene, men vi har et ønske om selv at beslutte vores politik. Det mener vi, at der skal være plads til i en sådan ordning.&laquo;Marlene Wind, der er professor og centerleder på Center for Europæisk Politik på Københavns Universitet, siger, at Danmark kan havne i et &raquo;juridisk vakuum&laquo;, hvis vi ikke tiltræder en aftale. &raquo;Danmark vil komme til at stå tilbage på perronen i et juridisk vakuum, hvor vi ikke længere kan sende flygtninge tilbage til det europæiske land, som de først er blevet registreret i &ndash; som vi kan i dag. Og så er spørgsmålet, hvad gør Danmark så? For hvis det rygtes blandt både menneskesmuglerne og flygtninge, at Danmark ikke længere kan sende flygtninge tilbage, så kan man forestille sig, at der vil komme rigtig mange flygtninge til Danmark.&laquo;Men der er også et andet scenarium, mener Marlene Wind:&raquo;Danmark laver en ny parallelaftale, hvor man på den ene eller anden måde fortsætter inden for Dublin-rammerne. På den måde kan politikerne jo hævde, at de selv bestemmer over Danmarks flygtningepolitik. Reelt vil en ny parallelaftale betyde, at politikerne ikke selv er med til at bestemme, hvor mange flygtninge vi skal tage. For en parallelaftale betyder, at vi vil være en del af et system, som vi ikke selv er med til at bestemme over, men hvor vi efterfølgende tilslutter os det, som systemet nu har bestemt.&laquo;
