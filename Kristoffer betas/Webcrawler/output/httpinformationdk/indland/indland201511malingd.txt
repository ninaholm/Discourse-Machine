Måling: dødt løb mellem ja og nej-siden



 Det bliver tæt, meget tæt, løb om et ja eller nej til at erstatte EU-retsforbeholdet med en tilvalgsordning, når danskerne skal til folkeafstemning 3. december.
En ny måling, Voxmeter har foretaget for Ritzau, viser, at 34,8 procent vil stemme ja, 32,1 procent vil stemme nej, mens 33,1 procent svarer ’ved ikke’.
Den statistiske usikkerhed er på knap 3 procentpoint, og dermed kan man ikke sige noget entydigt om udviklingen siden en tilsvarende måling for en uge siden, der viste 33,0 procent til ja, 30,5 procent til nej og 36,5 procent ’ved ikke’.
Ritzau

