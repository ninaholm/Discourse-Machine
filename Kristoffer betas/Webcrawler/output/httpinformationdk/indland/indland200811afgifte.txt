Afgifter blokerer for brug af biogas i biler
Transportens udledning af CO2 vokser og vokser. En del af problemet kunne løses ved at hælde biogas på biler, men afgiftssystemet står i vejen, siger fagfolk


Brug af biogas i biler, busser og tog kunne løse en del af transportsektorens voksende CO2-problem, men mulighederne udnyttes ikke.Staten tøver indtil videre med at fjerne de barrierer, der blokerer, skriver bladet Vækst, der udgives af Hedeselskabet.Biogassen kan udvindes af husdyrgødning fra landbruget og affald fra f.eks. slagterier og husholdninger.Og teknologien til at udnytte den CO2-neutrale biogas i transportsektoren findes allerede, siger direktør Frank Rosager fra Xergi A/S, som er landets største producent af biogasanlæg.Der er i dag to hovedbarrierer. Den ene består i, at biogas ikke kan distribueres via naturgasnettet, uden at biogassen pålægges samme afgift som naturgas.For dyrtEnergistyrelsen mener, det er for dyrt at sende biogas ud gennem naturgasnettet, men her kunne staten gøre som med vindkraften, hvis grønne strøm kommer ud i elnettet til en favorabel pris, mener Frank Rosager.Prisen ville falde, hvis politikerne gav bedre muligheder for at sælge biogas via naturgasrørene, tilføjer han.Den anden forhindring er registreringsafgiften, der betyder, at ekstraprisen for en bil, der kan køre på gas, øges med 180 procent.Det kan man mærke i Frederikshavn, som fra september 2009 bliver den første danske kommune, der tanker biogas på kommunale køretøjer.En bil, der kan køre på gas, koster omkring 20.000 kroner ekstra uden afgift, anfører Mikael Kau, direktør for projektet Energiby Frederikshavn."Dertil lægges en registreringsafgift på 180 procent. Det synes vi ikke er rimeligt for en bil, som er mere miljøvenlig," siger Mikael Kau.ritzau
