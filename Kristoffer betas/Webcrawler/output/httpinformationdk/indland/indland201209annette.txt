Annette Vilhelmsen: Den ukendte kandidat
Selv om eksperterne ikke levner Annette Vilhelmsen mange chancer for at slå Astrid Krag i formandskampen, mener hendes støtter, at alle undervurderer hende. Ligesom partitoppen undervurderer utilfredsheden i SF
SF’s Annette Vilhelmsen stiller op som formand for SF.

På Folketingets Bibliotek har de ikke ét eneste udklip om Annette Vilhelmsen i »nekrologmappen« med hendes navn uden på. Det på trods af at biblioteket ellers flittigt klipper og kopierer større artikler om de i alt 179 folketingsmedlemmer i aviser, ugeblade og tidsskrifter.Der skal da nok også være mange, som spørger sig selv: Hvem i alverden er hende Annette Vilhelmsen, der nu vil være formand for SF? Og har det 52-årige nyvalgte folketingsmedlem overhovedet nogen chance for at blive det i kampen med den 29-årige Astrid Krag?Selv har Annette Vilhelmsen fortalt, at hendes politiske interesse blev vakt for alvor, da hun som 17-årig så et teaterstykke om modeindustriens undertrykkende mekanismer. Herefter sagde den daværende svendborgenser sit job i en modebutik op og lagde modetøjet på hylden.Modsat den statskundskabsstuderende, tidligere SFU-formand Astrid Krag så blev politik dog ikke straks et levebrød for Annette Vilhelmsen.SF’s formandskandidat er uddannet på kontor på Svendborg Andels Svineslageri, fordi dengang »lå det nærmest i kortene, at valget stod mellem butik og kontor,« som hun har fortalt.Senere blev et højskoleophold startskuddet til en læreruddannelse og efterfølgende en videreuddannelse som cand.pæd. i pædagogik.Herefter arbejdede Annette Vilhelmsen som leder af Nationalt Videncenter for Frie Skoler i Ollerup indtil hun i 2011 blev valgt til Folketinget, hvor hun i dag blandt andet er erhvervs- og socialordfører.Sprængte listenVed den lejlighed sprængte Annette Vilhelmsen SF’s liste i Fyns Storkreds og fik partiets andet mandat efter Anne Baastrup. Og i sidste uge slog Annette Vilhelmsen så Anne Baastrup i urafstemningen om blive partiets spidskandidat på Fyn.Politikken kom først for alvor til at fylde noget i Annette Vilhelmsens liv, da hun 2001 blev valgt til byrådet i Kerteminde. Her bor hun i dag med ægtefællen John i en villa ved Storebælt.Selv om Annette Vilhelmsen anses for at tilhøre SF’s såkaldte røde fløj, mener hun dog, at »en socialist sagtens kan have havudsigt, designermøbler og lækker bil«, som Fyens Stiftstidende for nylig formulerede det. Ligesom Annette Vilhelmsen – trods sin modstand mod modeindustrien – i et ugeblad er blevet fremhævet som en politiker med cool tøjstil.At hun tør træffe kontroversielle beslutninger illustreres af, at hun i sine tre perioder i byrådet har været med til at lukke skoler og institutioner – og siden forsvaret beslutningerne over for de vrede forældre.SF’s trafikordfører Anne Baastrup fremhæver, at det også var Annette Vilhelmsen, som før sommerferien – på SF’s vegne i Folketingssalen – måtte forsvare skatteaftalens del om at forringe vilkårene for overførselsindkomsterne, nemlig lovforslaget om den såkaldte satsregulering. Anne Baastrup fortæller først på fredag, når fristen for at kandidere til formandsposten udløber, hvem hun støtter. Men i dag er der kun rosende ord om Annette Vilhelmsen.»SF er blevet delt op i fløje, og Annette Vilhelmsen er blevet placeret på den røde fløj. Men det var samtidig hende, som var ordfører på forslaget om den lavere satsregulering, fordi hun mente, at det var en opgave, som skulle løses, og en aftale, som skulle respekteres. Hun er nemlig kold, når det gælder,« siger Anne Baastrup.Ingen vil ud af regeringenSelv om ingen af Astrid Krags støtter vil sige noget kritisk om Annette Vilhelmsen til citat – af frygt for en modreaktion blandt partimedlemmerne – så efterlyser de en forklaring på, hvorfor Anette Vilhelmsen egentlig stiller op. Hun er for regeringssamarbejdet, stemte netop for skatteaftalen og er for at inddrage alle dele af partiet i ledelsen. Sidstnævnte kan ingen vel være modstander af, som det udtrykkes.Én af Annette Vilhelmsens støtter, SF’s retsordfører Karina Dehnhardt Lorentzen, håber imidlertid, at hun kan »favne de forskellige strømninger« i partiet og fremhæver hendes alder og erfaring fra livet uden for Christiansborg.»SF’s profil er måske blevet en smule forvasket på det sociale område. Og det var faktisk derfor, at jeg blev medlem af partiet. Så den profil håber jeg bliver genrejst. Jeg ved selvfølgelig godt, at der er en virkelighed, som hedder Socialdemokraterne og SF, hvilket er udfordringen. Men der er ingen, som snakker om, at SF skal træde ud af regeringen. Vi ved alle sammen godt, at regeringssamarbejdet giver den største chance for ændringer,« siger Karina Dehnhardt Lorentzen.Annette Vilhelmsens støtter mener, at ligesom eksperterne undervurderer hendes chancer, så undervurderer SF’s ledelse netop utilfredsheden i partiet. Hvilket er problemet: Ingen lytter til de utilfredse. Og skulle Annette Vilhelmsen alligevel tabe urafstemningen blandt partimedlemmerne, så vil det sende et signal til Astrid Krag og resten af partitoppen, hvis det lykkes hende at få en tredjedel eller mere af stemmerne. Foreløbig forventer både Annette Vilhelmsen og hendes støtter, at hun bliver SF’s næste formand. For hvis Annette Vilhelmsen ikke troede på chancen, stillede hun ikke op.Annette Vilhelmsen, der er en ivrig løber og har løbet flere maraton, har en særlig træningsmetode. Når formandskandidaten skal ud at løbe, skriver hun på forhånd ned i sin kalender, hvor mange kilometer der skal tilbagelægges:»Det er så enkelt. Når jeg så står op, så ved jeg, hvor langt jeg skal løbe. Og så gør jeg det bare.«
