Opposition: Ny chance til statsløse
Folketingets Indfødsretsudvalg kommer til at diskutere, om statsløse, der ikke har fået oplysninger om deres krav på statsborgerskab, skal have en ny chance


Jurister vurderer, at Integrationsministeriet skal give en slags 'frit lejde', hvor de statsløse, der er ældre end 18-21 år, kan opnå statsborgerskab. Det støtter Lennart Damsbo-Andersen (S):»Man må have fat i dem, der har misset chancen, fordi de er blevet for gamle, og så må man give dem en ny chance. De har ikke gjort noget forkert. Men det har ministeriet og ministeren.«- Der tales om at anlægge retssag, hvis ikke der kommer en ny chance.»Det kan jeg godt forstå. Men man kan ikke være bekendt ikke at give dem en chance. For hvis det ender i en retssag, vil det være tåbeligt og desuden helt utilstedeligt over for dem, der ikke har gjort noget forkert.«Også Jørgen Poulsen (R) vil høre, hvad integrationsminister Birthe Rønn Hornbech (V) vil gøre for de »statsløse, som har undladt at søge om dansk statsborgerskab på grund af ministeriets fejlagtige behandling eller på grund af ministeriets manglende oplysning om deres ret til at få statsborgerskab.«Grundlovsbrud?For Søren Krarup (DF) drejer sagen sig om grundlovsbrud, selv om han godt kan se, at »rent formelt har juristerne noget at hænge deres hat på,« som han siger.»For Dansk Folkeparti har tilslutningen til konventionen i 1977 været grundlovsstridig. Det er et brud på grundloven, at Folketinget har lagt op til, at andre end Folketinget alene kan tildele indfødsret. Det kan kun Folketinget ifølge grundlovens paragraf 44, og sådan har det været siden 1849,« siger Søren Krarup.
