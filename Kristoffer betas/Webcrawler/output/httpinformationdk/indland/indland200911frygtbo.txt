Frygt for boligmangel
Danske Studerendes Fællesråd frygter for mangel på boliger til studerende. Ifølge organisationen står mange studerende i dag uden tag over hovedet eller presses til at betale penge under bordet, bo i en for dyr lejlighed eller at bo i korte fremlejemål...


Danske Studerendes Fællesråd frygter for mangel på boliger til studerende. Ifølge organisationen står mange studerende i dag uden tag over hovedet eller presses til at betale penge under bordet, bo i en for dyr lejlighed eller at bo i korte fremlejemål. Problemet vil vokse sig endnu større, når der de næste 10 år kommer 100.000 flere unge, spår Danske Studerendes Fællesråd, som forudser en ungdomsboligkrise, og kritiserer kommunerne for ikke at handle:»Situationen for studerende på boligmarkedet er kaotisk. Der er simpelthen for få boliger for studerende, og mange af boligerne er alt for dyre. Det gør det svært at finde en god boligbase for sine studier,«, udtaler Laura Toftegaard Pedersen, levevilkårsordfører og næstformand i Danske Studerendes Fællesråd og tilføjer:»Der mangler en plan for, hvordan de store universitetsbyer vil imødekomme det stærkt stigende antal unge studerende. Der er ingen konkrete planer om nye almene ungdomsboliger i Københavns og Århus kommune. Hvis ikke politikerne handler nu, vil vi se en markant boligkrise for studerende i fremtiden.«
