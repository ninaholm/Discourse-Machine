S: Ombudsmanden må se på betalingsuddannelser
De studerende og Social-demokraterne vil have ombudsmanden ind i sagen om Erasmus Mundus-uddannelserne, der har betydet, at danske universiteter stik imod loven har afkrævet betaling fra de studerende. Baggrunden er, at Aarhus Universitet netop har afvist tre danske studerende krav om at få pengene tilbage


Det er gratis for danske studerende at tage en uddannelse i Danmark, men måske ikke så meget længere. I hvert fald har Aarhus Universitet (AU) netop afvist tre studerende, der har gjort krav på at få den ulovlige studieafgift på de fælleseuropæiske Erasmus Mundus-uddannelser tilbage, som Videnskabsministeriet for et år siden gav universiteterne besked på at betale tilbage, fordi det var i strid med det danske gratisprincip.To af de afviste studerende har taget deres bachelor i udlandet og en er startet på Danmarks Journalisthøjskole, der er mellemlang videregående uddannelse, der hører under Undervisningsministeriet. Og det gør ifølge AU's tolkning af ministeriets vejledning, at de tre danske studerende ikke har ret til at få deres penge tilbage, fordi de ikke er studerende på et dansk universitet.I Universitets- og Bygningsstyrelsen, der har afsendt vejledningen til Aarhus Universitet, kan de imidlertid ikke svare på, hvorfor danske studerende på f.eks. mellemlange videregående uddannelser ikke skal have den ulovlige studieafgift tilbage."Vi er ikke ansvarlig for de mellemlange videregående uddannelser, der må vi henvise til Undervisningsministeriet," forklarer kontorchef i juridisk afdeling Mette Ring Rossing og forklarer, at det er den uddannelsesinstitution, som den studerende er optaget på, der er ansvarlig for, om den studerendes bliver opkrævet et ulovligt deltagergebyr.Fralægger sig ansvarOgså selvom det ikke er den uddannelsesinstitution, der har taget imod det ulovlige gebyr?"Der må jeg blive dig svar skyldig," siger Mette Ring Rossing.Mattias Friis Jørgensen, der har siddet i ministeriets Erasmus Mundus-arbejdsgruppe for Danske Studerendes Fællesråd, undrer sig over, hvorfor Universitets- og Bygningsstyrelsen fralægger sig ansvaret for studerende, der har gået på uddannelser udbudt af danske universiteter. Alle studerende på de danske universitetsuddannelser er styrelsens ansvar - også selv om de oprindeligt er startet på en mellemlang uddannelse, mener Mattias Friis Jørgensen.Socialdemokraternes ordfører på området Kirsten Brosbøll er fortørnet over, at tilbagebetalingen af de ulovlige studieafgifter endnu engang bliver udskudt:"Hvad pokker er det for noget at opfinde en distinktion mellem, hvilke danske studerende, der skal have penge tilbage, og hvem der ikke skal. Hvis professionsbachelorer ikke er underlagt gældende dansk lov om gratis uddannelse, så er der da noget helt galt," mener Socialdemokraternes uddannelsesordfører, Kirsten Brosbøll.Hun mener, det er på tide at få kulegravet sagen om Erasmus Mundus uddannelserne og ønsker ligesom de studerende, at ombudsmanden går ind i sagen:"Ministeriet har hele tiden nægtet, at de har begået fejl, men hele forløbet viser jo, at der har været rod i sagsbehandlingen og den måde ministeriet tolker reglerne på. Og det går jo i høj grad ud over de studerende," siger Kirsten Brosbøll.Malou Aamund fra Venstre mener, at sagen må følge den almindelige klagegang først."Jeg kan godt se, at det ikke virker helt logisk, at de studerende ikke bare kan få den ulovlige studieafgift tilbage, men vi bliver nødt til at sondre mellem danske og udenlandske studerende. Hvis vi stiller alle lige, så kommer vi i en situation, hvor vi også skal betale for en lang række udenlandske studerendes uddannelse," fortæller Malou Aamund.De studerende, der ikke har fået deres studieafgift tilbage, kan nu klage til Universitets- og Bygningsstyrelsen, som også er dem, der har forfattet vejledningen til, hvem der skal have penge tilbage.L
