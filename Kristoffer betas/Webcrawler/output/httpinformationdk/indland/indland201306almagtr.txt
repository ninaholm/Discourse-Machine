Al magt til regeringstoppen
Regeringsmagten er i dag centreret omkring en lille håndfuld ministre i regeringens økonomiudvalg og koordinationsudvalg. De øvrige ministre har siden 80’erne mistet betydelig indflydelse på deres egne ressortområder og er i dag reduceret til facilitatorer for regeringstoppens beslutninger
De fire centrale aktører i regeringens koordinations-udvalg, der behandler alle større regeringsudspil og koordinerer den politiske linje: skatteminister Holger K. Nielsen (SF), økonomi- og indenrigs-minister Margrethe Vestager (R), statsminister Helle Thorning-Schmidt (S) og finansminister Bjarne Corydon (S).

Finansministeriet har i dag ikke meget mere end navnet til fælles med det Finansministerium, hvis primære ansvarsområde for 100 år siden begrænsede sig til skatteinddrivelse.Finansminister Bjarne Corydon (S) har mere end nogen anden været ankermand for regeringens reformdagsorden, og i sin egenskab deraf har han bevæget sig langt ind på de øvrige ministres ressortområder. Han indtog eksempelvis rollen som forhandlingsleder over for de borgerlige partier i forhandlingerne om regeringens SU-reform og kontanthjælpsreform, idet begge er omfattet af regeringens vækstplan. Imens har uddannelsesminister Morten Østergaard (R) fået rollen som SU-reformens ansigt udadtil, ligesom beskæftigelsesminister Mette Frederiksen (S) har fået den for kontanthjælpsreformen.Bjarne Corydon er samtidig en af arkitekterne bag regeringens ønske om at reformere folkeskolen. Og det var efter eget udsagn ham, der personligt indgik aftale med Akademikernes Centraladministration om den såkaldte normalisering af gymnasie- og erhvervsskolelærernes arbejdstidsregler.Meget er således sket, siden Finansministeriet alene havde til opgave af kræve skatter ind. Men også for bare 30 år siden, under statsminister Anker Jørgensen (S), var det uset, at finansministeren på samme måde som i dag traf beslutninger på andre ministres ressortområder. Dengang blev finansminister Knud Heinesen (S) presset hårdt af de andre fagministre og led ofte nederlag, når de var uenige.I dag har Finansministeriet taget form af politisk-økonomisk tænketank og styringscentral, vurderer professor emeritus Tim Knudsen fra Københavns Universitet.»Og fordi finansministeren ikke kan styre økonomien uden også at involvere sig substantielt i de andre ministeriers beslutninger om politikdannelse, så griber han på nogle områder vældig meget ind i fagministeriernes politikdannelse,« siger han.Ministre mister selvstændighedFinansministerens rolle begyndte at ændre sig under statsminister Poul Schlüter (K), hvor Finansministeriet i 1983 lancerede Moderniseringsprogrammet, som skulle reformere den offentlige sektor. Siden er finansministeren gradvist blevet styrket gennem 80’erne, 90’erne og 00’erne. Det samme er statsministeren og økonomi- og indenrigsministeren.Regeringsmagten har over de seneste 30 år forrykket sig stødt mod toppen, mens regeringens fagministre i højere grad har fået rollen som facilitatorer af regeringstoppens beslutninger. Ikke mindst den nuværende regerings og de forrige VK-regeringers reformdagsordener har begrænset fagministrenes rammer for selvstændige politiske initiativer, siger Ove Kaj Pedersen, professor i komparativ økonomi ved Copenhagen Business School.»Der er kommet et meget centralistisk økonomistyringssystem i regeringen, som varetages af finansministeren og Finansministeriet. Det betyder, at det er finanslovsforhandlingerne og finanslovsforslaget, der danner rammen for hele folketingsårets lovgivningsproces. Så den enkelte minister har mistet betydelig selvstændighed til at fremsætte individuelle lovforslag,« siger Ove Kaj Pedersen.Information har i indeværende artikelserie beskrevet, hvordan Folketingets forskellige institutioner, der skal sikre parlamentarisk kontrol med regeringen, har mistet betydning, og hvordan folketingsudvalgenes og interesseorganisationernes indflydelse dermed er mindsket, mens magten er blevet centreret omkring regeringen. Men sideløbende er også den interne magt i regeringen altså blevet centraliseret, fortæller både Ove Kaj Pedersen og Tim Knudsen.I flere tilfælde er finansminister Bjarne Corydons indblanding i andre ministres områder foregået udenoffentlig bevågenhed.Folketingets Ombudsmand vurderede i april, at Finansministeriets arbejdsgruppe med Ministeriet for Børn og Undervisning og Kommunernes Landsforening (KL), som skulle forberede forhandlingerne med folkeskolelærerne og gymnasielærerne, syntes at være tilrettelagt specifikt med henblik på at undgå offentlig indsigt. Og tidligere i april blev et notat fra Finansministeriet lækket til Jyllands-Posten, hvoraf det fremgik, at det allerede siden oktober har været planen, at lærerne skulle tabe kampen om at fastholde deres arbejdstidsaftale, så der kunne frigøres ressourcer til regeringens folkeskolereform.»Man har indtryk af, at der simpelthen er lagt en linje i Moderniseringsstyrelsen (som hører under Finansministeriet, red.), fordi man altså nu vil have nogle økonomiske gevinster ved at tilsidesætte de forhandlingstraditioner, man har her i landet, til fordel for en hård linje.Selv om Finansministeriet benægter det, så tror jeg ikke, at ret mange i riget forestiller sig, at kuglerne ikke er blevet støbt i Finansministeriet,« siger Tim Knudsen.Regeringstoppens tunge håndEn populær indikator for, hvem der har indflydelse i regeringen, er hvem der sidder i regeringens magtfulde faste udvalg. Magten i disse regeringsudvalg er over de sidste 30 år blevet koncentreret i en lille håndfuld udvalg. Da antallet toppede under Anker Jørgensen, var der 26 regeringsudvalg; i dag er antallet af faste regeringsudvalg nede på fire. Mest magtfulde er koordinationsudvalget og økonomiudvalget.Det er koordinationsudvalget, der behandler alle større regeringsudspil og koordinerer regeringens politiske linje. De centrale aktører i udvalget er statsminister Helle Thorning-Schmidt (S), finansminister Bjarne Corydon (S), økonomi- og indenrigsminister Margrethe Vestager (R) og skatteminister Holger K. Nielsen (SF).Det er økonomiudvalget, der håndterer regeringens samlede økonomiske politik, herunder forslag til finansloven. De centrale aktører i udvalget er finansministeren, økonomi- og indenrigsministeren samt skatteministeren.»Før regeringen blev dannet, har man forhandlet sig frem til en fordelingsnøgle mellem partierne. Men man kan gå ud fra, at partilederne plus finansministeren altid har en meget tung rolle i disse udvalg. De andre ministre er mere med for at støtte deres respektive partiledere,« siger Tim Knudsen.En tilsvarende vurdering lyder fra Ove Kaj Pedersen.»Det kommer til udtryk i regeringens faste udvalg, at regeringstoppen har den tunge hånd overfor den enkelte minister. Således er især tre ministerier i dag topministerier, og resten er blevet underordnet deres styring og kontrol,« siger han.Udpeger nøje embedsmændSideløbende har de enkelte fagministre også fået reduceret deres indflydelse på, hvem de ansætter i ministerierne, med oprettelsen af regeringens ansættelsesudvalg i 1977. Ansættelsesudvalget behandler i dag alle væsentlige udnævnelser af embedsmænd i ministerierne, herunder de magtfulde departementschefer.Udvalget består af kun fire medlemmer, Helle Thorning-Schmidt, Bjarne Corydon, Margrethe Vestager samt erhvervs- og vækstminister Anette Wilhelmsen (SF). Helle Thorning-Schmidt har ydermere fået indført, at udvalget også skal godkende de særlige rådgivere, de såkaldte spindoktorer, som hendes ministre ansætter.Sideløbende er det blevet muligt for regeringstoppen at rykke rundt på embedsmænd mellem ministerierne.»Så i stedet for at gøre karriere i ét ministerium, avancerer embedsmænd i dag fra ministerium til ministerium. Derved bliver det vigtigere for embedsmændene at stå sig godt med Statsministeriet og Finansministeriet,« siger Tim Knudsen.Og netop Finansministeriet fostrer flere departementschefer end noget andet ministerium. Af de 38 departementschefer fra 2001 til 2011 har næsten en tredjedel tidligere været ansat i Finansministeriet, inden de blev departementschefer i andre ministerier. Typisk som kontorchefer, udviklingschefer, fuldmægtige eller ministersekretærer. Det viser en ny rapport af forskningsassistent Peter Heyn Nielsen fra Institut for Statskundskab på Københavns Universitet. Det betyder ikke, at departementscheferne ude i ministerierne underkaster sig Finansministeriet, siger Tim Knudsen. Men det betyder, at de forstår den finansministerielle tænkning.»Den gamle type af departementschefer, som tilbragte karrieren indenfor det samme ministerium, anså i højere grad Finaministeriet som en uforståelig fremmed magt. Moderne departementschefer forstår nok i højere grad, hvad Finansministeriet vil,« siger Tim Knudsen.Corydon koordinererRegeringen har over for Folketinget været tilbageholdende med at belyse, hvordan koordineringen mellem ministrene foregår. Venstres Kristian Jensen spurgte sidste år i et såkaldt paragraf 20-spørgsmål til Helle Thorning-Schmidt, hvordan regeringen koordinerer de enkelte ministeriers indsats i forhold til centralisering af statslige arbejdspladser. Det skete, efter at fødevareminister Mette Gjerskov (S) i Folketingssalen ikke kunne svare klart på spørgsmålet.Helle Thorning-Schmidt afviste at svare på spørgsmålet og henviste til, at det skulle stilles til finansminister Bjarne Corydon. Hans besvarelse lød:»Det følger af det danske ministerialsystem, at den enkelte minister er ansvarlig for organiseringen af ministerens ministerområde. Væsentlige forhold vedrørende de enkelte ministeriers arbejde koordineres endvidere efter konkret vurdering i de faste regeringsudvalg.«&nbsp;
