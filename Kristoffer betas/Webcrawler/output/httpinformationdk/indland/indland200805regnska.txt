Regnskabets time for sygeplejerskernes førstekvinde
Formanden for Dansk Sygeplejeråd, Connie Kruckow, har overlevet mange anklager om pamperi, ødselshed og enevælde. Men spørgsmålet er, om hendes medlemmer også kan acceptere det truende strejkenederlag
Sygeplejerskernes førstekvinde, Connie Kruckow, står som hovedansvarlig for, at sygeplejerskerne nu er endt i en situation, hvor de risikerer ikke at få en krone ud af indtil videre 46 dages arbejdsnedlæggelse. Kan hun overleve det?

Charmerende. Diktatororisk. Lynende intelligent. Uberegnelig.Det er ord som disse, tidligere medarbejdere i Dansk Sygeplejeråd (DSR) hæfter på Connie Kruckow, der siden 2000 har været formand for sygeplejerskene.Hun står som hovedansvarlig for, at sygeplejerskerne nu er endt i en situation, hvor de risikerer ikke at få en krone ud af indtil videre 46 dages arbejdsnedlæggelse.Sort ser det ud med kravet om 15 procent ekstra i løn de næste tre år. Det er nemlig stadig meget sandsynligt, at politikerne griber ind, og sygeplejerskerne så må tage til takke med de 12,8 procent, som de fleste andre forbund har fået.Og for at gøre ondt værre er strejkekassen i Dansk Sygeplejeråd ifølge Informations oplysninger nu ganske tæt på at være tom.En resultatløs konflikt kan ikke undgås at være et personligt nederlag for Connie Kruckow. Da hun i 2000 erobrede formandsposten ved en kampafstemning, var den direkte årsag nemlig, at det ikke var lykkedes hendes forgænger, Jette Søe, at skaffe bedre løn til sygeplejerskerne.Uhørt brutalitetEt tilbageblik viser, at hun med brutale midler har sat sig i spidsen for sygeplejerskenes organisation.De første år efter hendes tiltræden, skilte Connie Kruckow sig af med en lang række medarbejdere heriblandt to ud af de tre medlemmer af direktionen, edb-chefen, driftschefen samt redaktøreren for fagbladet Sygeplejersken."Hun førte sig frem med brutalitet, som er uhørt og umådeligt langt fra sygeplerskenes kerneværdier," lyder det fra en tidligere medarbejder i DSR.Den nye formand ryddede også alle spor efter sine forgængere, da portrætter med billeder af tidligere formænd for Dansk Sygeplejeråd blev pillet ned.Selv om Connie Kruckow omgav sig med loyale støtter på de centrale poster, kunne hun dog ikke undgå ballade på bagsmækken ved kongressen i 2006.Her var aviserne fyldt med overskrifter som 'Oprør mod formand for sygeplejersker', 'Pamper-Connie i defensiven', og 'Pamperi i Dansk Sygeplejeråd'.Årsagen var et forslag fra sygeplejersken Özlem Cekic, der i dag er medlem af Folketinget for SF.Op til kongressen i 2006 foreslog hun, at der skulle skæres i Connie Kruckows løn på 1,5 millioner kroner om året - en løn, der selv blandt fagbosserne ligger i den højere ende."Jeg er alle pengene værd," lød svaret fra Kruckow.Enden blev, at der blev rykket rundt på fordelingen af løn, bestyrelseshonorarer og pension. Men netto blev der ikke rykket nævneværdigt ved Kruckows indtægt, og hun bevarede sin position som Danmarks højst lønnede sygeplejerske.Håbløs situationFlere pamperanklager kom også op til overfladen, da Sygeplejerådet i 2005 byggede nyt domicil på den ekslusive adresse på Skt. Annæ Plads tæt ved Amalienborg. Inklusive en del budgetoverskridelser løb byggeriet op i 440 millioner kroner.Byggeriet inkluderede blandt andet en lejlighed med havudsigt til Connie Kruckow, selv om hun bor i Hillerød, kun 35 kilometer fra København.Trods de mange sager er Connie Kruckow i dag meget vellidt blandt sine medlemmer:"Hun er brutal over for alle, som kommer i vejen for hende. Men hun er også dygtig til at spille rollen som den, det er synd for. Og det er en offerrolle, som appellerer til sygeplejerskene," lyder forklaringen fra en kilde med et indgående kenskab til Connie Kruckow.Det ændrer dog ikke ved, at sygeplejerskerne altså nu står over for et politisk indgreb, der efter alt at dømme ikke vil bringe dem i nærheden af de 15 procent lønstigninger, som de er blevet stillet i udsigt af deres formand."Hun har bragt sig i en håbløs situation. Sygeplejerskerne får ikke noget ud af det, fordi hun har været så rigid i sine krav," lyder vurderingen fra en tidligere medarbejder i DSR.Connie Kruckow har bevaret sine medlemmers støtte trods pamperi, millionlønninger og topstyring.Spørgsmålet er nu, om de vil kunne leve med, at deres formand ikke holder sit løfte om at give dem et markant løft i lønnen. Om de stadig synes, at hun er alle pengene værd.
