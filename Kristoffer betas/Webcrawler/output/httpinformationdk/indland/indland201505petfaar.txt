PET får kritik for nøl forud for terrorangreb på synagoge
Den netop offentliggjorte evaluering fra Rigspolitiet om terrorangrebene i København viser et andet billede end det, som offentligheden fik lige efter, lød kritikken onsdag fra justitsministeren, der dog kaldte politiets samlede indsats for ’godt politiarbejde’
Muslimer danner en fredsring om synagogen i København. Gårsdagens rapport viser, at der gik fire timer fra angrebet på Østerbro og til politiet var til stede i Krystalgade.

Selv om synagogen i Krystalgade var rubriceret i den højeste farekategori, gik der fire timer efter angrebet på Krudttønden om eftermiddagen den 14. februar, før Københavns Politi indførte fast bevogtning af synagogen i indre by.Klokken 15.41 fik PET&rsquo;s vagt en melding fra PET-folkene i Krudttønden, at der var sket en terrorhandling. Men først klokken 18.22 anbefalede PET telefonisk til Københavns Politi, at der skulle etableres fast bevogtning ved synagogen, og dette skete så klokken 19.22, hvor to politifolk blev placeret i Krystalgade.Det er den største nyhed i den 143 sider lange evaluering, som Rigspolitiet har udarbejdet, og som før aften-tv-nyhederne onsdag blev kommenteret af justitsminister Mette Frederiksen (S) på et pressemøde i ministeriet.Ifølge Mette Frederiksen giver evalueringen et andet billede, end der tidligere har været fremme af PET&rsquo;s indsats. Tidligere har Stats- og Justitsministeriet således ifølge ministeren fået oplyst, at den udvidede overvågning af synagogen blev sat i værk hurtigere efter angrebet på Krudttønden. I virkeligheden gik der altså fire timer, og forinden havde en repræsentant for synagogen endda selv henvendt sig til PET og gjort opmærksom på den igangværende konfirmation.Evalueringen giver ikke nogen forklaring på, hvorfor der skulle gå så lang tid, før PET tog det indlysende skridt at anbefale bedre bevogtning af synagogen.Men en af evalueringens markante anbefalinger er, at &raquo;der i PET findes klare, systematiske og metodiske koncepter&laquo; for at &raquo;kunne opstille hypoteser og mulige sekundære mål med henblik på en øjeblikkelig iværksættelse af de nødvendige modforanstaltninger&laquo;.Ifølge evalueringen gik der endnu flere timer, før PET anbefalede Københavns Politi at etablere en forhøjet bevogtning af den israelske ambassade i Svanemøllekvarteret. Det skete først klokken 01.42.&raquo;Det er for lang tid. Det er selvsagt ikke tilfredsstillende. Det kan ikke forklares,&laquo; sagde justitsminister Mette Frederiksen, der heller ikke på pressemødet havde kommentarer til, at PETs chef, politimester Jens Madsen, få timer før ministerens pressemøde fratrådte sin stilling.Fratrædelsen skete efter &raquo;grundige overvejelser&laquo;, som Jens Madsen formulerede det i en pressemeddelelse.Flere videobilleder, takOvervågningsbilleder fra Mjølnerparkens videokameraer har spillet en afgørende rolle for politiets opklaring af terrorangrebene.Klokken 04.44 den 15. februar fik en observatør fra PET, der sammen med videoefterforskere fra Københavns Politi befandt sig i video-overvågningslokalet i Mjølnerparken på Nørrebro, på et af beboerforeningens kameraer øje på &raquo;en mulig gerningsmand&laquo;, der gik i retning mod Svanevej. Aktionsstyrken blev orienteret, og et kvarter senere var den 22-årige Omar El-Hussein dræbt under en skudveksling med politiet ud for Svanevej nr. 1. Derfor er bedre og hurtigere adgang til billeder fra videokameraerne, der er opsat overalt i det offentlige rum, et andet centralt læringspunkt, mener Rigspolitiet.Ifølge evalueringen har politiet brugt alt for mange mandetimer på at efterforske og gennemgå overvågningsbilleder fra de hundredvis af overvågningskameraer på Østerbro, Nørrebro og indre by. Bagefter har mange betjente under den senere efterforskning og udspørgning af vidner måtte gå rundt med &raquo;udleverede fotokopier&laquo;. Men det skal en ny &raquo;analyseplatform&laquo; råde bod på.Etableringen af et særligt system &ndash; DAM (Digital Asset Management) &ndash; der kan &raquo;modtage, analysere og anvende digitale spor i form af bl.a. videoer og fotos fra borgere og overvågningskameraer&laquo; er allerede besluttet, fremgår det af evalueringen.Betjente ikke afskrækkendeEt tredje vigtigt læringspunkt er, at placering af almindelige betjente f.eks. som bevogtning af synagogen, ikke længere i sig selv virker afskrækkende på potentielle gerningsmænd. Derfor skal Rigspolitiet &raquo;udvikle nye koncepter for bevogtning af særligt truede mål samt beskyttelse af arrangementer med deltagelse af sikkerhedstruede personer&laquo;, hedder det i evalueringen, der lægger op til en &raquo;langvarig &ndash; og muligvis permanent &ndash; bevogtning af særligt udsatte mål, herunder i særdeleshed de jødiske institutioner&laquo;.Forud for et nyt koncept skal det imidlertid også overvejes, &raquo;hvordan man undgår den &rsquo;militarisering&rsquo; af bybilledet, som knytter sig til tilstedeværelsen af tungt bevæbnede polititjenestemænd&laquo;.Rigspolitiets evaluering konstaterer desuden et behov for &raquo;øget fokus på personalets skydefærdighed og evne til våbenbetjening&laquo;. Det lykkedes således kun betjentene, der holdt vagt ved synagogen, at udløse et enkelt skud mod Omar El-Hussein, fordi magasinet til den enes tjenestepistol gik i stykker under et fald.Flere kilder hos de radikalePET har også et udtalt behov for at få flere meddelere &ndash; &rsquo;kildedækningen&rsquo; skal styrkes, som det udtrykkes &ndash; i de kriminelle bander.&raquo;Der er behov for, at PET intensiverer rekrutteringsindsatsen rettet mod mulige nye kilder i &rsquo;cross-over&rsquo;-miljøet mellem bander og islamistiske grupper&laquo;, hedder det i evalueringen, der også anbefaler øget deling af oplysninger mellem myndighederne. Det skal ske som led i den forebyggende radikaliseringsindsats.Tidligere har PET måtte medgive, at tjenesten i september 2014 fra Kriminalforsorgen fik en orientering om radikaliseringen af Omar El-Hussein, der dengang sad i fængsel &ndash; i øvrigt uden at det førte til initiativer fra PET, selv om Omar El-Hussein tidligere var dømt for et personfarligt overfald.&nbsp;
