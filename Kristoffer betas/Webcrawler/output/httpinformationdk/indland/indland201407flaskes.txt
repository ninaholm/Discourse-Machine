Flaskesamlerne er pantsystemets fodsoldater
Et nyt initiativ vil give flaskesamlerne større anerkendelse for den rolle, de spiller i bestræbelserne på at genbruge dåser og flasker
’Man burde komme pant på alt, hvor det er muligt og realistisk – på blandt andet mælkeprodukter, som man kan se, andre lande gør. Det gavner jo både mig og miljøet,’ siger Samuel Nielsen.

En mands skrald er en anden mands skat.&laquo; Sådan lyder et gammelt ordsprog, og sådan er det med flaskesamlerne, som med sække, poser og vogne marcherer rundt i parker og gader, stikker hænderne dybt ned i skraldespandene og rydder op efter de tørstige. Flaskesamlerne udgør en slags frontsoldater, der hver dag, skridt for skridt, øger genanvendelsesprocenten og dermed gavner miljøet.Samuel Nielsen er en af dem. Han er 29 år, arbejder på deltid hos en virksomhed i København, og så er han flaskesamler. Det har han været, siden han var ni år gammel. Nu er det en del af hans faste indtægt og ressourcebevidste livsstil.&raquo;Jeg kan godt lide, at tingene bliver genanvendt, og jeg forstår egentligt ikke, hvorfor der ikke er flere med pengemangel, som samler. Der er flasker nok til alle, og det er nemt arbejde,&laquo; siger han.Ifølge Dansk Retursystem er pantsamlerne et værdifuldt element i at sørge for at få returprocenten op, altså den andel af emballagen, som genanvendes.Netop derfor fortjener pantsamlerne større anerkendelse, mener et nyt initiativ, Pantbørsen, som formidler kontakt mellem københavnere, der har overskudspant derhjemme, og pantsamlere.Via Pantbørsens hjemmeside finder man et telefonnummer til en panthenter i ens nærområde, man aftaler tidspunkt og sted, og panthenteren tropper op på adressen og afhenter de tomme dåser og flasker, som kan veksles til kroner og ører. Et andet borgerinitiativ, Pantkasseprojektet, sætter kasser op ved siden af skraldespandene. Det skal få københavnerne til at ændre deres pantkultur, så flaskerne bliver mere tilgængelige og mindre beskidte.Forholdene for pantsamlerne er nemlig ofte uværdige, specielt i forhold til det stykke arbejde, de rent faktisk udfører for samfundet, mener en af initiativtagerne.&raquo;Det hjælper både pantsamleren, der får penge på lommen, og det gavner også miljøet, fordi flaskerne fortsætter deres vej i retursystemet i stedet for at ende i en forbrænding et sted,&laquo; siger Stine Hulvej, der er en af initiativtagerne bag Pantbørsen.Samuel Nielsen er ikke en typisk flaskesamler i København. I de seneste år har migranter fra Østeuropa, Afrika og Asien i høj grad stået for at samle flasker i det offentlige rum. Men uanset baggrund og formål er de alle med til at nedsætte det årlige pantspild på Dansk Retursystems regnskaber, og der er gode penge at tjene på de flasker, som folk smider væk.&raquo;Jeg vil mene, man kan leve af det. Man kan i hvert fald sagtens betale tre måltider mad om dagen,&laquo; siger han.Ingen skamI de gode måneder, når der for eksempel er Roskilde Festival, kan Samuel Nielsen tjene et par tusinde kroner om måneden. I sommermånederne, hvor solen får folk til at drikke lidt ekstra, ligger pantindtægten på omkring 1.000 kroner, og på en helt almindelig måned, hvor han kun tager de flasker med, han støder på på sin vej, tjener han omkring 500 kroner.Samuel Nielsen skammer sig ikke over at grave flasker op af skraldespandene eller hente pant hos fremmede i de områder, han er tilmeldt hos Pantbørsen.&raquo;Jeg ved godt, at der er mange, der nok ville synes, det er lidt usselt. Men det forstår jeg ikke. Det giver mig nogle ekstra goder, og så er det meget bedre for miljøet,&laquo; siger han.Hos Pantbørsen har han allerede fået en fast flaskeleverandør. En herre, der ikke selv har brug for pengene og derfor ikke gider bringe flaskerne til en automat.&raquo;På den måde hjælper vi jo hinanden,&laquo; siger han.For det meste bruger Samuel Nielsen pengene på rejser, og for halvanden måned siden var han på Sicilien. Det var ikke specielt dyrt &ndash; fly og hotel samt transport kostede 1.380 kroner &ndash; men hans deltidsindkomst ville ikke kunne dække det.&raquo;Det var et dejligt hotel med pool og rigtig god mad. Det var alle tiders,&laquo; siger han.Til gavn for miljøetPantsamlere som Samuel Nielsen og migranterne udgør et lidt overset, men afgørende led i den genanvendelsesproces, som mange ikke tager del i, når de efterlader deres plasticflasker eller øldåser efter en solrig eftermiddag i Kongens Have i København.Dansk Retursystem har ikke tal på, hvor stor en betydning pantsamlerne har for genanvendelsesprocenten. Der er heller ikke lavet nogen danske undersøgelser af, hvor den uindløste pant lander henne, men ifølge administrerende direktør i Dansk Retursystem, Lars Krejberg Petersen, viser udenlandske undersøgelser, at panten ofte ender i skraldespandene, og derfor anser han flaskesamlerne for at være &raquo;et meget værdifuldt element i at sørge for, at returprocenten kommer op&laquo;.&raquo;For os er formålet at inddrive så meget emballage som overhovedet muligt, og flaskesamlerne er en faktor, der er med til at sørge for, at der kommer mere retur. De er i en forbrugssituation, hvor de typisk fungerer i tilknytning til festligheder eller forbrug i det offentlige rum. Lige dér er det ikke så nemt for folk at indløse deres pant, så dér fungerer pantsamlerne supergodt i hele retursystemet,&laquo; siger han.For havner dåserne hos Dansk Retursystem, vil der komme 88 nye dåser ud af 100 gamle. Ved at genanvende aluminium sparer man op til 95 procent af den energi, der skal bruges til at fremstille nyt aluminium. Samtidig sparer man atmosfæren for mere end ni ton CO2, når man genanvender 1 ton aluminium. Hvad enten flasken er fremstillet af glas eller plast, bliver den ligesom dåsen sendt til genanvendelse på anlæg med speciale i at fremstille nye fødevareemballager ud af de brugte. På den måde sendes ressourcerne tilbage i kredsløb &ndash; en proces, der i princippet er uendelig.Men hvert år er der for mange millioner pantspild, som koster miljøet. Sidste år var der for 137,2 millioner kroner uindløst pant. Det svarer til cirka 10 procent af alle pantflasker.&raquo;Det er et klart tab for miljøet, når det ikke indgår i cyklussen,&laquo; siger Lars Krejberg Petersen.Udvid pantsystemetSamuel Nielsen finder sine flasker på stationer, i S-togene og på gader og stræder, og han er velforberedt. I lommen bærer han altid en plasticpose i tilfælde af, han skulle finde nogle flasker. Og det gør han tit.&raquo;Nu stod der for eksempel lige en affaldscontainer med top på, da jeg gik hertil fra arbejdet. Der var ikke noget ulækkert i den. Hvis nu der havde været hvepse eller glasskår, havde jeg holdt fingrene langt væk. Det er ikke sådan, jeg tager det for enhver pris, men der lå altså lige otte halvliters-flasker,&laquo; fortæller han, næsten som om det ville være en forbrydelse ikke at tage dem.Til de mere planlagte ture i parker og rundt omkring i byen har Samuel Nielsen en håndvogn, han skubber foran sig. Den fylder ikke mere, end at han kan tage den med i toget. For Samuel Nielsen handler det i høj grad også om at udnytte vores ressourcer bedst muligt.Det var specielt, efter han havde arbejdet hos Dansk Retursystem i to år og på en forbrændingsplads, at han fik øjnene op for, hvor meget det skader miljøet, hvis danskerne ikke bruger retursystemet. Og Samuel Nielsen mener, man sagtens kunne udvide pantsystemet.&raquo;Man burde komme pant på alt, hvor det er muligt og realistisk &ndash; på blandt andet mælkeprodukter, som man kan se, andre lande gør. Det gavner jo både mig og miljøet,&laquo; siger Samuel Nielsen, der netop i dag tager på endnu en ferie for sine pantpenge.
