Løkke glemte de fattige
Sociale organisationer raser over, at de fattige og de socialt udstødte ikke er nævnt med et ord i statsministerens 10 mål for et bedre Danmark i 2020


I 2020 skal Danmark være blandt de rigeste, sundeste, bedst uddannede og mest vækstorienterede samfund i verden, erklærede Lars Løkke Rasmussen (V) på Venstres landsmøde i weekenden. Men flere sociale organisationer retter nu en hård kritik mod statsministerens 10 nye samfundsmål for ikke at nævne de fattige og de udstødte med ét ord.»Der er ingen målsætninger om de fattigste. 2010 er EUs officielle fattigdomsår  - og derfor er det stærkt bekymrende, at man har glemt de fattige og de socialt udsatte, allerede inden året overhovedet er indledt,« siger Preben Brandt, der er formand for Rådet for Socialt Udsatte.Korshærschef Bjarne Lenau Henriksen fra Kirkens Korshær er helt enig.»Vi plejer at sige, at vi måler os selv på, hvordan vi behandler vores svageste. Derfor er det så meget mere afslørende for regeringen, at man kan udstikke langsigtede mål for samfundsudviklingen, der ikke rummer nogle målsætninger for de svage grupper. Det er utroligt,« siger han.I sin landsmødetale beskrev Lars Løkke Rasmussen godt nok sin »danske drøm« som en »drøm om rigdom og rimelighed«, hvor »ingen bliver ladt i stikken«. Men der er altså ikke inkluderet noget mål om at nedbringe eller afskaffe fattigdom inden 2020  - og det er symptomatisk for regeringens indstilling til de svageste, mener Bjarne Lenau Henriksen.Middelklassesamfund»Det handler både om de ekstremt udsatte og om mennesker, der i al almindelighed lever i fattigdom. Men regeringen benægter jo, at der overhovedet findes fattigdom i Danmark,« siger han.Preben Brandt mener, at statsministeren med sit fokus på, at rigdom og uddannelse kan løse alle problemer, er med til at skubbe Danmark endnu længere hen imod et »middelklassesamfund«, hvor de, der trods alle tiltag falder ud af uddannelse og arbejdsmarked, bliver endnu mere marginaliserede.»Det er et samfund, der har ambitioner for middelklassen og ikke mere. Hvor politikerne går middelklassens selvgode ærinde, men bevidst eller ubevidst ignorerer de allermest udsatte,« siger Preben Brandt.Det samme siger Bettina Post, formand for Dansk  Socialrådgiverforening:»Jeg savner et reelt ønske fra regeringen om at sikre de her mennesker et anstændigt liv og forsørgelsesgrundlag.«Indenrigs- og socialminister Karen Ellemann (V) understreger, at de svageste absolut ikke er glemt af regeringen.»Det er de selvfølgelig på ingen måde. Jeg synes jo netop, at statsministerens målsætninger er med til at skabe fundamentet for et samfund, hvor der ikke opstår flere udsatte,« siger hun.Ellemann understreger, at regeringen »allerede er meget visionær og tydelig« i sin indsats mod f.eks. hjemløshed:»Vi gør allerede meget. Og forudsætningen for, at vi har et finmasket socialt sikkerhedsnet er netop, at vi har det samfund i velstand, som statsministerens målsætninger leder os hen imod.«S: AbsurdDén argumentation giver Bjarne Lenau Henriksen ikke meget for.»Den har vi hørt mange gange før. At hvis vi giver alle markedskræfter fri og skaber mere vækst, så bliver vi alle rigere, og så kommer det også de svageste til gode. Det holder bare ikke. Der skal en særlig indsats og opmærksomhed til,« siger han.Socialordfører Mette Frederiksen (S) kalder manglen på sociale aspekter i Løkkes samfundsmål for »absurd«.»Fraværet af bare det mindste mål om at bryde den negative sociale arv eller udrydde fattigdom viser, at han overhovedet ikke forstår det samfund, han er statsminister for. Noget af det mest værdifulde i Danmark har netop været ligheden, solidariteten og sammenhængs- kraften,« siger hun.
