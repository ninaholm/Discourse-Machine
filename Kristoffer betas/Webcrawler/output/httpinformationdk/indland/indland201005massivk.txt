Massiv kritik af dansk akkrediteringsråd
Internationale eksperter langer hårdt ud efter det danske akkrediteringssystem, der skal godkende alle uddannelser i Danmark: Det hindrer universiteterne i at nå et internationalt niveau, mener de. Rektorer er enige: Godkendelsessystemet hindrer nytækning på uddannelsesområdet


»Vi kan end ikke se pointen.« Sådan skriver to internationale evalueringseksperter om den danske Akkrediteringsinstitution (ACE), der i 2007 blev sat i verden for at godkende alle eksisterende og nye videregående uddannelser.I konsulentrapporten, der er bestilt af Aarhus Universitet (AU), står der til slut:»Især de begrænsninger i udviklingen af nye uddannelser, som ACE lægger på AU, afholder AU fra at nå et internationalt niveau for uddannelse.«Også det internationale ekspertpanel, der stod bag evalueringen af Universitetsloven udtrykte bekymring i december. De skrev:»Den nuværende praksis for udvikling af nye eller tilpasning af eksisterende uddannelser kan få negative følger.«Evalueringsekspert og professor i statskundskab på Københavns Universitet Hanne Foss Hansen er enig i de internationale eksperters kritik.»Danmark har valgt den mest tunge, bureaukratiske og detailregulerende måde at godkende uddannelse på. Akkrediteringssystemet støtter ikke udvikling i forhold til at nå et højt internationalt niveau, fordi systemet er meget bureaukratisk og omkostningstungt,« siger Hannes Foss Hansen.Som en askeskyRektor på Aarhus Universitet Lauritz Holm-Nielsen er også enig i kritikken:»ACE er som uddannelsernes askesky. Systemet stimulerer ikke til nytænkning eller til at gå ind og uddanne folk til det europæiske arbejdsmarked.«Jens Oddershede, der er formand for Danske Universiteter og rektor på Syddansk Universitet, er enig i, at akkrediteringssystemet lægger hindringer i vejen for nytænkning på uddannelserne:»Det kan være svært at skaffe den nødvendige dokumentation for det samfundsnyttige i en ny uddannelse, hvis den er meget bred, tværfaglig eller internationalt rettet. Problemet med akkreditering er, at den virker bevarende, fordi det bliver svært at komme igennem med noget nyt,« siger Oddershede.Rektor på Aalborg Universitet Finn Kjærsdam er uenig i kritikken af rådet. Han peger på, at man med rådet har fået en uafhængig instans til at kvalitetsbedømme, hvor det før var ministeriets embedsmænd, der afgjorde, hvilke uddannelser der skulle oprettes.»Dermed er bedømmelserne taget ud af den politiske proces, og det er fornuftigt,« siger han.Lauritz Holm-Nielsen er også tilhænger af, at det nu er en uafhængig instans, der skal godkende nye uddannelser, men han mener, at processen er for tung.»Lad os se at få trukket en streg i sandet og lavet om på det system. Som det fungerer nu, går det ikke,« siger AU-rektoren.Universiteternes frihedHanne Foss Hansen henviser til, at mange lande omkring os nøjes med at godkende universiteternes kvalitetssikringsmekanismer, mens universiteterne har frihed til selv at udvikle nye uddannelser.Problemet med det danske system er, at mange uddannelsesinstitutioner har udviklet et særligt administrativt lag, der kan tage sig af de mange krav til akkrediteringen, der skal gentages efter en kort årrække.»Men den ekstra administration reducerer desværre også universiteternes umiddelbare handlemuligheder i forhold til at iværksætte nye uddannelsestiltag,« siger Hanne Foss Hansen.I evalueringen af universitetsloven er eksperterne inde på samme problem:»Problemet med den nuværende regulering er, at de danske universiteter ud over den regelmæssige eksterne kontrol af eksisterende uddannelser også på forhånd skal have akkrediteret nye uddannelser af ACE. Det nødvendige ressourceforbrug reducerer universiteternes evne til at reagere hurtigt, når der opstår nye krav til kandidat- og bachelorstuderendes kvalifikationer og kompetencer.«
