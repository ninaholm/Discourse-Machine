Kritik fra Pressenævnet



 Information bragte den 15. januar 2010 lederartiklen Tvang i Tårnby. Lederartiklen omtalte Tårnby Kommunes sagsbehandling i forbindelse med to pigers flytning fra en netværksfamilie til en plejefamilie. Af artiklen fremgik det, at en uvildig part ikke havde talt med pigerne, inden de blev flyttet. Det blev imidlertid ikke oplyst, at kommunenes sagsbehandler i overensstemmelse med servicelovens regler talte med pigerne to dage inden beslutningen blev truffet.
Pressenævnet finder, at Information har tilsidesat god presseskik ved at give indtryk af, at kommunen ikke havde overholdt lovgivningen. Nævnet har derfor udtalt kritik af Information.
Pressenævnet har pålagt os at bringe ovennævnte meddelelse. Hele kendelse kan læses på nævnets hjemmeside: http://www.pressenaevnet.dk

