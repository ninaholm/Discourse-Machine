Kriminalforsorgen: Indsatte er lige så godt stillet som andre
Ledelsen i to af landets største fængsler afviser, at indsatte er dårligere stillet end andre, når de bliver syge eller kommer til skade


Indsatte i danske fængsler har lige så god adgang til lægehjælp som andre borgere, hvis ikke endnu bedre. Det mener fængselsinspektør i Statsfængslet i Vridsløselille Kim Tobberup Andersen.&raquo;Hvis du står op om morgenen og føler dig utilpas, kan du bede personalet om at blive tilset af sundhedspersonale, og det kommer du til samme dag,&laquo; siger inspektøren.Han mener derfor ikke, det er rimeligt at sige, at de indsatte er dårligere stillet end andre borgere, som en række fagfolk ellers giver udtryk for i dagens Information.Viceinspektør i Nyborg Statsfængsel Henrik Marker er enig med Kim Tobberup Andersen. I Nyborg har de indsatte mulighed for at komme til lægekonsultation mindst en gang om ugen, og fængslet har desuden ansat tre sygeplejersker, som er tilgængelige alle hverdage.&raquo;Så der er faktisk en øget mulighed for at komme til sundhedsfagligt personale i fængslet,&laquo; siger Henrik Marker.Det er hele ideen ...Begge medgiver dog, at der er en række begrænsninger i de indsattes sundhedspleje. For eksempel har de ikke ret til frit lægevalg og er afhængige af fængslets vagtpersonale, når de skal køres til undersøgelser eller behandling uden for fængslet.Kim Tobberup Andersen forklarer, at sygetransporter ud af fængslet aftales i dialog mellem fængslets ledelse og det sundhedsfaglige personale. Der foregår en konstant afvejning mellem de sundhedsmæssige og sikkerhedsmæssige hensyn. Transporter kræver nogle gange helt op til tre-fire fængselsbetjente, alt efter hvilken indsat der er tale om.Kontorchef Tina Engelbrecht Ising, Straffuldbyrdelseskontoret i Direktoratet for Kriminalforsorgen, mener heller ikke, indsatte er dårligere stillet, selv om de på flere måder er begrænset i adgangen til læge og sundhedsbetjening: &raquo;Man er begrænset, navnlig i sin bevægelsesmulighed, men det er jo hele ideen med at sidde i fængsel.&laquo;&ndash; Hvorfor kan de indsatte ikke bare være en del af den almindelige sygesikring?&raquo;Det kan de sikkert også godt. Men det har vi ikke haft anledning til at kigge på. Det her system har fungeret i mange, mange år, og hvis det skal ændres, skal det først kulegraves i forhold til, hvordan det kan hænge sammen økonomisk og praktisk.&laquo;
