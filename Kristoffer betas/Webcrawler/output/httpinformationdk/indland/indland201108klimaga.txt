Klimagaranti bliver betingelse for rød vækstplan
Skal Enhedslisten lægge stemmer til en rød vækstplan, lyder kravet nu, at man samtidig vedtager en historisk klimalov, der forpligter en rød regering til at leve op til målsætningerne for bl.a. energibesaprelser og reduktion af CO2-udslip. SF bakker op og S er positivt indstillede
'Vi kan ikke diskutere vækst uden at diskutere klima. Derfor er det hjerteblod for Enhedslisten, at diskussioner om vækstpakker går hånd i hånd med vedtagelsen af en forpligtende klimalov,' siger politisk ordfører, Johanne Schmidt-Nielsen.

Ender det med en rød valgsejr, betyder det med stor sandsynlighed, at de danske politikere for første gang ved lov forpligter sig til at leve op til de langsigtede målsætninger om eksempelvis energibesparelser, reduktion af CO2-udslip og nedtrapning af fossile energikilder.Når Enhedslisten i dag afslutter deres sommergruppemøde, vil man præsentere et krav om en regulær klimalov som betaling for at lægge stemmer til en vækstplan.»Vi kan ikke diskutere vækst uden at diskutere klima. Derfor er det hjerteblod for Enhedslisten, at diskussioner om vækstpakker går hånd i hånd med vedtagelsen af en forpligtende klimalov,« siger politisk ordfører, Johanne Schmidt-Nielsen.Enkelte lande, heriblandt England, har en lignende lov, der sikrer, at der løbende gribes ind, hvis den faktiske udvikling ikke harmonerer med de langsigtede mål, og i Danmark skal der i en klimalov udover de eksisterende 2050-mål opstilles delmål og fastlægges en handleplan for, hvad man gør, hvis man ikke er i stand til at holde kurven.»En ny regering skal forpligte sig ligeså hårdt på at få nedbragt CO2-udledningen, som på at få nedbragt statsgælden,« siger Johanne Schmidt-Nielsen.SF har tidligere haft et meget lignende forslag på programmet, og partileder Villy Søvndal har intet imod at gøre det til en betingelse for en vækstplan.»Vi støtter selvfølgelig vores egen politik. Vores energipolitik op gennem 90'erne var jo klog, fordi vi som et af få lande afkoblede væksten fra stigningen i energiforbrug. Vi har f.eks. et ønske om, at den vedvarende energi kommer til at fylde meget mere, og en kommende regering vil løbende holde øje med, om målene overholdes, og vi har intet imod at blive målt ved lov,« siger Villy Søvndal.Socialdemokraternes politiske ordfører, Henrik Sass Larsen, vil gerne se den kon-krete model, før han udsteder garantier, men også han er positiv.»Det er selvfølgelig interessant at se, hvordan den kan udformes. Vi deler ambitionerne på klimaets vegne og målet om at gøre os uafhængig af fossile energikilder, og vi vil meget gerne måles og forpligte os. Så vi er åbne over for Enhedslistens forslag,« siger han, men understreger, at en vækstplan ikke behøver at stå i modsætning til klimamålene.»Der er ikke altid en sammenhæng mellem vækst og co2-udslip, og vækst kan eksempelvis være en forudsætning for, at vi kan investere i og udvikle energibesparende initiativer,« siger Henrik Sass Larsen.Her nærer Johanne Schmidt-Nielsen dog ikke den store tiltro til S-SF efter at have set det seneste vækst-udspil med bl.a. skattelettelser til bolighandlende.Meget at forhandle omSelv hvis S-SF accepterer at koble en klimalov på en vækstplan, bliver der meget at forhandle om.»Der er blevet meget stille om klimaet også fra S og SF hører vi hele tiden om vækst, vækst og atter vækst. Det gør os bekymrede,« siger hun:»Vækst i privatforbruget fører generelt til øget CO2-udledning, og derfor er det et problem, at også S og SF's planer opererer med et stigende privatforbrug for alle også dem der i forvejen har nok,« siger Johanne Schmidt-Nielsen.Omvendt antyder SF's Villy Søvndal dog mildt sagt at Enhedslisten til gengæld burde engagere sig i den måske lidt vanskeligere klimakamp, der allerede udspiller sig i valgkampen.»Vi har eksempelvis også et ønske om, at den kollektive trafik fylder mere, og det er derfor, vi lige nu tager skraldet for betalingsringen omkring København. Skulle andre have lyst til at engagere sig i det slagsmål, er de velkomne. Jeg synes, at nogle er lidt forsigtige,« siger han.
