Kritisk institut for lægemiddeloplysning overlever
Institut for Rational Farmakoterapi, der for få uger siden blev nedlagt, genopstår nu som selvstændig enhed under Sundhedsstyrelsen. Dermed får lægerne lov til at beholde deres kritiske vagthund over for medicinalindustriens markedsføring


Først var det her, så var det her ikke, og nu vender det så tilbage. Institut for Rationel Farmakoterapi (IRF), der for nylig blev nedlagt som en selvstændig enhed i forbindelse med fusionen mellem Lægemiddelstyrelsen og&nbsp;Sundhedsstyrelsen, bliver alligevel ikke lukket.Det fremgår af et svar, som sundhedsminister Pia Olsen Dyhr (SF) har skrevet til Dansk Folkepartis sundhedsordfører Liselott Blixt (DF).»For at undgå at skabe tvivl om IRFs uafhængighed er det besluttet, at IRF opretholder eget budget med en selvstændig bevilling på finansloven,« lyder det i sundhedsministerens svar, der også slår fast, at IRF får lov at beholde sin egen ledelse, sin egen styregruppe og sit eget navn.’Glædelig kovending’Ledende overlæge ved klinisk farmakologisk afdeling på Bispebjerg Hospital og medlem af redaktionskomiteen for IRF’s månedsblad Hanne Rolighed Christensen kalder ministerens udmelding for »en glædelig kovending«:»Vi er mange, der har blandet os i debatten og fundet det kritisabelt, at instituttet blev nedlagt. Så jeg synes, det er al ære værd, hvis man nu har indset, man var en postgang for tidligt ude. Det eneste rigtige er, at armslængdeprincippet fastholdes, så instituttet kan fortsætte med en selvstændig økonomi og en selvstændig faglig leder,« siger Hanne Rolighed Christensen.Direktør i Sundhedsstyrelsen, Else Smith, som har været med til at lave fusionen mellem Lægemiddelstyrelsen og Sundhedsstyrelsen – og dermed også nedlægningen af IRF som en selvstændig enhed, kalder ministerens svar til for en ’præcisering’:»Det er en politisk proces, hvor ministeren har haft behov for at præcisere nogle ting. Mange har været bekymrede, og derfor tror jeg, at der har været behov for en præcisering,« siger Else Smith.Vigtig institutionSom Information den seneste tid har beskrevet, sidder medicinalindustrien tungt på forskningen i lægemidler herhjemme. Ikke så sjældent er der brug for, at nogen kan forholde sig kritisk til industriens forskning og markedsføring, og hér har IRF spillet en vigtig rolle. Instituttet har ved flere lejligheder kritiseret konkrete firmaers forskning og markedsføring. Desuden rådgiver IRF de praktiserende læger om, hvilken medicin, de skal udskrive til patienterne.Enhedslistens sundhedsordfører Stine Brix (EL), der tidligere har forholdt sig kritisk over for instituttets lukning, glæder sig da også over, at instituttet nu alligevel får lov at overleve.»IRF er vigtig, fordi det er en af de få institutioner, som er uvildige og uafhængige i forhold til lægemiddelindustrien. Vi ville være sat markant tilbage, hvis man havde fastholdt beslutningen om at nedlægge instituttet og lægge funktionerne ind under Sundhedsstyrelsen. Så skulle vi have startet helt forfra,« siger Stine Brix.Mere muskelkraftEn af IRF’s opgaver er blandt andet at sammenligne medicinpriser og påpege, hvis en sygdom kan behandles lige så effektivt med en billigere type medicin – til gavn for både patient og&nbsp;samfundet.De senere år har instituttets rolle som vagthund dog været svækket af skiftende chefer og manglende bemanding af lægestillinger, og ifølge Hanne Rolighed Christensen bør man nu arbejde på at få »pustet nyt liv ind i instituttet«:»Det er godt, at man har indset, at IRF skal være et selvstændigt institut; men hvis det for alvor skal rykke og ikke bare være et slag i luften, så skal instituttet have tilført forøget muskelkraft, så det frem over kan udføre sine opgaver bedre,« siger hun.
