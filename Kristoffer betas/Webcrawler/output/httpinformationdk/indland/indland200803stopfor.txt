Stop forforhandlinger om forbedringer



 Valgkampens hede emne i november, bedre forhold for de afviste asylansøgere, er lagt i køleskabet. Regeringens støtteparti, Dansk Folkeparti, erklærer i dag, at det ikke regner med flere forhandlinger om den sag. Ny Alliance mener, at integrationsminister Birthe Rønn Hornbech har overtaget Dansk Folkepartis syn på asylansøgere og beskylder Venstre og De Konservative for magtarrogance. Til gengæld beskylder de radikale Ny Alliance for at have svigtet fatalt i asylsagen, fordi partiet ikke udnyttede det alternative asylflertal, da det endnu var intakt i januar. Ny Alliance gik dybt skuffet fra dagens forhandlingsmøde med integrationsministeren. 
ritzau

