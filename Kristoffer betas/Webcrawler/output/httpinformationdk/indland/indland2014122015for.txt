2015 bliver forrygende
Det har været et ganske fortræffeligt år i dansk politik: tre formandsskifter, tre regeringsrokader og et valg til Europa-Parlamentet, hvor Dansk Folkeparti for første gang blev landets største parti. Men fortvivl ikke: 2015 tegner til at blive mindst lige så farverigt. Informations Casper Dall har fundet frem til fire politiske fikspunkter for 2015
Medmindre Helle Thorning-Schmidt annoncerer nye politiske forhandlinger i nytårstalen, bliver 2015 ikke som de seneste tre år præget af flere store, brede politiske forlig.

1. FOLKETINGSVALGNedtællingen er forlængst gået i gang, og luften på Christiansborg er tyk af valgkampsrygter. Hos Venstre mener man, at valget hellere burde komme i dag end i morgen, for partiet står i meningsmålingerne til at indtage Statsministeriet.I Dansk Folkeparti kniber de sig selv i armen efter hver ny meningsmåling, fordi de slet ikke tør drømme om så høj en tilslutning, som målingerne gang på gang giver dem.Hos Konservative vil de gerne have lidt længere tid, så partiformand Søren Pape Poulsen måske når at blive kendt uden for Viborg og omegn, mens Radikales vicestatsminister og partileder, Morten Østergaard, har planlagt skitur og vinterferie &ndash; dog med afbestillingsforsikring.Hos Socialdemokraterne er der kun én, der ved, hvornår der skal være valg &ndash; hvis hun overhovedet ved det på nuværende tidspunkt &ndash; men partiet er parat.Lige meget om folketingsvalget kommer i 1., 2. eller 3. kvartal af 2015, vil hele næste år i dansk politik være præget af det. Op- takten kan blive langvarig, og der er allerede stilstand i dansk politik.På nuværende tidspunkt er det eneste store forhandlingsforløb, som udestår på regeringens to do-liste, et forlig om gymnasierne, så med mindre Helle Thorning-Schmidt annoncerer nye politiske forhandlinger i nytårstalen, bliver 2015 ikke som de seneste tre år præget af flere store, brede politiske forlig.I afdelingen for forudsigelser er der også åbnet for gætterier om valgdatoen: før eller efter overenskomstforhandlingerne på det offentlige område? Før eller efter arbejdernes internationale kampdag 1. maj? Før eller efter sommerferien?Faktum er, at der i Folketinget i 2015 kan opstå helt nye brudflader i dansk politik: Bliver Dansk Folkeparti så store, at det ikke kan undgå at komme i regering, eller bliver det de facto regeringsparti som støtteparti for en V-regering? Og får centrum-venstre så stort et nederlag, at der vil sende partierne ud i mørket mange år ud i fremtiden, fordi de ikke kan finde fælles fodslag? Eller foretager Helle Thorning-Schmidt et politisk comeback af historiske dimensioner?2. FORMANDSSKIFTE(R)Genvinder Lars Løkke Rasmussen og de borgerlige partier flertallet efter et folketingsvalg, forventer alle, at Helle Thorning-Schmidt trækker sig som formand for Socialdemokraterne. Overrasker Helle Thorning-Schmidt og resten af venstrefløjen, så regeringen bliver genvalgt, forventer alle, at Lars Løkke Rasmussen trækker sig som formand for Venstre. Der er altså langt mere end Statsministeriet på spil for de to statsministerkandidater &ndash; vi taler om resten af deres respektive politiske karrierer.Smider Thorning tøjlerne, står Mette Frederiksen klar i kulissen, og valget af en ny formand hos Socialdemokraterne ventes at foregå helt udramatisk.Anderledes dramatisk kan det ende hos Venstre. For er Kristian Jensens post som næstformand ensbetydende med, at han også er partiets næste formand? Selv siger Lars Løkke Rasmussen, at hvis han skulle få den berømte tagsten i hovedet, bliver Kristian Jensen Venstres næste formand, men efter et eventuelt valgnederlag kan der sagtens være andre venstremænd, som ser deres snit til at forsøge sig med et regulært formandsvalg.Søren Pind, Carl Holst og Troels Lund Poulsen har tidligere været nævnt som mulige arvtagere, men det er nok mere sandsynligt, at tidligere forsvarsminister Søren Gade vil blive forsøgt kørt i stilling som formandskandidat af den del af Venstre, som er loyal over for Lars Løkke Rasmussen. Her ønsker man ikke Kristian Jensen som formand for partiet.De fraktioner i Venstre blev udstillet i fuld offentlighed op til partiets hovedbestyrelsesmøde i begyndelsen juni i år, hvor Lars Løkke Rasmussen selv havde sat spørgsmålstegn ved, om han var den rigtige til at stå i spidsenfor partiet efter at have tabt et mandat ved valget til Europa-Parlamentet og været igennem endnu en bilagssag.Det er ikke kun de to statsministerkandidater, hvis formandsposter er på spil i en valgkamp: Kan Konservatives Søren Pape Poulsen overleve, hvis han ikke leverer den lovede og forventede fremgang?Hos Liberal Alliance vil man også gerne have vokseværk og være tættere på 10 procent af stemmerne end de nuværende fem procent &ndash; vil Anders Samuelsen kunne levere det? Og trækker Helle Thorning-Schmidt valget til efter sommerferien, kan Enhedslistens Johanne Schmidt-Nielsen ikke stille op på grund af partiets rotationsprincip.3. FAGBEVÆGELSENDet er ikke kun i toppen af de politiske partier, der er garanti for udskiftning i 2015: LO skal også på organisationens kongres i oktober vælge en ny formand i stedet for Harald Børsting. Endnu har ingen meldt sig offentligt som kandidat til at overtage posten, men uden for offentlighedens søgelys er forskellige fagforeningsformænd i gang med at køre sig i stilling.Flere navne florerer på rygtebørsen, og blandt de navne, der nævnes mere vedholdende, er Kim Simonsen, formand for HK, LO&rsquo;s næstformand, Lizette Risgaard, og Flemming Vinther, formand for Hærens Konstabel- og Korporalforening.Efter det dramatiske kampvalg mellem Harald Børsting og Tine Aurvig-Huggenberger i 2007, som Børsting lige akkurat vandt med 406 stemmer mod Aurvig-Huggenbergers 389 stemmer, er det håbet i store dele af LO-familien, at det kommende års formandsvalg kan blive noget mindre dramatisk.Ud over formandsvalget i LO står fagbevægelsen over for yderligere to store udfordringer i 2015: Dels skal tankerne omkring en fusion mellem de to store hovedorganisationer, LO og FTF, fortsætte, hvis fusionsplanerne om et par år skal føres endeligt ud i livet, dels skal fagbevægelsen formentlig indstille sig på, at den efter et folketingsvalg skal søge politisk indflydelse hos en borgerlig regering.Mens der er lavet en køreplan for en eventuel fusion mellem LO og FTF, er det mere tvivlsomt, hvordan fagbevægelsens fremtid kommer til at se ud under en ny regering &ndash; hvad enten den bliver blå eller rød.I 2011 havde særligt LO-toppen blandet blod med Socialdemokraterne og SF om at levere 12 minutters ekstra arbejdstid om dagen. Det skulle ske gennem trepartsforhandlinger, men nærmest før forhandlingerne overhovedet var kommet i gang, afbrød finansminister Bjarne Corydon processen. Blandt andre Dansk Metal var ikke parat til at sløjfe helligdage, og så var det ifølge finansministeren ikke muligt at finde de mange minutter.Selv om der siden hen er gjort meget for at forbedre forholdet mellem fagbevægelsen og regeringstoppen, er det aldrig blevet rigtig godt, og det tætte parløb fra valgkampen i 2011 vil ikke blive gentaget i 2015. Selv om både Lars Løkke Rasmussen og Kristian Thulesen Dahl gennem længere tid har været til faste kaffemøder på fagbossernes kontorer, er det tvivlsomt, om de to borgerlige partiledere har forståelse for fagbevægelsens udfordringer, hvis de skulle komme ind i ministerkontorerne efter et valg.4. FORHANDLINGERlgerne fra lærerkonflikten fra foråret 2013 havde lagt sig, er der risiko for, at regeringen igen falder i unåde hos store lønmodtagergrupper. De offentlige overenskomster skal genforhandles, og der er ikke udsigt til store lønstigninger.Til gengæld er der udsigt til, at Kommunernes Landsforening igen har udset sig arbejdstidsaftaler som et af de områder, hvor den ønsker indrømmelser fra fagbevægelsen.&raquo;Vi har længe set behov for ændringer. De nuværende regler hører til en tid, hvor arbejdet var mere statisk, og hvor en pædagogmedhjælper for eksempel kun havde én jobfunktion,&laquo; sagde Michael Ziegler (K), forhandler på vegne af KL og borgmester i Høje-Taastrup, til Nyhedsmagasinet Danske Kommuner.Foreløbig har parterne blot kunnet enes om køreplanen for forhandlingerne. De enkelte faglige organisationer har mødtes med KL og Finansministeriet, som repræsenterer staten, i løbet af december, og i januar er de første to politiske møder mellem KL og organisationerne skrevet ind i kalenderen. Går alt vel, er det planen, at overenskomsterne skal være færdigforhandlet færdigt ved udgangen af februar.Selv om politikerne på Christiansborg siger, at de slet ikke bekymrer sig om overenskomstforhandlingerne, fordi det forløb følger den danske model, hvor arbejdsmarkedets parter aftaler den slags internt, har både rød og blå blok øjnene stift rettet mod forhandlingerne.Begge på grund af at aftalerne helst ikke skal blive alt for dyre for statskassen, men for regeringens vedkommende, fordi den på ingen måde ønsker en gentagelse afforhandlingsforløbet fra 2013, hvor Socialdemokraterne, Radikale og SF var lagt for had af store dele af devælgere, som traditionelt stemmer på partierne til venstre for midten. Det tør man ganske enkelt ikke i et valgår.
