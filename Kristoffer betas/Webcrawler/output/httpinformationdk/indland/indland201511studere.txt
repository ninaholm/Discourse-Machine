Studerende skal bestå færre eksamener årligt



Færre eksamener og mere tid til praktik og studieophold i udlandet. Det er nogle af resultaterne, efter at partierne bag den udskældte fremdriftsreform fredag blev enige om at lempe den to år gamle reform. De studerende har længe klaget over, at der var for meget vægt på fremdrift og for lidt vægt på læring i reformen. Den balance bliver der ændret lidt på nu, selv om reformen består og fortsat har til formål at få de studerende hurtigt igennem studierne og ud på arbejdsmarkedet. Ifølge uddannelses- og forskningsminister Esben Lunde Larsen (V) bliver kravet om, at de studerende skulle opnå minimum 60 såkaldte ECTS-point om året sat ned til 45 point.&raquo;Aftalen tager afsæt i min brede dialog med studerende og uddannelsesinstitutioner, og jeg har lyttet til deres forslag,&laquo; siger Esben Lunde Larsen og tilføjer: &raquo;De konkrete ændringer afspejler i høj grad ønsker fra universiteterne om større fleksibilitet, uden at vi går på kompromis med målet om at nedbringe studietiderne væsentligt,&laquo; siger Esben Lunde Larsen.Med aftalen ophæves en række centrale regler, blandt andet den obligatoriske tilmelding til fag og prøver, mens der åbnes for mere fleksible redskaber, som universiteterne selv kan vælge at indføre. Målet er at give universiteterne bedre mulighed for at finde en god balance mellem studiefremdrift og indretning af uddannelserne.Aftalen forbedrer også mulighederne for faglig supplering, når bachelorer og professionsbachelorer søger optagelse på en kandidatuddannelse.Ritzau
