’Vi kan aldrig være skråsikre på vacciner’
85 unge kvinder mener, at de er blevet syge af HPV-vaccinen og oplever, at sundhedssystemet har ladet dem cykle rundt i årevis. Svigtes de, fordi myndighederne bag vaccine-programmerne har svært ved at håndtere, at videnskaben ikke altid kan give sikre svar? Nu står læger frem og stiller de ubehagelige spørgsmål på baggrund af ny dokumentar
Læge Louise Brinth er bange for at skræmme folk fra at tage imod vaccinationer, men mener på den anden side, at man er nødt til at tage indvendingerne mod HPV-vaccinen mere alvorligt og få undersøgt kvinder med angivelige bivirkninger.

Katrine har været undersøgt på 22 afdelinger, siden hun blev syg, kort efter hun havde fået et lille stik med kanylen, der indeholdt HPV-vaccinen mod livmoderhalskræft. Ingen har siden kunnet finde ud af, hvad hun fejler. Selv mener Katrine og 84 andre kvinder, som de sidste fire år er mødt op på Synkopecentret på Frederiksberg Hospital, at deres liv med alvorlige smerter, kvalme, svimmelhed og lammelser måske skyldes det lille uskyldige stik hos lægen.I aften fortæller TV 2-dokumentaren De vaccinerede piger Katrine og to andre unge kvinders historie om en vaccine, der skulle beskytte dem mod en sygdom, 100 danske kvinder dør af hvert år, men som de mener i stedet har ødelagt deres ungdomsliv.HPV-vaccinen har tidligere været en slagmark for kritiske journalister og syge kvinder, der har stået over for en mur af læger, sundhedsmyndigheder og medicinalvirksomheden Sanofi Pasteur MSD, der producerer vaccinen Gardasil. Journalister, der skrev om Gardasil, har i fagbladet Journalisten fortalt om læger, der holdt sig tilbage med kritik, fordi de var bange for at lægge sig ud med medicinalfirmaet og blive set som kværulanter blandt kolleger.Men nu træder to læger fra Frederiksberg Hospital for første gang frem og fortæller om de kvinder, ingen rigtig vil forholde sig til, og de gør det, fordi de som læger ønsker at bygge bro mellem fronterne.&raquo;Jeg har været bange for at få skudt i skoene, at jeg er vaccinekritiker, for det er jeg ikke. Vacciner har medvirket til, at dødeligheden er faldet markant over hele verden. Men vi har fejet de her piger ind under gulvtæppet, og jeg oplevede, at der ikke kunne være flere derunder,&laquo; siger Louise Brinth, der er læge ved Synkopecentret på Frederiksberg Hospital og sammen med sin kollega læge Jesper Mehlsen medvirker i dokumentaren.HPV-vaccinen har altså flere gange været genstand for kritisk medieomtale på grund af formodede bivirkninger, siden den i 2009 blev indført i det danske børnevaccinationsprogram og efterfølgende er blevet givet til mere end 480.000 piger og kvinder. Af dem har 1.000 oplevet bivirkninger, der er indberettet til Sundhedsstyrelsen. 283 er karakteriseret som alvorlige. Men i 2013 viste en stor undersøgelse fra Statens Serum Institut og Karolinska Institutet i Sverige, at HPV-vaccinen ikke forøgede risikoen for at få 53 sygdomme, forskerne havde undersøgt for.Louise Brinth forklarer, at man ved hjælp af den form for registerundersøgelser får meget stærke indicier på, at HPV-vaccinen er sikker. Problemet er bare, at de 85 unge kvinder, der er mødt op på Synkopecentret, der bl.a. tager sig af patienter, som lider af svimmelhed, for de flestes vedkommende har meget diffuse symptomer eller slet ikke har nogen diagnose, selvom de er blevet undersøgt af mange forskellige læger. Derfor fanges de ikke af de store registerundersøgelser.Opgør og nuancerTil gengæld mener Louise Brinth og hendes kollega, at der tegner sig et mønster i de unge kvinders symptomer, og at de alle er blevet syge kort efter, at de har fået vaccinen.&raquo;Der er ikke stensikre beviser hverken på virkninger eller bivirkninger. Vi har meget stærke indicier på, at vaccinen nedsætter forekomsten af livmoderhalskræft. Men samtidig genkender vi de unge kvinders symptommønster hos piger og kvinder i andre lande, og vi er nødt til at få undersøgt det nærmere for at komme med bud på, om der kan være en årsagssammenhæng til vaccinen. Der mener jeg ikke, vi er kommet rigtig i gang med endnu, og det haster. For de unge pigers skyld, men faktisk også for troværdigheden af vaccineprogrammet,&laquo; siger Louise Brinth, der her rører ved et centralt dilemma for sundhedsmyndighederne i vaccinedebatten. En debat som også indbefatter den verserende diskussion om MFR-vaccinen mod mæslinger, som flere og flere forældre i Danmark og Europa fravælger af frygt for bivirkninger.For hvor meget skal Sundhedsstyrelsen informere, hvis de risikerer at skabe unødvendig bekymring om vaccinerne, og samtidig er nødt til at lægge sig på linje med andre europæiske sundhedsmyndigheder?&raquo;Der er rigtig god grund til at gøre alt, hvad man kan for at bevare tilliden til vaccinerne, så så mange som muligt tør lade sig selv og deres børn vaccinere. Men nogle gange har det den sideeffekt, at vi bliver bange for at gå aktivt ind i forhold til de mennesker, der mistænker vaccinebivirkninger. Jeg oplever, at der er en berøringsangst, som er koblet med en manglende nysgerrighed, også fordi de her piger fejler noget, vi ikke ved, hvad vi skal kalde. Det gør det sværere at håndtere. Men jeg mener ikke man kan være skråsikker i noget som helst, der har med vacciner at gøre,&laquo; siger Louise Brinth, som fortæller, at hun har haft store overvejelser om at stå frem i dokumentaren, men mente, at det var nødvendigt for at få sat fokus på de unge kvinders problemer:&raquo;En del af mig har det forfærdeligt med at skabe debat om sikkerheden af vaccinen, fordi det vil gøre nogle mennesker bekymrede, og måske afholde dem fra at tage en vaccine, som kan forhindre, at de udvikler en dødelig sygdom. Men skulle jeg tie stille på den baggrund, skulle jeg forudsætte, at der ikke var en sammenhæng mellem bivirkninger og vaccinen. Og det ved vi jo ikke. Hvis vi lukker øjnene for at beskytte vaccineprogrammet og for at få en høj vaccinationsdækning, så bliver de unge kvinder et middel til at opnå en uimodsagt tillid til vaccinen. Det, mener jeg, er højst uetisk.&laquo;Louise Brinth håber, at en offentlig debat om vaccineusikkerhed kan åbne op for en mere ærlig tilgang til vaccinernes virkninger og bivirkninger. Og hun mener, at der mangler en åben kommunikation af, at lægevidenskaben ikke altid kan svare definitivt. Samtidig har eksperter igennem en årrække kunnet konstatere en stigende skepsis i befolkningen over for lægevidenskaben, der taber autoritet, mens patienter i stigende grad bruger nettet og patient-organisationer som kilder til viden. Desuden beskæftiger medierne sig løbende med forbindelser mellem lægerne og lægemiddelindustrien.&raquo;I lægevidenskaben har vi en kultur, hvor vi gerne vil være sikre i det, vi udtaler os om, hvilket er fornuftigt nok, når man står med liv og død i hænderne. Men med komplekse problemstillinger er vi nødt til at lægge sikkerheden på hylden og være nysgerrige i stedet for,&laquo; siger Louise Brinth.Det er specialist i sundhedspsykologi og leder af Videnscenter for funktionelle lidelser Peter la Cour enig i. Han mener, at en nysgerrig tilgang til lægevidenskaben, der nuancerer den naturvidenskabelige sort/hvide tænkning, er en tiltrængt modernisering.&raquo;Det er helt afgørende, at læger står frem, fordi lægeverdenen som socialt system kan være meget autoritær, og der kan være hårde sanktioner mod læger, der falder uden for i form af karrieretab, og at man bliver set skævt til. Det er udtryk for en modernisering af et meget stærkt system, som det jo er i dette tilfælde, hvor der er store økonomiske og prestigemæssige interesser i at få et vaccinationsprogram til at køre,&laquo; siger han og tilføjer, at netop en nuanceret fremstilling af vaccinerne er nødvendig for befolkningens opbakning til programmerne.&raquo;Det er den autoritære sort/hvide fremstilling, folk ikke tror på,&laquo; siger han.Manglende dokumenterLouise Brinth har, lige fra de første unge kvinder mødte op på Synkopecentret, indberettet mistanken om bivirkningerne af HPV-vaccinen til Sundhedsstyrelsen, som loven forpligter læger at gøre. Og hun har advaret om, at der måtte gøres noget for kvinderne, der bare blev flere og flere.&raquo;Bag kulisserne&laquo;, som Louise Brinth formulerer det, har Sundhedsstyrelsen afsat ressourcer til at gå ind i problematikken, men udadtil har styrelsen i sin kommunikation være meget sikker i dens afvisning af, at der var noget mønster i de formodede bivirkninger.&raquo;Det har været meget frustrerende, både for os læger, der mener, vi ser et mønster, og for de unge kvinder, der oplever, at de ikke bliver taget alvorligt,&laquo; siger hun.I dokumentaren fremgår det desuden, at TV 2 søger aktindsigt hos Sundhedsstyrelsen i korrespondancen med Synkopecenteret om de 85 syge kvinder. Men helt centrale advarsler fra Louise Brinths side kommer tilsyneladende ikke med i udleveringen af dokumenterne. Det fremgår af en ny aktindsigt, som TV 2 søger, denne gang hos Synkopecentret. Den ansvarlige i Sundhedsstyrelsen, Henrik G. Jensen, afviser i programmet, at Sundhedsstyrelsen har haft til formål at skjule dokumenter i sagen.&raquo;Det er en fejl,&laquo; forklarer han.Heller ikke en samlet indsat over for de piger og unge kvinder, som bliver henvist rundt i systemet og føler, de står alene, har fået den nødvendige hjælp, fremgår det af dokumentaren. I 2014 lovede formanden for sundhedsudvalget i Danske Regioner, Ulla Astman, en samlet indsats. Men først i starten af 2015, umiddelbart før TV 2 skal interviewe Ulla Astman, kommer der skred i tingene.Louise Brinth mener, at de syge unge kvinder er vadet lige ind i en anden betændt debat, der handler om, at lægerne ikke kan finde ud af, hvad de fejler, og derfor er tilbøjelige til at rubricere deres lidelser under betegnelsen &rsquo;funktionelle lidelser&rsquo;.&raquo;Pigerne har ikke fået en god nok behandling og en del af grunden er, at vi ikke ved, hvad de fejler. De læger, de møder, vil typisk være i tvivl om, hvorvidt der er noget kropsligt galt, eller om det i højere grad er psykisk. Jeg er ikke psykiater, men man kan måske sige, at funktionelle lidelser er en sygdom, hvor man har stærke fysiske gener, men hvor man ikke kan finde sikre fysiske tegn på sygdom. Derfor har mange af patienterne oplevet at blive kastebold mellem psykiatrien og somatikken. Problemet er, at de mistænker, at de er blevet syge af vaccinen, og hvis man giver dem en psykiatrisk diagnose, oplever de, at deres mistanke til vaccinen ikke bliver taget alvorligt, når man samtidig afviser at undersøge, om det faktisk kan være vaccinen. De her patienter er strandet på herrens mark,&laquo; siger Louise Brinth.Det bekræfter Peter la Cour.&raquo;Ligegyldigt hvad deres sygdom skyldes, bliver disse patienter ugleset og dårligt behandlet, for ingen ved, hvad de fejler. Der er en masse formodninger om, at de måske har ondt i livet, opdigter noget eller får for lidt sex &ndash; det stammer tilbage fra Freuds tid, at unge kvinder, man mente var hysteriske, led af seksuelle frustrationer. Det er et forargeligt karaktermord på de unge kvinder,&laquo; siger han.TV 2 sender dokumentaren &rsquo;De vaccinerede piger&rsquo; i aften kl. 20
