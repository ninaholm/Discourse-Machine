Nødvendigt at fjerne kvælstof fra naturen



 Danmarks heder og klitter er blandt de lysåbne naturtyper, der på grund af menneskeskabt tilførsel af kvælstof gødes bort fra deres ideelle tilstand. Kommunerne skal pleje denne naturtype som følge af EU's Habitatdirektiv og en ny rapport fra Danmarks Miljøundersøgelser ved Aarhus Universitet opsummerer de hidtidige plejemetoder. Samtidig angiver den, hvordan man med hjælp af matematiske modeller kan forudsige effekten af naturpleje i forhold til ophobet kvælstof, og hvordan naturtyperne vil reagere på, at man fjerner kvælstoffet.  

