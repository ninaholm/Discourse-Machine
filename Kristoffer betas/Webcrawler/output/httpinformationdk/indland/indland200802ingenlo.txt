Ingen lønaftale i regionerne



 Det lykkedes ikke Danske Regioner og forhandlingsfællesskabet KTO at enes om nye overenskomster for 110.000 ansatte i landets regioner. Forhandlingerne brød sammen i aftes, og der er ikke aftalt nye møder. Ifølge regionernes topforhandler Kristian Ebbensgaard har fagforbundene sagt nej til 3,3 mia. kroner. "Vi har givet et rigtig godt tilbud, der ligger flere procent over, hvad der blev givet ved sidste overenskomst. Med de delforlig vi har indgået undervejs drejer det sig om en samlet ramme på 12,8 procent, siger han. Ifølge KTO-formand Anders Bondo Christensen er resultatet ikke så forskelligt fra, da KTO mødtes med KL tidligere på ugen. 
ritzau

