Uenighed om PET-Kommissionens redegørelse
Mens Wendler Pedersen-udvalget finder PET-Kommissionens redegørelse  ’fyldestgørende’, anser Folketinget den for at være et partsindlæg, der ’især’ belyser PET’s opfattelse (opdateret, se bunden)
Per Clausen ønsker, at ’uafhængige forskere også får mulighed for at gennemføre en analyse af de dele af PET’s registreringer, som handler om partier, organisationer og grupper’, netop fordi PET-kommissionens arbejde især belyser PET’s opfattelse af forskellige organisationer og begivenheder.

Da Folketingets Udvalg for Forretningsordenen i december i enighed vedtog en beretning om den 16 bind lange redegørelse fra PET-Kommissionen fra 2009, var det ikke uden kritik af indholdet.Udvalget påpegede bl.a. »skævheden« i, at »en stor del« af kommissionens redegørelse bygger på materiale, som andre forskere og organisationer ikke kan få adgang til.»Der er således ved brug af dette materiale ikke tale om almindelig historisk forskning, der kan udsættes for kritisk gennemgang af andre forskere ud fra en kildekritisk tilgang«, skrev Udvalget for Forretningsordenen, der derfor vurderede, at »det samlede resultat især belyser PET’s opfattelse af forskellige personer, organisationer og begivenheder.«Da Wendler Pedersen-udvalget i februar offentliggjorde sin betænkning, var vurderingen helt anderledes. WP-udvalget fandt således, at »PET-Kommissionens redegørelse på fyldestgørende måde afdækker PET’s virksomhed i forhold til organisationer.«WP-udvalget brugte det ’fyldestgørende’ indhold som et vigtigt argument mod, at PET åbner for adgang til efterretningstjenestens emnesager om f.eks. organisationer på 1970’ernes venstrefløj.Som Information beskrev lørdag, har WP-udvalgets afvisning af indsigt i emnesagerne nu fået en række historikere til at foreslå en generel afklassificering af PET’s arkiv fra Den Kolde Krig. Derefter skal materialet, der kan rumme oplysninger om tusinder af borgere, overlades til Rigsarkivet, som så skal administrere adgangen til materialet efter arkivloven, mener historikerne.Peger på arkivlovenNoget tilsvarende fremgår af beretningen fra Folketingets Udvalg for Forretningsordenen, der har »den principielle holdning«, at der på den ene side »bør være størst mulig åbenhed med hensyn til statens arkivmateriale«, men at åbenheden på den anden side ikke »bør skade de registrerede personers interesser.«Som konklusion peger Udvalget for Forretningsordenen nemlig på, at »arkivloven afspejler denne afvejning.«Ifølge Per Clausen (EL), der var med til at vedtage beretningen i Udvalget for Forretningsordenen, er det korrekt, at Folketinget er mere kritisk end WP-udvalget:»Der er ingen tvivl om, at Folketinget har en langt mere kritisk og realistisk tilgang til PET-kommissionens arbejde end Wendler-Petersen udvalget,« siger han og tilføjer:»Det håber jeg så også sætter sig igennem, når vi skal til at vedtage, hvordan PET skal kontrolleres og reguleres.«Per Clausen ønsker, at »uafhængige forskere også får mulighed for at gennemføre en analyse af de dele af PET’s registreringer, som handler om partier, organisationer og grupper«, netop fordi PET-kommissionens arbejde især belyser PET’s opfattelse af forskellige organisationer og begivenheder.I den forbindelse peger Per Clausen på, at der tidligere er »rejst meget kraftig kritik af vurderingerne af disse organisationer«, f.eks. af den trotskistiske smågruppe SAP. Ifølge PET-Kommissionen skulle SAP angiveligt i 1980’erne mod betaling have givet sig af med menneskesmugling i stor stil. Desuden skulle gruppen i begyndelsen af 1990’erne have haft planer om en væbnet befrielsesaktion af Blekingegadebandens medlemmer. Den beskrivelse fik det tidligere folketingsmedlem for Enhedslisten og SAP’er Søren Søndergaard til i Information at undre sig over, at PET – hvis kommissionens beskrivelse var rigtig – ikke havde bedt det almindelige politi om at rejse straffesag mod hans parti for så alvorlige lovovertrædelser.Jensen vs. DragsdahlMorten Heiberg arbejdede som historiker for PET-Kommissionen. Han har altså haft uhindret adgang til såvel PET’s person- som emnesager.Hvad siger han til historikernes forslag om en generel afklassificering af koldkrigs-arkivet?»I udgangspunktet det altid ønskeligt med mere åbenhed, og som historiker kan jeg kun bifalde, at nye arkiver tilvejebringes til gavn for forskningen,« skriver Regin Schmidt i en mail, som fortsætter:»Når dette er sagt, forstår jeg udmærket&nbsp;Wendler Pedersen-udvalgets betænkeligheder. Organisationssager kan indeholde et væld af navne, og&nbsp;en&nbsp;udvidet adgangsordning&nbsp;til PET’s arkiv må&nbsp;lægge stor vægt på hensynet til, at navne på personer, som har været i tjenestens søgelys, men som dengang ikke blev retsforfulgt, nu udsættes for offentlig omtale af de mistanker, som efterretningstjenesten for mange år siden rettede mod dem.«I den forbindelse peger Morten Heiberg på den injuriesag, som tidligere Informationsjournalist Jørgen Dragsdahl har rejst mod professor Bent Jensen. Efter at have haft adgang til PET-arkivet beskrev Bent Jensen Jørgen Dragsdahl som tidligere KGB-agent.I første omgang afgjorde retten i Svendborg i 2010, at Bent Jensens udsagn var æreskrænkende, og først i efteråret 2013 kommer ankesagen for Østre Landsret.Ifølge Informations oplysninger er Bent Jensens værk om Den Kolde Krig endnu ikke udkommet, fordi hans manus på ca. tusind sider først skal gennemgås af Justitsministeriet.»Bent Jensen-sagen er i den henseende et eksempel til skræk og advarsel,«&nbsp;mener Morten Heiberg, der derfor forudser, at en ordning med indsigt i PET’s emnesager »kan blive svær at administrere.«I denne artikel om adgang til PET's koldkrigsarkiv fra den 10/4 2012 bragte vi en række citater fra historikeren Morten Heiberg, som ved en fejl blev tillagt historikeren Regin Schmidt. Vi beklager.
