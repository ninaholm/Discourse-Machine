Danmark vil tjene milliarder på Grønlands råstoffer
Når Grønland i fremtiden kommer til at tjene penge på råstoffer, vil Danmark få omtrent halvdelen af gevinsten. Det slås fast i selvstyreloven og i aftalen om hjemtagelse af råstofområdet, men danske folketingspolitikere synes uvidende på området, siger partierneSiumut og IA


Alene indtægterne fra den mine, som London Mining Group vil udvinde jern fra i det vestlige Grønland, vil kunne indbringe den danske statskasse én milliard kroner om året i reduceret bloktilskud. Og jernminen er kun et af de mineprojekter, som Danmark kan profitere på.Det sikrer den fordelingsnøgle mellem Danmark og Grønland, som er en del af selvstyreloven fra 2009 og den aftale, der blev indgået mellem Grønland og Danmark, da Grønland hjemtog råstofområdet i 2010. I praksis sker delingen ved, at det danske bloktilskud til Grønland gradvist reduceres til nul i takt med, at Grønland opnår en indtjening via selskabsskat og royalties.Den samlede gevinst blivermindst28 milliarder kroner, hvoraf minimum 13 mia. tilfalder den danske statskasse over 15 år ifølge estimater fra henholdsvis det grønlandske selvstyre og London Mining Group. Men det nævnes sjældent i debatten om råstofferne, hvor oppositionen i det danske folketing udviser en stor uvidenhed om selvstyreloven og råstofområdet, mener Kuupik Kleist, der er landsstyreformand fra partiet IA i Grønland:&raquo;Det virker, som om man ikke har sat sig ind i det. Kender man ikke til indtægtsfordelingsnøglen, eller undgår man behændigt at snakke om den?&laquo;Har de ikke fulgt med?Det samme siger hans partifælle Sara Olsvig: &raquo;Vi sidder tilbage med en følelse af, at de ikke har læst og fulgt med, da vi forhandlede selvstyreloven. Og at de ikke har respekt for det, der står i loven,&laquo; siger hun og nævner Venstre som eksempel: &raquo;Vi så det, da partiettidligere på året talte om, at vi skulle tage en timeout på storskalaprojekter. Det virker jo underligt, når hele forvaltningen af råstofområdet, den udøvende og lovgivende magt, er hos Grønland,&laquo; siger hun med henvisning tilVenstre-formand Lars Løkke Rasmussens udtalelser i januar.Doris Jakobsen, medlem af Folketinget for partiet Siumut, er enig: &raquo;Der er jo mange danske politikere, som først lige er vågnet op, efter vi har fået så mange muligheder på grund af vores naturressourcer.&laquo;Det har ikke været muligt at få en kommentar fra Lars Løkke Rasmussen, men Venstre stemte i sidste uge for et forslag, der opfordrer til at styrke samarbejdet mellem regeringen og landsstyret inden for selvstyrelovens rammer.
