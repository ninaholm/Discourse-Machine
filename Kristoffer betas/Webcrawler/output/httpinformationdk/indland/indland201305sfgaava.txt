SF vil gå til valg på indførelse af europæisk finansskat
Når SF til næste år fører valgkamp frem mod Europa-Parlamentsvalget, vil partiet arbejde for en skat på finansielle transaktioner, mens partiet i regeringen vil afvente erfaringerne fra det forstærkede samarbejde mellem en række europæiske lande, der allerede er etableret. ’Det bliver en hårfin balance,’ erkender ordfører
Vi mener, at det ikke giver nogen mening kun at regulere banksektoren på nationalt plan. Bankregulering og finansskat fungerer bedst på EU-plan, og derfor mener vi, det skal spille en rolle til parlamentsvalget, siger SF’s EU- og finansordfører Lisbeth Bech Poulsen

Hvis Socialistisk Folkeparti efter valget til Europa-Parlamentet til næste år får et mandat, skal kandidaten i Bruxelles arbejde direkte mod den danske regering, som SF selv er en del af.Partiet lægger nemlig i sit udspil til valgprogram til Europa-Parlamentet, som skal vedtages, når SF i den kommende weekend mødes til landsmøde på Frederiksberg, op til, at partiet skal arbejde aktivt for, at der indføres en skat på finansielle transaktioner, den såkaldte FTT. En holdning, der ikke deles i regeringen, hvor især Radikale Venstre er modstandere af en finansiel skat, og regeringens officielle holdning er, at den vil arbejde for en global finansskat og afvente de erfaringer, som en række europæiske lande gør, efter de tidligere på året besluttede at gå solo og indføre en skat på finansielle transaktioner.SF&rsquo;s EU- og finansordfører Lisbeth Bech Poulsen erkender også, at &raquo;det bliver en hårfin balance&laquo;.&raquo;Vi har altid skelnet mellem regeringens politik og den politik, der føres i Europa-Parlamentet. Der har man nogle større frihedsgrader,&laquo; siger Lisbeth Bech Poulsen.Ifølge Margrethe Auken, SF&rsquo;s nuværende medlem af Europa-Parlamentet, støtter SF blandt andet en finansskat på europæisk niveau, fordi partiet i EU-sammenhæng er en del af den grønne gruppe i parlamentet, som aktivt arbejder for at få indført en finansskat.&raquo;Vores grupper i parlamentet ville simpelthen ikke kunne fungere, hvis alle så sig som stik-i-rend-drenge for deres nationale regeringer. Derfor vil vi fortsætte denne linje, som er klassisk SF-politik,&laquo; siger Margrethe Auken.SF-ledelsens udkast til valgprogram frem mod Europa-Parlamentsvalget er udarbejdet af blandt andre handelsminister Pia Olsen Dyhr, Europa-Parlamentsmedlem Margrethe Auken, Trine Pertou Mach og Lisbeth Bech Poulsen.&raquo;Vi mener ikke, at det giver nogen mening kun at regulere banksektoren på nationalt plan. Bankregulering og finansskat fungerer bedst på EU-plan, og derfor mener vi, det skal spille en rolle til parlamentsvalget,&laquo; siger Lisbeth Bech Poulsen.EL: Regeringen skal på rette sporSF&rsquo;s positive indstilling til en europæisk finansskat er glædelig, mener Enhedslistens EU-ordfører, Nikolaj Villumsen.Han har foreslået, at tilslutningen til en finansskat skal være en del af dansk EU-politik.Alligevel mener han, at der er tale om symbolpolitik, når SF i EU-sammenhæng går ind for skat på finansielle transaktioner.&raquo;Hvis man er lidt fræk, så er det jo fuldstændig ligegyldigt, at EU-parlamentarikere går ind for finansskat, når man stemmer imod i Folketinget,&laquo; siger han.&raquo;En dansk tilslutning kræver et flertal i Folketinget og ikke EU-Parlamentet, så derfor opfordrer jeg SF til, at vi samarbejder om at få regeringen på rette spor.&laquo;Skatteordfører for Radikale Venstre, Nadeem Farooq (R), forestiller sig ikke, at hans parti vil anbefale at gå med i en finansskat til Europa-Parlamentsvalget.&raquo;Jeg vil ikke kommentere, hvad der står i SF&rsquo;s oplæg til en EU-politik. Jeg kan kun sige, at regeringen har en pragmatisk holdning til finansskat. Vi har afvejet fordele og ulemper, og regeringens politik er, at vi ønsker at stå udenfor,&laquo; siger Nadeem Farooq.Socialdemokraternes finansordfører, John Dyrby Paulsen, ser absolut ingen problemer i, at SF vil arbejde for skat på finansielle transaktioner:&raquo;I regeringsgrundlaget står der, at vi vil arbejde på en global skat på finansielle transaktioner. Hvis det program, som SF vedtager, er i overensstemmelse med regeringsgrundlaget, så er der ikke nogen problemer i det,&laquo; siger John Dyrby Paulsen.&nbsp;
