Trafikforskere: Jysk motorvej er kompensation for Københavns metro
Transportministeren varsler en ny jysk motorvej. Det strider imod regeringens hidtidige planer, lyder det fra trafikforskere. De ser planen som de jyske skatteborgeres kompensation for regeringens andre kostbare trafikprojekter på Sjælland


En ny midtjysk motorvej mellem Holstebro og Herning har fundet vej til transportminister Lars Bar- foeds(K) lange liste over mulige trafikprojekter. Hans vision er, at danskerne inden 2025 kan tage motorvejen hele vejen ned gennem Midtjylland.»Infrastrukturkommissionen vurderede, at trafikken vil stige med 70 procent frem til 2030. Derfor er der ikke nogen tvivl om, at den østjyske motorvej vil blive en flaskehals omkring Vejle Fjord. Derfor peger jeg på, at en midtjysk motorvej vil være en bedre løsning end en ny udvidelse af en østjysk motorvej,« forklarer ministeren.Men den udmelding strider imod regeringens egen grønne trafikplan fra december og anbefalingerne i Infrastrukturkommissionens rapport, mener trafikforsker ved Roskilde Universitet Per Homann Jespersen:»Både rapporten og regeringens eget udspil fastslår, at man også i fremtiden skal satse på at udbygge motorvejsnettet i Østjylland og lave forbindelser derfra ud til de forskellige regioner. Jeg kan derfor ikke se, hvordan den ny motorvej passer ind i regeringens egne planer.«Han er ikke den eneste, der har svært ved at finde de trafikpolitiske argumenter bag ministerens nye udmelding:»En ny jysk motorvej er simpelthen ikke en trafikal løsning på et stort trafikalt problem. Dem findes der mange flere og meget større af,« lyder det fra Henrik Harder, der er trafikforsker ved Roskilde Universitet.KompensationPlanerne om en ny motorvej på heden er derimod kompensation til de jyske skatteborgere for regeringens store trafikprojekter, mener trafikforsker Henrik Harder, der ikke kan finde noget trafikpolitisk indhold i visionerne:»Jeg vil snarere kalde det egnsudviklingspolitik. Hvis man er i gang med at forære københavnerne et par milliarder kroner til metroen, ombygning af jernbaner og ny motorvej, så skal resten af Danmark også have noget for pengene.«Han ligger vægt på, at det er naivt at tro, at det udelukkende er trafikale betragtninger, der afgør, hvor de store investeringer skal placeres.Den udlægning er transportministeren ikke helt uenig i:»Jeg vil ikke kalde det egnsudvikling. Der er dog klart et element af erhvervsudvikling. Men ellers køber jeg ikke argumentet om, at fordi nogle får noget, så skal de også have det et andet sted,« siger Lars Barfoed.TrafikmafiaI 90'erne sikrede den såkaldte jyske trafikmafia opbakning til forskellige motorvejsprojekter i Jylland i bytte for støtte til Storebæltsforbindelsen. Den slags trafikpolitiske studehandler tordnede Barfoed imod i januar under en konference og kaldte det 'sognerådspolitik' på trafikområdet. Venstres tidligere trafikpolitiske ordfører Gitte Lillelund Bech havde også tidligere forsøgt at gøre op med den jyske mafia:»Derfor skal man ikke regne med nogen motorvej fra Holstebro til Herning lige nu og her,« udtalte hun til Jyllands-Posten i 2006.Men selvom transportministeren nu lufter visioner for en motorvej på netop denne strækning, afviser han, at udmeldingen kommer for at kompensere jyderne:»Jeg mener fortsat, at det skal være slut med, at man fordeler pengene mellem landsdele og byer ud fra, at hvis den ene får noget, så får den anden også noget. Vi skal basere vores planlægning og investeringer ud fra nøgterne analyser. Viser de, at behovet ikke er der, så gennemfører vi ikke noget.«
