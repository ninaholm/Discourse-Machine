Politi: Chikane mod Tingbjerg-præst er en banal politisag
Politiet ser den omtalte sag om præsten i Tingbjerg som banalt indbrud og hærværk. Socialdemokrater vil gerne have sikkerhed for, at der ikke er andre motiver - men erkender, at Tingbjerg altid har været socialt belastet


Præsten i bydelen Tingbjerg ved København følte sig så chikaneret, at han nu er flyttet fra præsteboligen, har sygemeldt sig og foreløbig opholder sig i udlandet.Gennem det seneste år har præsten anmeldt tre indbrud i præsteboligen og hærværk, hvor der blandt andet er malet slagord på kirken.De seneste dage har flere medier spekuleret i om, der bag indbrud og hærværk var tale om en såkaldt hadforbrydelse. Tingbjerg er nemlig i forvejen kendt for uro og ballade og en beboersammensætning, hvor de fleste har indvandrerbaggrund. Det har fremstået i medierne, at der derfor var tale om chikane mod præsten, fordi han var kristen, eller fordi han - som nogle anonyme unge i Tingbjerg forklarede til TV2 - er homoseksuel.På Bellahøj politistation lader man sig ikke let rive med af stormen i medierne:»Vi har ikke fundet anledning til at starte noget på grund af en tv-udsendelse. Vi har modtaget anmeldelse om indbrud og hærværk, og det er det vi arbejder med«, siger vicepolitiinspektør Peter Forstrøm.Han beskriver i øvrigt Tingbjerg som et besværligt område for politiet at arbejde i, hvor der næsten dagligt sættes ild til affaldscontainere, og hvor politiet ikke går ind uden, at de er flere mand end en enkelt patrulje:»Jeg forstår godt, at præsten har været oprevet. Men området har generelt været præget af mange indbrud.«Socialdemokratisk vidneJesper Christensen, der er Socialdemokraternes gruppeformand i Københavns Borgerrepræsentation, har boet hele sit liv i Tingbjerg siden slutningen af 1960'erne. I dag bor der 6.500 mennesker, men det toppede i 70'erne med omkring 10.000.»Den gang havde de unge heller ingen fremtid på grund af arbejdsløshed. Der var bander og sociale problemer. De samme problemer som i dag. Den gang var det bare pæredanskere, der boede her«, siger han.Så det kommer ikke bag på Jesper Christensen, at det nu er unge med indvandrerbaggrund, der står bag balladen. Borgere med den baggrund udgør nemlig flertallet af beboerne i Tingbjerg i dag. Kun 25 procent er medlemmer af folkekirken, og blot otte procent bliver døbt i sognet.»Men nu har medierne jo manet skrækken frem. At præsten blev chikaneret, fordi han var kristen, homoseksuel eller bare gjorde sig bemærket. Derfor går jeg ud fra, at politiet efterforsker den påstand. Gerningsmændene må findes, så vi kan få afklaret, om der var tale omhate-crime«, siger Jesper Christensen.Han erkender dog, at han ikke ved, hvad der er op og ned i sagen om præsten fra Tingbjerg, der ifølge medierne følte sig presset til at forlade præsteboligen.»Sådan som sagen er blevet fremstillet, er det klart, at den har fået bevågenhed«, siger Jesper Christensen.
