Montgomery ny formand for Berlingske



Den britiske mediemogul, Mecomdirektør David Montgomery, bliver fra starten af 2008 ny bestyrelsesformand for Det Berlingske Officin. Montgomery kom ind i bestyrelsen for knap to måneder siden. Han afløser nordmanden Bjørn Wiggen, der både er færdig som formand og som topchef for Mecom Group, der ejer Det Berlingske Officin.Formandsskiftet er en del af en større udluftning i officinet. Senest betød det farvel til administrerende direktør Peter Lindegaard.
