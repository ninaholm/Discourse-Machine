1.000 dages venten på bæredygtighed
Tilbage i 2011 lovede den ny regering en bæredygtighedsstrategi, der skulle bane vej for omstilling til en grøn økonomi i Danmark. Siden har der været tavst om strategien
Madspild bliver efter alt at dømme et tema i regeringens bæredygtighedsstrategi. Men de konkrete initiativer er fortsat ukendte, og lanceringen af strategien er gang på gang blevet udskudt. Arkiv

Regeringen vil omstille Danmark til en grøn økonomi,&laquo; hed det i oktober 2011 i regeringsgrundlaget fra Helle Thorning-Schmidts ny regering. Og mere konkret:&raquo;Regeringen vil udarbejde en ny og forpligtende bæredygtighedsstrategi med faste mål, tidsgrænser og tilhørende indikatorer og overvågning.&laquo;&raquo;Vores tilgang er, at det er ved at gå forrest med ambitiøse mål og en ambitiøs plan, at vi sikrer en grøn økonomi og erhvervsudvikling i Danmark og gør Danmark klar til en fremtid, hvor al energi er vedvarende,&laquo; hed det.Det er to år og ni måneder siden. Godt 1.000 dage.På et tidspunkt forlød det, at strategien snart ville blive præsenteret.&raquo;Senere på året bliver klimaplanen suppleret med både en ressourcestrategi og en bæredygtighedsstrategi,&laquo; skrev f.eks. de radikales leder, økonomi- og indenrigsminister Margrethe Vestager, på partiets hjemmeside. Men det var i sommeren 2013. Siden da er der gået et år, og endnu er der ikke kommet lyd fra regeringen om strategien. Nogle iagttagere mener endnu en gang at vide, at strategien kommer &raquo;til efteråret&laquo;.Hvad der er sikkert er, at strategien ikke fødes i Miljøministeriet, men via et tværministerielt udvalg, angiveligt med det formål at forankre strategien i de centrale økonomiske ministerier og med Finansministeriet for bordenden. Dermed skulle strategien få større vægt og forpligtende karakter og ikke blot kunne ses som endnu en rapport fra Miljøministeriet, der kan stilles på hylden. Det kan så også, siger Informations kilder, være med til at forklare, at det trækker ud: Måske er det, set fra de økonomiske ministerier, sværere end som så at konkretisere og nå intern enighed om &raquo;faste mål, tidsgrænser og tilhørende indikatorer og overvågning&laquo;, der kan udgøre &raquo;en ambitiøs plan&laquo; for omstilling til en grøn økonomi i Danmark.En forespørgsel til Finansministeriet om status for arbejdet giver den korte skriftlige tilbagemelding, at &raquo;strategien er på vej og vil blive offentliggjort i den kommende folketingssamling.&laquo;Flere kilder på Christiansborg siger, at kun regeringstoppen ved, hvornår og hvordan strategien vil blive offentliggjort. Og når den stadig ikke er kommet, handler det bl.a. om, at der har været så mange andre store sager, reformudspil m.m., som har lagt beslag på både opmærksomheden og de centrale ministeriers kræfter. Et spørgsmål om prioritering, altså.Hvad kan man så vente? Hvordan ser den omstillingsstrategi ud, som angiveligt skal bane vej for bæredygtighed i tredobbelt forstand: miljømæssigt, socialt og økonomisk?Prøvet førDen første danske bæredygtighedsstrategi blev præsenteret tilbage i 2001 af Poul Nyrup Rasmussens SR-regering med Svend Auken (S) som miljø- og energiminister.Udvikling med omtankehed den. Den seneste offentliggjordes i 2009 af VK-regeringen med Troels Lund Poulsen (V) som miljøminister.Vækst med omtankevar titlen på den. Imellem dem er yderligere to bæredygtighedsstrategier blevet fremlagt.Så skiftende regeringer har prøvet det før. Oftest med både mål og indikatorer indskrevet i strategierne, men med varierende grader af ambition, præcision og vægtning af det miljømæssige i forhold til det økonomiske.Med afsæt i det aktuelle regeringsgrundlags formuleringer har forventningerne til den kommende bæredygtighedsstrategi været høje.&raquo;Sproget er klart, og der er taget højde for de svagheder, tidligere bæredygtighedsstrategier var præget af. De var fyldt med pæne ord, men også uforpligtende. Nu skal der sættes mål, og målene skal opfyldes inden for bestemte tidsgrænser,&laquo; skrev fem miljø- og udviklingsorganisationer for et år siden om det løfterige sprog i regeringsgrundlaget.Risikoen foreligger, at de bliver skuffede, når strategien på et tidspunkt kommer.Ikke breaking news&raquo;Forvent ikke store nye udspil eller tanker,&laquo; lyder meldingen fra en kilde med indsigt i arbejdet.&raquo;Det bliver næppe breaking news,&laquo; siger en anden.&raquo;Ikke en ny stor vision,&laquo; skønner en tredje.Strategien vil så vidt vides være domineret af allerede kendte initiativer, planer og målsætninger. F.eks. energi- og klimastrategien med dens mål for CO2-reduktion samt ressourcestrategien om øget genanvendelse af affald.På to områder kunne der være potentiale til et løft af strategien i retning af den nye grønne økonomi.Det ene handler om &rsquo;den cirkulære økonomi&rsquo;, som tidligere miljøminister Ida Auken brændte for, og som handler om et produktions- og forbrugssystem med lukkede stofkredsløb.&raquo;Cirkulær økonomi bryder med idéen om en lineær værdikæde, som starter med udvinding af ressourcer og ender som affald. Med cirkulær økonomi åbnes mulighed for, at de ressourcer, som ellers ville være endt som affald, kan gå et eller flere skridt tilbage i værdikæden og indgå i produktionen igen. Eller de kan indgå som input i et helt nyt kredsløb,&laquo; hedder det på Miljøministeriets hjemmeside.Trods et stærkt forsinkende parløb med Finansministeriet nåede Ida Auken inden SF&rsquo;s exit fra regeringen at få offentliggjort den første fase af sin ressourcestrategi, der handler om at mindske forbrændingen og øge genanvendelsen af bl.a. husholdningsaffald. Aukens efterfølger som miljøminister, Kirsten Brosbøl (S), har overtaget fase to af strategien, der handler om at forebygge, at noget overhovedet bliver til affald. Den seneste melding fra ministeren er, at denne forebyggelsesstrategi kommer &raquo;til efteråret&laquo;.Det vides, at madspild bliver ét tema, men det er uvist, om strategien rummer en samlet vision samt virkemidler i form af f.eks. påbud, kvoter eller nye afgifter, der for alvor kan drive omstillingen mod lukkede stofkredsløb. Det er derfor også uvist, hvilken vægt forebyggelsesstrategien får i den overordnede bæredygtighedsstrategi, herunder om denne vil præsentere forpligtende mål, grænser og indikatorer for vejen mod den cirkulære økonomi.Grønt nationalregnskabDet andet område, hvor regeringen kunne tage et spring fremad mod en bæredygtig økonomi, handler om et grønt nationalregnskab.Den mangeårige kritik af BNP som altdominerende mål for fremgang og udvikling fik sidste år Danmarks Statistik (DS) til at offentliggøre resultatet af et omfattende arbejde omGrønne nationalregnskaber og det grønne BNP, et arbejde som analyserer, hvordan det traditionelle bruttonationalprodukt kan suppleres med andre mål for, hvordan det egentlig går.DS konkluderede, at der er for mange problemer med at omregne alle miljøpåvirkninger, ressourcebelastninger m.m. til kroner og øre på en entydig måde, som både er meningsfuld og kan skabe faglig og politisk enighed om et sådant grønt BNP. Derfor anbefaler man i stedet et grønt nationalregnskab, hvor bruttonationalproduktets udvikling suppleres med udviklingen fra år til år i en række fysiske indikatorer, f.eks. opgjort i ton, liter o.lign.En række indikatorer følger man allerede &ndash; eksempelvis udledningerne af CO2, SO2 etc. &ndash; men ved systematisk at bygge det ind i ét årligt nationalregnskab kan man lettere og på mere logisk vis bedømme sammenhængen mellem den økonomiske aktivitet og udviklingen i miljø og ressourcegrundlag.&raquo;Et fuldt omfattende grønt nationalregnskab for Danmark vil indeholde regnskabsmoduler for energi, vare- og materialestrømme, drivhusgasser, emissioner af luftforurenende stoffer, vand, spildevand, arealanvendelse og arealdække, affald, miljøbeskyttelsesomkostninger, produktion af grønne produkter, miljørelaterede skatter og subsidier, beholdninger af olie og naturgas, skov, fisk samt land/jord,&laquo; hedder det i DS-rapporten fra sidste år.Allerede nu skal EU&rsquo;s medlemslande indsende årlige regnskaber for luftemissioner, materialestrømme og grønne afgifter, og mere skal følge fra 2017 via EU-lovgivning. Bl.a. SF mener imidlertid, at Danmark nu skal tage skridtet fuldt ud og udvikle et samlet grønt nationalregnskab som fast supplement til den årlige BNP-opgørelse. Og Danmarks Statistik vil gerne.&raquo;Et grønt nationalregnskab er et nyttigt redskab med en naturlig rolle i sammenhæng med en strategi for bæredygtighed. Man kan få en lang række konsistente indikatorer, som hænger sammen med de økonomiske data,&laquo; siger chefkonsulent Ole Gravgård Pedersen, DS.Et SF-beslutningsforslag herom blev imidlertid afvist af økonomi- og indenrigsminister Margrethe Vestager ved et samråd i finansudvalget i maj. Regeringen har i princippet sympati for det grønne nationalregnskab, men finansieringen er ikke på plads, sagde hun. Danmarks Statistiks nuværende budget tillader ikke at udarbejde et tilbagevendende grønt nationalregnskab.Derfor er det også på dette punkt uvist, hvad en kommende bæredygtighedsstrategi vil sige, og hvad regeringen vil forpligte sig på.Husk forbrugetEn af de ting, DS-rapporten gør opmærksom på, er, at bæredygtigheden af den danske økonomi også handler om den miljøbelastning uden for landets grænser, som vort forbrug af importerede varer afstedkommer. Den hidtidige, såkaldt produktionsbaserede opgørelse af f.eks. Danmarks CO2-udledninger omfatter alene udledning ved produktion her i landet samt fra husholdningerne og giver ifølge DS en årlig udledning (for nogle år siden) på 62,1 mio. ton, mens udledningen stiger til 70,5 mio. ton, hvis man medregner, hvad der udledes i andre lande under fremstillingen af dansk importerede varer.Der er altså nok at leve op til for en forestående dansk bæredygtighedsstrategi. Da daværende miljøminister Connie Hedegaard (K) i 2007 søsatte processen frem mod den strategi fra VK-regeringen, som efterfølgeren Troels Lund Poulsen fik lov at præsentere i 2009, skete det med et debatoplæg og en offentlig debatfase under overskriften &raquo;Grønt ansvar&laquo;.&raquo;Regeringen lægger stor vægt på, at alle parter i samfundet &ndash; både politikere, erhvervsliv og borgere &ndash; påtager sig et fælles ansvar for bæredygtigheden. Derfor ønsker vi at gennemføre en bred debat om, hvilke nye udfordringer, vi står overfor, og hvordan vi skal gribe opgaven med bæredygtighed an fremover,&laquo; hed det i invitationen til debat.Ud fra samme ræsonnement appellerede de danske miljø- og udviklingsorganisationer sidste år til regeringen om at etablere &raquo;den nødvendige dialog mellem de forskellige dele af det danske samfund om, hvordan den store omstilling skal finde sted&laquo;. Og de grønne organisationer har ligesom Enhedslisten foreslået regeringen at nedsætte en bredt sammensat bæredygtighedskommission for bedst muligt at løfte den svære opgave.Regeringstoppen har imidlertid sagt nej tak og har valgt at holde processen bag lukkede døre, så ikke engang folk i Miljøministeriet ved, hvornår bæredygtighedsstrategien kommer. Det må være, fordi man er sikker på at ramme rigtigt med sin skelsættende køreplan for den store omstilling.
