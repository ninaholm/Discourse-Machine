Rønn bryder tavsheden



 Integrationsminister Birthe Rønn Hornbech (V) afviser, at hun vil stemme imod regeringens beslutning, om at forbyde dommere at bære religiøse symboler, herunder tørklæder.
"Er man med i en regering, og der bliver truffet nogle beslutninger, så uanset at man ikke synes om det, så er det som i et ægteskab: Det nytter ikke noget, at man går ud og siger, at man vil stemme imod," siger Birthe Rønn Hornbech.
"Under hele den interne proces, vil jeg forsøge at gøre min indflydelse gældende. Men det vil jeg ikke længere kommentere udadtil. Substansen er slut for mig." 

