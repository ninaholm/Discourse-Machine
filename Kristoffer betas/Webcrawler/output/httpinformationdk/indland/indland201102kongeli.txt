Det Kongelige Teater løber fra forpligtelser i provinsen
Det Kongelige Teater dropper en tredjedel af sin turnévirksomhed, mens stykkerne trækker fulde huse rundt i landet. Teatret svigter provinsen, mener formand for Danmarks Teaterforening


Det Kongelige Teater har valgt at skære dybt i sin turnevirksomhed for at imødekomme sparekravene fra en stadig mere presset økonomi. I indeværende sæson falder antallet af turneer fra tre til to, hvilket reelt betyder en nedskæring fra 75 til 50 forestillinger om året, eller hvad der svarer til et fald på 33 procent.Dermed løber Det Kongelige Teater fra sine forpligtelser i provinsen, mener formand for Danmarks Teaterforening Lars Salling.I fireårsaftalen, som Det Kongelige Teater i 2008 indgik med samtlige partier i Folketinget, forpligter teatret sig til at »arbejde målbevidst på at være hele Danmarks teater« ved at komme »ud i landet med sine turnerende forestillinger.«En undersøgelse, Epinion har lavet for DR Nyheder, viser, at blot én ud af 100 nordjyder har været i Det Kongelige Teater i løbet af det seneste år, mens tre ud af fire nordjyder aldrig har sat deres ben på nationalscenen. Men når teatret tager på turné, er historien en ganske anden, fortæller Lars Salling.»Folk i provinsen er vilde med at gå i teater, og de er vilde med at se Det Kongelige Teaters forestillinger, når der er mulighed for det. Men det er der alt for sjældent,« siger han.Ifølge de teaterforeninger, Information i går talte med, er der stadig lang vej, før Det Kongelige Teater med rette kan kalde sig for hele Danmarks nationalscene.»Det er jo et teater for hele landet, ikke kun for København. Vi andre i Jylland betaler jo også skat til teatret, så på den måde går det ikke op,« siger teaterformand Evard Bruun fra Syddjurs Teaterforening, der netop har fået afslag på at få Det Kongelige Teaters version afStuepigernetil byen.På Folketeatret, der som det eneste andet danske teater er forpligtet til turnevirksomhed, undrer informationschef Lotte Undén sig over, at Det Kongelige Teater ikke gør mere for at få sine stykker op over hele landet.»Skal man tage sin nationale forpligtelse alvorligt, så skal man også kunne dække et større område end de gør,« siger hun.Direktør for Det Kongelige Teater, Erik Jacobsen, erkender, at teatret ikke kommer alle vegne hen.»Måske kommer vi ikke mange gange rundt til de allermindste steder, fordi vi er et større teater, der laver større forestillinger. Men i samme anledning prøver vi at lave aftaler med de større steder om at komme dér noget mere,« siger han.Det Kongelige Teater drosler ned på turneplaner, sektion 1, side 12
