’Ukraine har en ven i Danmark som de kan regne med ...’
Danmark skal fortsat føre en aktivistisk udenrigspolitik, hvor USA kan regne med, at Danmark stiller op, både når det gælder kampen mod IS, og når det handler om at hjælpe de lande, der lever i Ruslands skygge, siger  udenrigsminister Kristian Jensen, der betegner Ukraine som sin hjertesag
Udenrigsminister Kristian Jensen (V) ser bl.a. Udenrigsministeriet som et værdiministerium. ’Vi skal udbrede demokrati og bekæmpe regimer, der undertrykker deres folk,’ siger han .

&raquo;Ukraine er mit bløde punkt. Jeg synes, ukrainerne står i en forfærdelig svær situation. Deres land er blevet amputeret, og der er ikke mange venner til at hjælpe dem videre. Men én ting kan Ukraine være sikker på: Så længe jeg sidder i stolen på Asiatisk Plads har ukrainerne en ven i Danmark, som de kan regne med og støtte sig op ad.&laquo;Danmarks nye udenrigsminister, den 44-årige vestjyde, Kristian Jensen, har haft ganske få uger på posten, som han har brugt på at sætte sig ind i et helt nye resortområde og få styr på, hvordan Danmarks udenrigspolitik skal forme sig de kommende år.&raquo;Det er svært at prioritere, for hver gang jeg har sat mig ned med en ny sag, siger jeg waaau, dét var godt nok spændende, det må jeg grave mig ned i. Men der er ingen tvivl om, at jeg kommer til at prioritere Ukraine. Jeg vil ikke bare støtte ukrainerne med de initiativer, min forgænger Martin Lidegaard (R) satte i gang. Jeg vil også skubbe på for at få andre lande til at gøre det samme,&laquo; siger han. Bl.a. vil Kristian Jensen fortsat hjælpe Ukraine med at effektivisere og renovere energisektoren.&raquo;Hvis Ukraines energisektor bliver lige så effektiv som den danske, kan Ukraine frigøre sig fra afhængigheden af russisk gas, og det vil jeg meget gerne bidrage til,&laquo; siger han og bebuder et statsbesøg i landet, så snart der er plads i kalenderen for bl.a. Cop21 og folkeafstemningen om retsforbeholdet.Ny kold krigI det hele taget har Kristian Jensen ansigtet vendt mod øst, hvor Rusland efter hans mening udgør en voksende trussel.&raquo;Hvis Rusland fortsætter den kurs, kommer vi til at befinde os i en ny kold krig,&laquo; advarer han.&raquo;Vi må desværre erkende, at nogle af de konflikter, vi troede var væk og begravet, er dukket op igen. Med Ruslands ageren i forhold til Ukraine og Baltikum samt den stadig mere aggressive konfrontatoriske linje, Rusland har lagt, er nogle af de konflikter, vi troede var væk, vendt tilbage igen,&laquo; siger han.Han mener dog ikke, at Rusland udgør den samme trussel i dag, som før Murens fald.&raquo;Man skal også tage realistisk på det. Rusland har ikke den styrke, hverken økonomisk eller militært, som det havde under Den Kolde Krig. Russerne har ikke ressourcerne til at føre en vasalstatspolitik og heldigvis for det. Men når et land for første gang i årtier flytter en grænse i Europa med magt, skaber det et helt nyt trusselsbillede, hvor vi bliver nødt til at reagere, både som en stærk forsvarer af Ukraine og Baltikum, men også ved at engagere os i en direkte dialog med Rusland for at fortælle dem ansigt til ansigt, at vi er utilfredse.&laquo;Derfor har Kristian Jensen som en af sine første ministerhandlinger netop takket ja til at mødes med sin russiske kollega, Sergej Lavrov. For som den vestjyske lærersøn og tidligere bankmand udtrykker det:&raquo;Hvis jeg skal brokke mig over for min nabo hjemme i Herning, så kræver det, at han står et sted, hvor han kan høre mig. Det nytter ikke noget, at jeg råber over hækken, hvis ikke han er til stede. Det nytter heller ikke at skælde ud på Rusland i danske aviser, hvor der ikke er nogen russiske politikere, der læser det. Vi er nødt til at gøre det i et forum, hvor vi kan fortælle, hvad vi er uenige om, men også arbejde sammen om at finde løsninger både omkring Arktis og Østersøen,&laquo; siger han.Krigen mod IS fortsætterSelv om Danmark bør have fokus på den nye russiske trussel, er det trods alt kun en kold krig. Og der er mange andre steder i verden, hvor krigen er brandvarm, understreger Kristian Jensen.Og her bør Danmark også være til stede.Bl.a. skal Danmark fortsat deltage med fuld styrke i krigen mod Islamisk Stat, som han insisterer på at omtale som ISIL &raquo;fordi det ikke er en stat, men en humanitær katastrofe&laquo;.&raquo;Selv om de danske F-16 fly skal have en pause, skal vi ikke på nogen måde trække os ud af alliancen mod ISIL. Vi deltager i alliancen med de værktøjer, vi har, men alle lande har behov for at rotere sine militære bidrag med mellemrum for at få aflastet deres folk. Det er blot det, vi nu gør med vores F-16-bidrag,&laquo; siger han. I det hele taget mener han, at de mange svage stater i Mellemøsten og Afrika er en større trussel mod Danmarks sikkerhed.&raquo;Vi er mere udfordret af skrøbelige stater, der imploderer, uden at der er nogen, der har førertrøjen på, og ingen rigtig har ansvar for, hvad der sker,&laquo; siger han og peger bl.a. på Libyen, Sydsudan samt ISIL-området i Syrien og Irak som de varmeste brændpunkter. Ligesom sin partifælle, Anders Fogh Rasmussen, mener Kristian Jensen, at dansk udenrigs- og sikkerhedspolitik bl.a. skal bruges til at fremme de værdier, Danmarks står for.&raquo;Udenrigsministeriet skal også være et værdiministerium. Jeg tror på, at vi skal udbrede demokrati og bekæmpe regimer, der undertrykker deres folk. Men ligesom Anders (Fogh,red.) mener jeg, at vi ikke skal bekæmpe ethvert udemokratisk regime. Hvis vi skulle det, var der godt nok mange steder i verden, vi skulle gå ind. Vi skal kun gå ind dér, hvor der er regimer, der truer også vores sikkerhed,&laquo; siger han og understreger, at han ikke vil være bleg for at bruge det danske forsvar som et af de værktøjer, han har i sin værktøjskasse.&raquo;Jeg er af den klare opfattelse, at et stærkt forsvar hører med til redskaberne i den politiske værktøjskasse. Det er ikke et værktøj, der skal tages let på og ikke et værktøj, der skal bruges uden omtanke, men det er et værktøj, jeg råder over, og jeg vil ikke være tilbageholdende med at bruge det, hvis det måtte blive nødvendigt,&laquo; siger han.USA vores garant for frihedFlere tidligere udenrigsministre har i løbet af sommeren plæderet i Information for, at Danmark skal genoverveje sin status som USA&rsquo;s mest trofaste allierede og i stedet bruge flere kræfter på at støtte bl.a. FN&rsquo;s fredsbevarende operationer, sådan som Danmark var kendt for før 2001. Men det er Kristian Jensen ikke enig i.&raquo;I min optik er vores medlemskab af NATO og vores alliance med USA den stærkeste garant for Danmarks sikkerhed. Vores sikkerhed hviler på USA&rsquo;s vilje til at stille militær kapacitet til rådighed, også som afskrækkende effekt.&laquo;&raquo;Hvis ikke vi var allieret med USA, ville vi være nødt til at prioritere militærudgifterne på en helt anden måde end i dag.&laquo;Han understreger imidlertid, at Danmark ikke udelukkende skal dyrke alliancen med USA.&raquo;Det er samarbejdet med USA, der gør at vi i dag er et frit land. Men mine børn kan godt håndtere at have flere legekammerater, og jeg kan på Danmarks vegne godt håndtere, at vi har en god og stærk allieret i USA, men også et tæt samarbejde med de europæiske lande.&laquo;Han mener dog ikke, at Danmark umiddelbart skal yde mere til FN.&raquo;Danmark bestrider rigtig mange centrale poster i FN i dag,&laquo; siger han og peger bl.a. på tidligere udviklingsminister Christian Fris Bach, der er formand for FN&rsquo;s økonomiske kommission for Europa, tidligere udenrigsminister Mogens Lykketof er formand for FN&rsquo;s Generalforsamling og generalmajor Michael Lollesgaard er chef for FN-styrken i Mali.&raquo;Vi er et skattet medlem af FN-familien, og det skal vi blive ved med at være,&laquo; som han siger.På forhånd har Venstre bebudet, at regeringen vil skære over to mia. kr. i udviklingsbistanden og i øvrigt bruge en del af de tilbageværende midler til at dæmme op for den voksende flygtninge- og migrationsstrøm fra Mellemøsten og Afrika. Men hvor der skal skæres, og hvilke lande, der fremover skal støttes, vil Kristian Jensen ikke løfte sløret for. Og det samme gælder spørgsmålet om, hvorvidt forsvaret skal have flere penge for at kunne løfte de mange internationale opgaver.Heller ikke spørgsmålet om, hvorvidt tidligere USA-ambassadør Peter Taksøe-Jensen skal være den nye udenrigskoordinator, der skal samtænke dansk udenrigs-, sikkerheds-, bistands- og handelspolitik, vil han svare på.&raquo;Orv, der røg tiden. Det var synd, du var ellers så tæt på at få et svar,&laquo; lyder det lunt.&ndash; Men lige et sidste spørgsmål: Hvem kommer til at bestemme dansk udenrigspolitik? Bliver det den nye udenrigskoordinator eller bliver det dig?&raquo;Ved du hvad, det vil jeg meget gerne have lov at vende tilbage til.&laquo;
