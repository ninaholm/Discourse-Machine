Lomborg er den mest indflydelsesrige dansker



 I oktober-nummeret af det amerikanske magasin Esquire bliver den kontroversielle miljødebattør og politolog Bjørn Lomborg udnævnt til en af de 75 mest indflydelsesrige personer i det 21. århundrede. Bjørn Lomborg er den eneste dansker, der i 2008 er placeret på de tre internationale lister over de mest indflydelsesrige personer i verden. 
Bjørn Lomborg er adjungeret professor på Copenhagen Business School (CBS), hvor han står i spidsen for centret Copenhagen Consensus Center. Udnævnelsen sker blot fire måneder efter, at de to amerikanske tidsskrifter Foreign Policy og Prospect valgte Lomborg som en af de 100 mest offentlige intellektuelle personer i verden, skriver CBS i en pressemeddelelse.

