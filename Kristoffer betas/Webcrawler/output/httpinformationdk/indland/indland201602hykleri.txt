Den hykleriske Danmarks Indsamling
Man kan ikke på den ene side skære milliarder af kroner væk fra udviklingsbistanden og samtidig foregive, at det er vigtigt at samle 100 millioner kroner ind igen til et tv-show. Det siger tidligere formand for Mellemfolkeligt Samvirke Knud Vilby om stats- og udenrigsministerens deltagelse i DR’s store indsamlingsshow
Knud Vilby kritiserer, at politikere, der har skåret i bistanden, ikke blev stillet kritiske spørgsmål til DR&rsquo;s Danmarks Indsamling. Arkiv

Pinligt og hyklerisk. Sådan karakteriserer Knud Vilby, tidligere formand for Mellemfolkeligt Samvirke og mangeårig aktiv i den danske bistandsdebat, DR&rsquo;s store underholdningsshow der lørdag aften samlede 97.870.606 kroner ind til verdens fattige.Showet blev afholdt i Tivolis Koncertsal med musikalske indslag af blandt andre Citibois, Christoffer og Mads Langer, mens statsminister Lars Løkke Rasmussen (V) og udenrigsminister Kristian Jensen (V) sad sammen med tv-kendisser som Hr. Skæg, Onkel Reje og Mette Blomsterberg for at modtage danskernes donationer.Men netop mixet af underholdning og mere traditionelle journalistiske elementer var noget af det mest kritisable ved indsamlingsshowet, mener Knud Vilby.&raquo;Der var nogle helt oplagt ringe kvalitetsmæssige ting ved underholdningen. Men den mere vigtige ting er det, der handler om, at DR sætter alle journalististiske principper ud af kraft i forbindelse med showet,&laquo; siger han.&raquo;Du har en statsminister siddende, som ved at skære nogle milliarder væk fra bistanden klart politisk har meldt ud, at det med at hjælpe folk ude i verden ikke er særligt vigtigt. Og så sidder han som indsamler og lader, som om han synes, det er vigtigt. I det, jeg så, var der ikke antydningen af kritiske spørgsmål til, hvordan det hænger sammen, at man først skærer to milliarder kroner væk og så synes, det er vigtigt at samle 100 millioner kroner ind,&laquo; siger Knud Vilby.Perspektivløshed&raquo;Jeg kan godt forstå, at politikerne deltager. Det er politisk meget naturligt, fordi de gerne vil signalere, at de fremmer den gode sag. Men at der ikke er kritiske spørgsmål til, hvordan det hænger sammen, at 100 millioner kroner gør en forskel på at børn lever eller dør, men at 2,5 milliarder åbenbart ikke gør en forskel. Den der fuldstændige perspektivløshed, som ikke engang kræver en Martin Krasnik eller Clement Kjersgaard, men bare helt almindelige journalistiske spørgsmål, som ikke bliver stillet, selv om det også er et journalistisk program. Det er problematisk.&laquo;&ndash; Men kan deltagelsen af regeringens ministre ikke sikre en bred opbakning til showet og flere penge?&raquo;Jo, det kan man sige. Jeg synes bare, det er hyklerisk, i forhold til den måde ministrene har ageret. De har jo fuldstændigt bagatelliseret det, de gør. De har sagt, at milliarder ikke spiller nogen rolle, hvorefter de siger, at millioner spiller en kæmpe rolle. Det er så provokerende i forhold til almindelig sund fornuft.&laquo;&ndash; Du sammenligner indsamlingen med nedskæringerne, men kan pengene fra Danmarks Indsamling ikke gå til nogle andre grupper, der har mere akut brug for det end den traditionelle bistand?&raquo;Jeg har stor sympati for de organisationer, der samler ind, og jeg tror på, at de bruger pengene fornuftigt. Men det er også klart, at selv om nogle af pengene går til nødhjælp, så er der andre, der går til langsigtet udvikling. Og det er jo netop det &ndash; den egentlige udviklingsbistand &ndash; som regeringen har skåret væk. Hele den statslige udviklingsbistand kan risikere at blive fuldstændig afviklet inden for et par år på grund af kombinationen af nedskæringer, og det at man finansierer flygtningemodtagelsen via bistanden. De penge fra indsamlingen, der går til udvikling, er fint, og det er fint, man støtter det, men det er peanuts, i forhold til det regeringen har skåret væk.&laquo;&ndash; Kan sådan et underholdningsshow ikke bidrage til at gøre bistanden mere folkelig?&raquo;Det vil jeg ikke udelukke. Jeg synes, der er behov for god underholdning og seriøs information om det. Det kan gøres på mange måder. Man har kørt Danmarks Indsamling i mange år, og jeg har grundlæggende syntes, det var meget fornuftigt. Men man kan godt have nogle kvalitetskriterier, som man helt droppede her.&laquo;&ndash; Hvordan kan man så lave en bedre Danmarks Indsamling?&raquo;Det er selvfølgelig svært i den nuværende situation. Det er jo bedre, hvis regeringen og Danmarks Radio trækker i samme retning: Hvis man har en fælles fortælling om, at Danmark gerne vil påtage sig et ansvar som et rigt land i en verden med stor ulighed. Hvor vi har nogle kompetencer og penge, vi gerne vil gøre en forskel med på et tidspunkt, hvor vi står over for en historisk flygtningekrise. Så ville man formentlig kunne lave noget godt. Men regeringen trækker jo i den modsatte retning,&laquo; siger Knud Vilby.
