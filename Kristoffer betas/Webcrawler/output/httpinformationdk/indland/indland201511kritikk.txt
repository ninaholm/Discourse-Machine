Kritik: Kommuner får frit spil til at bøje regler i socialsager
Kommuners afgørelser om f.eks. førtidspension efterprøves sjældent af domstolene, og derfor har kommuner meget lang snor i forhold til at fortolke lovgivningen, siger kritikere. Dommerforeningen afviser, at domstolene holder sig tilbage


Hvis en borger er uenig i en kommunes afgørelse om eksempelvis retten til førtidspension, er domstolene meget tilbageholdende med at efterprøve kommunens afgørelse. Det siger flere advokater og en ekspert i forvaltningsret.&raquo;Problemet er, at så snart kommunen har vurderet, at en borger stadig har en arbejdsevne, så er det næsten umuligt at få domstolene til at efterprøve, om kommunen har ret,&laquo; siger advokat Mads Pramming, der har ført socialretlige sager mod myndigheder i 10 år.Over de seneste år er det kommet frem, at kommunerne prøver lovgivningens grænser af i forsøget på at spare penge. Blandt andet på social- og beskæftigelsesområdet er borgeres retssikkerhed under pres, lyder konklusionen i en rapport fra Advokatrådet. Rapporten står i kontrast til beskæftigelsesminister Jørn Neergaard Larsens (V) forsvar af kommunernes sagsbehandling i forbindelse med førtidspensioner.Læs også:&nbsp;På arbejdsmarkedet med en 100-årigs kropEn af grundene til den grænsesøgende afgørelsespolitik er ifølge professor i forvaltningsret ved Københavns Universitet Michael Gøtze, at kommunerne på vigtige områder har meget lang snor i forhold til at fortolke lovgivningen.&raquo;Det er sjældent, at domstolene går ind og kontrollerer, om myndighederne overholder lovgivningen, når det handler om skøn, og det gør, at det i disse sager er meget nemt for kommuner at bøje reglerne,&laquo; siger Michael Gøtze, der kalder problemet for &raquo;en trussel for borgeres retssikkerhed&laquo;.Grænsesøgende forvaltningKun en lille del af kommunernes afgørelser i socialsager ender ved domstolene. Det skyldes blandt andet, at de borgere, der vil klage, ofte er ressourcesvage og dermed ikke har råd til advokatbistand. Men selv hvis der overhovedet bliver en retssag, ender det ifølge Michael Gøtze ofte med, at myndigheden frifindes, fordi domstolene vælger at give lang snor og ikke forholder sig til, om kommunen har foretaget det korrekte skøn i borgerens sag. Altså eksempelvis om kommunen har ret i afgørelsen om, at en borger ikke er i målgruppen for førtidspension.Læs også:&nbsp;Har Krølle udsigt til at få arbejde?&raquo;Når domstolene er så håndsky over for kommunernes skøn, så er borgernes retssikkerhed kraftigt under pres,&laquo; siger han og understreger, at det ikke ville være et problem, hvis kommunerne altid forvaltede lovgivningen korrekt.&raquo;Det er først og fremmest kommunerne, der er hovedårsagen til, at borgernes retssikkerhed er under pres, for det er dem, der tænker kreativt og tænker uden om juraen. Ofte fordi der er økonomi i det, og der måske ikke er plads i de kommunale budgetter til at give borgerne en bestemt ydelse,&laquo; som Michael Gøtze udtrykker det.I et høringssvar fra Statsforvaltningen Midtjylland tilbage i 2012 blev det dokumenteret, at nogle kommuner bevidst prøvede grænserne af med deres afgørelser, altså hvor langt de kunne gå, før ankesystemet underkendte en afgørelse. I et af høringssvarene skrev en kommune eksempelvis, at der både politisk og administrativt var et ønske om at prøve grænserne af, idet der skulle findes besparelser på beskæftigelses- og socialområdet. Dette billede kan advokat Mads Pramming nikke genkendende til.&raquo;Jeg taler hver dag med borgere, hvor det står klart, at de i henhold til loven faktisk har ret til førtidspension, men hvor kommunen har truffet en anden afgørelse,&laquo; siger Mads Pramming. Men han må ofte sige nej til borgere om at føre deres sag. Han har erfaret, at sandsynligheden for, at domstolene vil gå ind i sager, der bygger på skøn, er lille, og derfor er chancerne for at vinde sagen tilsvarende små.Læs også:&nbsp;Med stofbrugeren Krølle til møde med kommunenIfølge Kommunernes Landsforening (KL) er der bred enighed mellem politikere og kommuner om, at man &raquo;helst vil undgå at få borgere på førtidspension&laquo;. Ifølge Ulrik Petersen, der er chefkonsulent i afdelingen for vækst og beskæftigelse i KL, er det dog umuligt at undgå, at kommunerne en sjælden gang imellem prøver lovgivningens grænser af.&raquo;Vi har så kompleks og stor en lovgivning, at man engang imellem kan være fristet til at prøve af, hvor grænserne nu går. Det hænder jo også, at lovgivningen ikke alle steder i landet opleves som den absolut vise løsning på problemet. Selvfølgelig skal man følge loven, men når der så oven i købet kan være tvivl om, hvad lovgivningen betyder, så må man prøve af, hvor grænsen går,&laquo; siger Ulrik Petersen.Juridisk tradition står i vejenNår kommunen skal vurdere, om en borger skal have førtidspension, skal de vurdere, &raquo;om det er åbenbart formålsløst at iværksætte yderligere tiltag, der kan have betydning for borgerens arbejdsevne&laquo;. Hvis borgeren er uenig i kommunens afgørelse, kan vedkommende gå til Ankestyrelsen for at klage. Ankestyrelsen vil i cirka to ud af tre tilfælde give afslag på klagen. Når borgere får afslag, kan de prøve at gå til domstolene, men her er der altså ifølge Mads Pramming ofte ikke megen hjælp at hente. Også Michael Gøtze bekræfter det billede:&raquo;Når man læser domspraksis, er standardrefleksen hos dommere, at de helst vil holde sig på lang afstand af kommunernes vurdering, og at de derfor ikke &rsquo;finder grundlag for at tilsidesætte det af sagsøgte udøvede skøn&rsquo;,&laquo; siger Michael Gøtze. Altså vil dommerne sjældent gå ind i sager, hvor kommunen har foretaget en skønsmæssig vurdering af en borgers ret til en social ydelse.Indtil langt op i 1990&rsquo;erne kunne domstolene ifølge loven ikke gå ind og vurdere, om en myndighed havde truffet den rigtige afgørelse, hvis den byggede på et skøn. Domstolene kunne kun afgøre direkte juridiske spørgsmål. Michael Gøtze peger på, at det ligger meget dybt i de fleste dommere, at man ikke kan udfordre en myndighed.Læs også:&nbsp;Krølle, Christina, Carol &ndash; og alle de andre&raquo;Det, at kommuner har et slags frit lejde rent juridisk, når de skønner, er noget, de fleste jurister har fået ind med modermælken. Altså når der ikke er oplagte fejl, så skal domstole holde sig i baggrunden,&laquo; siger han. På den måde er der en risiko for, at domstolene i disse sager ikke virker efter hensigten.&raquo;Domstolene skal have en opdragende effekt, men det har de ikke her, fordi myndighederne ved, at det i langt de fleste tilfælde ikke har konsekvenser for dem at skønne frit og føre en forkert forvaltningspraksis,&laquo; siger Michael Gøtze. Derfor er der ifølge ham grund til at stramme op på domstolskontrollen. Det vil kunne forebygge fejl i sagsbehandlingen.Mikael Sjöberg, formand for Dommerforeningen, kan ikke genkende billedet af, at domstolene er tilbageholdende: &raquo;Sociale sager er et stort og bredt område, men jeg vil afvise Michael Gøtzes påstand. Der er talrige eksempler på, at domstolene har tilsidesat det skøn, som Ankestyrelsen har foretaget i pensionssager. Domstolene går ikke bare blindt ind i sagerne. Vi udøver legalitetskontrol, altså om kommunerne har holdt sig inden for loven, og der er som sagt også flere eksempler på, at vi har ændret skønnet,&laquo; siger han.
