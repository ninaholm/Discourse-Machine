Truslen fra Taleban: Vi har folk, der vil finde dig og dræbe dig
Selv om de danske politikere lovede, at ingen af Forsvarets afghanske tolke ville blive ladt i stikken, har 26-årige ’Hector’ ikke fået hjælp. Af frygt for Taleban er han gået under jorden. Danmark har svigtet, mener officer
En 26-årig afghansk mand, der har arbejdet som tolk for de danske styrker, er gået under jorden på grund af trusler fra Taleban. Inden forsøgte han at gemme sig i Afghanistans hovedstad, Kabul, men her fandt man ham altså. Taleban dræbte tidligere på måneden adskillige afghanske soldater med en bombe i Kabuls gader.

En 26-årig afghansk mand, der har arbejdet som tolk for de danske styrker i Helmand-provinsen, beder nu indtrængende den danske stat om hjælp.Efter eget udsagn er han som følge af sit arbejde flere gange blevet truet på livet af Taleban og er gået under jorden af frygt for repressalier.&raquo;Mit liv er i fare, de (danske myndigheder,red.) må hjælpe mig,&laquo; siger tolken, der blandt de danske soldater gik under navnet &rsquo;Hector&rsquo;.Sidste år kom Taleban til hans hjemby og ledte efter ham, forklarer han. De hængte et trusselsbrev op på døren til hans fars hus. Derefter flygtede Hector fra sit hjemdistrikt til hovedstaden Kabul, hvor han håbede at kunne undgå Taleban. Men løbende har han fået opkald med trusler fra ukendte personer. Det seneste opkald kom for omkring halvanden måned siden, forklarer han:&raquo;De sagde, de vidste, at jeg bor i Kabul. De sagde, at jeg skulle slutte mig til dem. Det er en mulighed for tilgivelse, sagde de, og ellers har vi folk i Kabul, der vil finde dig og dræbe dig.&laquo;Hector ønsker derfor de danske myndigheders hjælp til at komme ud af Afghanistan &mdash; og gerne til Danmark.&raquo;Jeg vil leve som et menneske, ikke som en fange. Jeg vil have et frit liv,&laquo; siger han.Kriterier for hjælpHector forklarer, at han allerede sidste år bad den danske ambassade i Kabul om hjælp &mdash; men forgæves.Et bredt flertal bestående af regeringen, SF, V, K og LA har ellers vedtaget en pakke, der ifølge aftaleteksten &raquo;skal sikre, at ingen tolke og andre lokalt ansatte, som har bistået den danske indsats i Afghanistan, bliver ladt i stikken i forbindelse med reduktionen af det internationale engament i Afghanistan&laquo;.Den såkaldte tolkepakke giver blandt andet tolkene mulighed for at få visum til Danmark, så de kan søge om asyl. Kriterierne for at få denne hjælp er, at tolken har været ansat pr. 19. december 2012 eller derefter og har arbejdet i mindst 12 måneder. Dermed er Hector, hvis ansættelse ophørte i 2010, efter at han var blevet såret i et Taleban-angreb, ikke omfattet.Han er derfor henvist til at søge hjælp under den såkaldte intimideringspolitik, som har til formål at tilbyde &raquo;en række beskyttende tiltag i forhold til lokalt ansatte, der trues eller er i fare&laquo;. Det kan både indebære hjælp til at få arbejde i en anden provins, flytning af personens familie og i sidste instans visum til Danmark, så man kan søge asyl. Men i modsætning til tolkepakken er det uklart, hvilke kriterier man skal leve op til for at få hjælp under intimideringspolitikken.Det eneste, aftalen specificerer om dette er, at &raquo;danske embedsmænd skal indgå i vurderingen af, hvem der kan omfattes af ordningen&laquo;.&rsquo;Spørg briterne&rsquo;Ligesom størstedelen af 195 afghanske tolke, Forsvaret vurderer at have gjort brug af, hyrede de danske styrker Hector gennem Labour Support Unit, der er en del af den britiske hær. Ifølge Hector arbejdede han langt størstedelen af tiden for danskerne, men da han bad om hjælp, fik han alligevel af den danske ambassade besked på, at han skulle henvende sig til de britiske myndigheder. De britiske myndigheder afslog dog at hjælpe &ndash; ifølge Hector med den begrundelse, at det var flere år siden, han havde arbejdet for dem.Dermed er Hector en af 42 af Danmarks afghanske tolke, der ifølge en ny rapport fra Dansk Institut for Internationale Studier (DIIS) har fået afslag på hjælp. Kun et mindretal af de 151, der har henvendt sig til Danmark med henblik på at få hjælp, har rent faktisk fået det. 24 lokalt i Afghanistan, seks i form af asyl i Danmark. 23 andre har fået hjælp af Storbrittannien.Officer: Et svigtSom CIMIC-officer havde kaptajn Mads Silberg ansvar for at opbygge og styrke forholdet til de lokale afghanere. I den forbindelse arbejdede han tæt sammen med &rsquo;Hector&rsquo;, som han oplevede som en ekstraordinært dygtig og meget pligtopfyldende tolk. Mads Silberg mener personligt, at Danmark har svigtet Hector og de øvrige afghanske tolke.&raquo;Tolkene har løst en opgave for Danmark. Og de har gjort det på lige fod med danske soldater &mdash; bortset fra at de har været ubevæbnede og dermed endnu mere udsatte. Derfor synes jeg, at de bør have særstatus. Når Hector føler sig truet, skal vi ikke stille så mange spørgsmål. Så skal vi hjælpe ham,&laquo; siger Mads Silberg.&ndash; Men politikerne har jo faktisk lavet en aftale, der har givet ham mulighed for at få prøvet sin sag, og så er der blevet lavet konkrete vurderinger. Hvorfor er det ikke godt nok?&raquo;Den aftale er helt sort. Hvorfor skal dem, der var ansat før 19. december 2012 have dårligere vilkår end dem, der var ansat efter? I aftalen anslår de, at det er 34 mennesker, det drejer sig som, som overhovedet er berettiget til at få hjælp, men det er jo kun en brøkdel af vores tolke.&laquo;&ndash; Kunne det ikke være en pointe, at hvis man som &rsquo;Hector&rsquo; har kunnet klare sig i fire år, så kan man nok også klare sig fremover?&raquo;Men skal han virkelig leve som en jaget hund i sit eget land? Han kan ikke bo i sit eget distrikt, hvor hans familie bor, fordi han har arbejdet for os. Måske kan han være heldig og undgå Taleban, men jeg synes ikke, vi kan være det bekendt.&laquo;Forsvarsministeriet svarer i en skriftlig kommentar til kritikken:&raquo;Det er Forsvarsministeriets opfattelse, at alle involverede myndigheder har stor fokus på, at der ydes hjælp og bistand i overensstemmelse med den danske tolkeaftale.&laquo;Hector er ikke tolkens rigtige navn. Information har set dokumentation for vedkommendes ansættelse hos danskerne og er bekendt med hans rigtige identitet
