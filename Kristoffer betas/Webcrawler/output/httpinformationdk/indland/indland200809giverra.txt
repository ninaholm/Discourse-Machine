Vi giver rabat til voldtægtsmænd



 Overgreb
Hvis man vil begå en voldtægt, så er det en god idé at finde et offer, man kender i forvejen. Så bliver straffen ikke så hård. Det skal laves om, mener Amnesty International, der kritiserer det danske retssystem for at diskriminere kvinder, der udsættes for voldtægt. Hovedparten af alle voldtægtssager kommer aldrig for en dommer, og en utidssvarende lovgivning betyder, at voldtægt af kvinder, der ikke kan forsvare sig selv, kun takseres til halv straf.
Amnesty langer i rapporten hårdt ud efter kun én ud af fem anmeldte voldtægter ender med en dom i retten. Omkring tre ud af fire sager henlægges. ritzau

