Gade skal forklare industristøtte



Forsvarsminister Søren Gade bliver nu bedt om at redegøre for omfanget af indirekte statsstøtte til den danske forsvarsindustri. SF's forsvarsordfører Holger K. Nielsen har stillet en række såkaldte § 20-spørgsmål til Gade, hvor han bl.a. beder ministeren vurdere, hvor meget det koster de danske skatteydere, at forsvarets indkøb er undtaget fra normale konkurrencevilkår. En række særlige ordninger betyder, at dansk forsvarsindustri er sikret tilsvarende ordrer, hver gang det danske forsvar køber nyt materiel i udlandet. Forsvarsindkøb er desuden undtaget fra EU's udbudsregler.Søren Gade skal også svare på, om han vil tage initiativ til at liberalisere forsvarets indkøbspolitik, så der bliver fri konkurrence på området.caa og lfkTidl. artikler om emnet kan læses på: tema.information.dk/krigsbytte
