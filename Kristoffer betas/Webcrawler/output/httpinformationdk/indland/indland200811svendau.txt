Svend Auken i JP: 'Spontan kærlighedserklæring'



Tidligere miljøminister Svend Auken har en 'spontan kærlighedserklæring' i et brev til Anders Fogh Rasmussen i Jyllands Posten:Statsministeren havde trukket i den grønne bodsskjorte i Herning i søndags. Den klædte ham.Venstre og regeringen havde været fodslæbende på energi- og miljøområdet, sagde Fogh. Ja, det må man nok sige. Syv år under VKO-flertallet har været kendetegnet ved et reelt stop for vedvarende energi og massive nedskæringer på miljøområdet.I det før så dynamiske ministerium råder stilheden som på en dansk kirkegård efter lukketid.(...)Mit (...) råd til statsministeren er, at han genoptager visionen om Danmark som et miljøforegangsland. Vi kan igen vise vejen med hensyn til at forebygge global opvarmning, skabe titusindvis af job, sikre en rigere natur, opnå en reel uafhængighed af importeret energi og virkelig føre en aktivistisk udenrigspolitik, hvor Danmark kan gøre en reel forskel i verden. Ja, vi kan. Den stilling som grønt foregangsland, som Danmark tidligere har haft, kan genvindes. Så på med de grønne vanter. Vi skal nok hjælpe.Som der står skrevet: Der er større glæde i himmelen over en omvendt synder end over 100 retfærdige. Jeg er parat til at slå en streg over syv års ærgrelser og melde mig som hans nye Facebook-ven.Læs hele Svend Aukens indlæg på jp.dk:Hvad kan en grøn Fogh gøre?
