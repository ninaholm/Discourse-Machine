Dårlige karakterer til VK-ministre
Danskerne er hårde i deres bedømmelse af VK-regeringens indsats, skriver Ugebrevet A4 i dag


Statsminister Lars Løkke Rasmussen (V) og hans ministerhold får gennemsnitskarakteren 4,4, hvilket ifølge den nye karakterskala er en jævn præstation med adskillige væsentlige mangler.Ugebrevet A4 har sammen med Analyse Danmark spurgt et repræsentativt udsnit af befolkningen om deres syn på regeringens præstation. 1.071 personer har givet hver enkelt minister karakter.13 af ministrene ligger under regeringens gennemsnit på 4,4, og flere venstreministre er tæt på dumpegrænsen med karakterer på 3 og derunder.Rønn og Tørnæs i bundBundscorere er integrationsminister Birthe Rønn Hornbech (V) med 2,8, udviklingsminister Ulla Tørnæs (V) med 2,9 og beskæftigelsesminister Inger Støjberg (V), der fik gennemsnitskarakteren 3,0 af vælgerne.Statsministeren selv får et 5-tal og ligger dermed kun et lille nøk over gennemsnittet.Topscoreren er afgående minister for klimatopmødet Connie Hedegaard (K) med karakteren 7,9. Efter hende kommer udenrigsminister Per Stig Møller (K) med 6,8.52 procent af de adspurgte kræver en regeringsrokade. Eksperter vurderer på baggrund af meningsmålingen, at statsministeren hurtigt bør gå i gang med at skrive et nyt regeringsgrundlag og sammensætte et nyt stærkt ministerhold.»Gennemsnitskarakteren er meget lav. Ministrene ligger stort set alle sammen på det jævne eller under middel. Ingen i regeringen og slet ikke Lars Løkke kan være tilfreds med det,« siger Kasper Møller Hansen, professor på Institut for Statskundskab på Københavns Universitet, til ugebrevet.Den konservative ordfører Henriette Kjær afviser, at 4,4 er en utilfredsstillende gennemsnitskarakter.»Det er da vist en meget gennemsnitlig karakter, så det, synes jeg, ser helt pænt ud. Jeg synes godt, at man kan være det bekendt,« siger hun.---- Målingen er foretaget i tidsrummet fra den 2. til den 9. december.	ritzau
