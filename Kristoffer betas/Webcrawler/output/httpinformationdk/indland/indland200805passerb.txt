'Vi passer ikke børn, vi udvikler børn'
Da tre-årige Emil blev hentet i børnehaven Sneglehuset på Frederiksberg fredag eftermiddag, var det ikke til at sige, hvornår han kan komme igen. Fra i dag strejker pædagogerne i håb om at få mere i løn. 'Nu håber jeg, at det holder, indtil vi får de 15 procent,' siger pædagog Lone Raunsbæk Andersen


"Held og lykke med strejken!" siger en mor til fire og vinker, mens hun går ud af døren fra den integrerede institution Sneglehuset på Frederiksberg med en babylift og et par solbrune barneben viklet om hoften.Forældrene bakker om pædagogernes strejke, selv om det ikke er længe siden, de sidst var strejkeramt, da pædagogmedhjælperne strejkede, fordi de ville have 15 procents lønstigninger."Forældrene støtter strejken, og selv om det er ærgerligt for dem, synes jeg, at det er fedt, at vi går hele vejen," siger Lone Raunsbæk Andersen, der har været pædagog i 11 år."Nu håber jeg, at det holder, indtil vi får de 15 procent. De er jo kendt for at være lidt svage i det," siger Lone Raunsbæk Andersen med henvisning til pædagogernes fagforening BUPL.Tilliden til deres fagforening er lidt slidt. I slutningen af april holdt BUPL kampmøder med peptalk til pædagogerne - men så indgik BUPL forlig."Jeg blev enormt skuffet, fordi vi har været klar til strejke siden jul, og vi har været solidariske og kæmpet sammen for mere løn. Det er, som om det at være pædagog er et kald. Vi skal ikke aflønnes, men bare arbejde frivilligt," siger Lone Raunsbæk Andersen og ser på sin 25-årige kollega, Tanja Lerup Søegaard, der nikker bekræftende."Vi passer ikke børn, vi udvikler dem. Vi kan da godt sørge for, at børnene ikke slår sig, og at de får mad og drikke, men vores job er jo at sørge for, at de får forskellige kompetencer, og at de kan klare et liv efter Sneglehuset," siger Tanja Lerup Søegaard.Forkert signalI Sneglehuset er der 70 børn til 10 pædagogmedhjælpere og 10 pædagoger. Under pædagogernes strejke skal institutionen i princippet være lukket helt, fordi pædagogmedhjælpere ikke må være alene med børnene i institutionen. Pædagogmedhjælperne er organiserede i FOA, som allerede har indgået forlig, og derfor har Frederiksberg Kommune i 11. time lempet på den regel, så 10 pædagogmedhjælpere fra på mandag kan passe 25-30 af Sneglehusets børn.Mødrenes personnummer afgør, hvilke børn, der på skift skal i institution i to dage og derefter blive hjemme i to-fire dage under strejken. Tanja Lerup Søegaard mener, at det er for dårligt, at Frederiksberg Kommune tager ansvaret for, at pædagogmedhjælperne er alene med børnene i institutionen."Så er det jo ligegyldigt, at jeg har en uddannelse. Det er, som om man ikke anerkender vores fire-årige uddannelse, og det er et forkert signal at sende," siger Tanja Lerup Søegaard, der blev uddannet som pædagog for to år siden.Hun mener dog, at det er forsvarligt at pædagogmedhjælperne i Sneglehuset står for pasningen, fordi "vi har pædagogmedhjælpere med mange års erfaring. De får så også ligeså meget i løn, som jeg gør", som Tanje Lerup Søgaard siger.Ikke helt fairEmil på tre år trækker i sin mor mod lågen. Der kommer til at gå et stykke tid, før han skal i børnehave igen. Når Ditte Mandøe Andreasen ikke er på barsel med sin mindste søn på to måneder, er hun ansat i Fødevareministeriet som fuldmægtig, og derfor har hun det svært med strejken af andre årsager.I hendes fagforening, DJØF stemte 87 procent af medlemmerne ja til 12,8 procent for længe siden."Rent personligt har jeg det svært med, at fagforeningerne ikke har været mere solidariske med hinanden. I forhold til kommunerne har fuldmægtige i staten faktisk et lønefterslæb, og jeg afgav ikke min stemme, fordi jeg synes, at 12,8 procent var urimeligt," siger Ditte Mandøe Andreasen og fortsætter:"Derfor kan jeg også godt forstå pædagogerne nu."
