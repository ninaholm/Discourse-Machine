Kærestevold er udbredt blandt unge



40.000 unge 16-24-årige udsættes for kærestevold. Det viser en landsdækkende undersøgelse, som Statens Institut for Folkesundhed har gennemført om unges kæresteerfaringer. 12 procent af de unge kvinder og 5 procent af de unge mænd har inden for det seneste år været udsat for enten psykisk, fysisk og/eller seksuel kærestevold. Det skønnes således, at godt og vel 28.000 kvinder og 12.000 mænd i alderen 16-24 år årligt udsættes for psykisk, fysisk og/eller seksuel vold i et kæresteforhold. Og det svarer til hver ottende ung kvinde og hver tyvende ung mand.
