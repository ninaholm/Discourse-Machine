Uofficiel hjemmeside vejleder i stipendieregler
Hjemmesiden udlandsstipendium.dk tilbyder information til unge, der vil studere i udlandet. Men siden ejes af en privat virksomhed, der tjener penge på de studerende, de sender af sted. SU-styrelsen har forgæves forsøgt at overtage domænenavnet
Pentagon-rapporten blev igangsat af den amerikanke forsvarsminister Robert S. McNamara i juni 1967 og blev trykt i New York Times i 1971 mod Nixon-regeringens vilje. Selv om rapporten viser, at USA gik ind i Vietnamkrigen på en løgn, gav rapporten ikke anledning til journalistisk selvransagelse på Berlingske eller Jyllands-Posten. Billedet viser McNamara under en pressekonference i Pentagon i 1965


 Hjemmesiden med det officielle navn udlandsstipendium.dk tilbyder unge, der gerne vil studere i udlandet vejledning i, hvordan man søger, hvilke universiteter, man kan blive optaget på m.m. Hjemmesiden har et officielt udseende, men SU-Styrelsen, der officielt administrerer de danske regler for udlandsstipendier, har intet med hjemmesiden at gøre, fortæller informationschef i SU-Styrelsen, Charlotte Rohlin Bastrup: 
"Det er et privat firma, der står bag, og de tjener penge, hver gang de skaffer studerende til de universiteter, som de har en aftale med," siger Charlotte Rohlin Bastrup.
Firmaet bag hjemmesiden hedder EDU-Danmark, og selv om de yder gratis vejledning i reglerne for at søge til udlandet og læse, så tjener de altså samtidig penge på de studerende:
"Derfor promoverer EDU-Danmark de 25 universiteter, som de har en aftale med, selv om listen over universiteter, man kan læse på, er på over 500," siger Charlotte Rohlin Bastrup. 
Og derfor er det ikke i den studerendes interesse at bruge hjemmesiden, mener hun:
"Udbuddet er langt større end det, EDU-Danmark kan tilbyde. Det ville man få at vide, hvis man i stedet søgte vejledning hos os," siger hun og tilføjer:
"Vi behøver i det hele taget ikke en privat aktør til at rådgive om den her statslige ordning. Det er os, der håndhæver reglerne om udlandsstipendier, så vi er også det oplagte sted at søge rådgivning," siger hun.
Officiel
Ud over den unødige indblanding i rådgivningen er også udlandsstipendium.dk's officielt klingende navn og udseende et problem, mener Charlotte Rohlin Bastrup:
"Mange studerende ved formentlig slet ikke, at de ikke har været igennem det officielle system. Udlandsstipendium.dk kommer øverst, når man googler ordet 'udlandsstipendium'. Så ender man jo der, og mange vil tro, at det er den officielle vejledning om ordningen," siger hun. 
Samme opfattelse har leder af det internationale kontor på Københavns Universitet, John E. Andersen:
"Der står ikke, at det er den officielle hjemmeside, men det er meningen, at hjemmesiden med sit navn og udseende skal give et officielt indtryk - det kan der ikke være tvivl om," siger John E. Andersen, som understreger, at han aldrig har hørt om studerende, der har haft dårlige oplevelser med EDU-Danmark. 
SU-Styrelsen kontaktede i marts måned EDU-Danmark for at høre, om de måtte overtage domænenavnet udlandsstipendium. dk:
"Det bør være den instans, der står for ordningen, der har det domænenavn," siger Chalotte Rohlin Bastrup. 
Men ifølge SU-Styrelsen var man ikke interesserede i at afgive navnet, og styrelsen har nu indgivet en klage til Klagenævnet for Domænenavne, som i øjeblikket behandler sagen.
Uofficiel
I EDU-Danmark ønsker direktør Palle Steen Jensen ikke at diskutere kampen om domænenavnet: 
"Det er en sag mellem os og SU-Styrelsen," siger han.
Men han afviser, at firmaet skulle foregive at være en officiel hjemmeside:
"Vi har aldrig ønsket at fremstå som en officiel hjemmeside. Vi skriver jo også på forsiden, at vi er en privat virksomhed. Designet er i øvrigt magen til designet på vores anden hjemmeside," siger han.
@Brød spørgsmål:- Hvor længe har I skrevet, at I er en privat virksomhed?
"Det har altid stået på hjemmesiden. Men det er rigtigt, at vi gjorde det mere tydeligt, da SU-Styrelsen kontaktede os," siger han.
@Brød spørgsmål:- Hvorfor bruger I ikke bare jeres oprindelige hjemmeside edu-danmark. dk?
"Vi kommer til at integrere de to sider mere i hinanden, men vi er en lille virksomhed, så det går ikke så stærkt."
@Brød spørgsmål:- Vil I så overdrage udlandsstipendium.dk til SU-Styrelsen? 
"Det har vi ikke taget stilling til endnu," siger Palle Steen Nielsen.
Ekstra service
@Brød spørgsmål:- Hvorfor skal I informere om noget, som en offentlig instans tilbyder?
"Vi vil hjælpe danske studerende med at komme til udlandet og læse gennem de samarbejdsaftaler, vi har. Vi er med i hele processen. Vi hjælper også med bolig, forsikring osv. Og så har vi meget bedre tid til at vejlede den enkelte studerende. Mange af dem, der kommer til os, føler ikke, at de kan få ordentlig vejledning andre steder,"
@Brød spørgsmål:- Hvad så hvis den studerende vil til et universitet, som I ikke samarbejder med?
"Så guider vi dem videre."
@Brød spørgsmål:- Hvor mange penge får I for at sende en studerende af sted?
"Det er rigtigt, at vi modtager penge fra universiteterne for det arbejde, vi laver. Men hvor meget afhænger helt af, hvilken type aftale, der er indgået."
@Brød spørgsmål:- Hvor meget får I cirka?
"Hvis det er et enkelt semester, så får vi som regel mellem 3.000 og 5.000 kroner."
@Brød spørgsmål:- Hvor mange sender I af sted?
 "Det tal vil jeg ikke ud med. Men det er i hundredvis om året."


