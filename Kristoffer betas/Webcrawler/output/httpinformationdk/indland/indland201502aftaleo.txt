Efter aftale ønsker lærerne skoleledelser, der leder
Der er gode perspektiver i lærernes nye overenskomst, mener formand for Danmarks Lærerforening, Anders Bondo Christensen, selv om han ikke opnåede det, han helst ville: En ny, central arbejdstidsaftale
I det store hele er lærerforeningen tilfreds med den overenskomst, der netop er faldet på plads. Og nu er det tid til, at ledelserne udøver sin ret til at lede, så der kan komme ro omkring skolerne.

Hvis der er en ting, som Anders Bondo Christensen, formand for Danmarks Lærerforening, bare ikke kan lide, så er det lov nr. 409. Loven, der afsluttede konflikten mellem lærernes fagforening og Kommunernes Landsforening i 2013 efter flere ugers lockout af lærerne &ndash; og loven, som skrottede den centrale arbejdstidsaftale om, hvordan lærernes arbejdstid skulle bruges.Derfor var en ny, central arbejdstidsaftale også et af hovedpunkterne, da Anders Bondo Christensen satte sig til forhandlingsbordet to år efter lovindgrebet for at forhandle en ny overenskomst på plads. Men det lykkedes ikke.&raquo;Vi er kommet frem til enighed om elementer, som vil kunne ses på lærernes arbejdsforhold her og nu, og jeg tror, at vi på sigt kan komme videre ad aftalevejen. Der er gode, fornuftige perspektiver i aftalen,&laquo; siger Anders Bondo Christensen.Det er især i et bilag til selve overenskomstteksten, at Anders Bondo Christensen fremhæver nogle vigtige sejre for lærerne. Det handler blandt andet om tilrettelæggelsen af lærernes arbejdstid, hvor der nu skal sikres &raquo;reelle muligheder&laquo; for at forberede sig til undervisningen, og at &raquo;den fastlagte forberedelsestid som udgangspunkt ikke kan anvendes til andre formål.&laquo;&raquo;Arbejdsgiverne har talt rigtig meget om ledelsesret. Nu vil vi tale om ledelsespligt. Ledelsen får nu pligt til at sørge for, at der er den nødvendige forberedelsestid,&laquo; siger Anders Bondo Christensen.Hos Kommunernes Landsforening, som repræsenterede arbejdsgiversiden i forhandlingerne, mener chefforhandler og borgmester i Høje-Taastrup, Michael Ziegler (K), at den nye &raquo;forståelse&laquo; mellem KL og lærerne &raquo;skal bidrage til, at lærere og ledere får en arbejdssituation, der gør, at de kan lykkes med deres opgave.&laquo;&raquo;Forståelsen beskriver de muligheder, som ledelser og medarbejdere har for at tilrettelægge skoleåret og dagligdagen på skolerne, og konkretiserer blandt andet også muligheden for dialog om tilrettelæggelse af den enkelte lærers opgaver og tid,&laquo; som Michael Ziegler forklarede i en pressemeddelelse, da aftalen var underskrevet.Formand for Skolelederforeningen, Claus Hjortdal, er positiv over for, at KL og lærerne er blevet enige om en ny overenskomstaftale med det tilhørende bilag, som beskriver, hvordan skolerne &ndash; skoleledere og lærere &ndash; bedst får mulighed for at løse den fælles arbejdsopgave.&raquo;Jeg ser det som en blødgøring af fortolkningen af lov nr. 409. Omkring en tredjedel af landets kommuner har allerede indgået forskellige former for lokale aftaler, så det giver mening, at der i den nye overenskomst er en hensigtserklæring om, at man kan udnytte de muligheder,&laquo; siger Claus Hjortdal.Få lyst til at være i skolen igenSiden indgrebet i lærerkonflikten i 2013 og folkeskolereformen trådte i kraft i 2014, har der i medierne været mange historier om, hvilke konsekvenser de to politiske beslutninger har haft for lærerne på landets folkeskoler.Senest har nye tal fra Kommunernes og Regionernes Løndatakontor vist, at andelen af lærere, der i løbet af et år har forladt folkeskolen, er steget med 30 procent. Fra oktober 2013 til oktober 2014 har 10,9 procent af lærerne forladt deres job. Det er en stigning på 30 procent i forhold til årsperioden før. Målt i antal personer drejer det sig om 1.236 flere lærere, der helt har forladt den danske folkeskole på et år. Og det er ikke kun lærere, som er tæt på pensionsalderen, der har valgt at forlade lærerfaget. I aldersgruppen 35-44-årige lærere, er der sket en stigning på 41 procent i samme periode, viser tallene fra Kommunernes og Regionernes Løndatakontor.Samtidig sker det oftere og oftere, at lærere siger deres job op uden at have et andet job på hånden. En undersøgelse fra Lærernes a-kasse viser, at 18 procent flere lærere og undervisere siger deres job op uden at have et nyt på hånden, når man sammenligner tallene fra 2013 med tallene fra 2014.&raquo;Den store udfordring er, at skolerne er økonomisk pressede. Men det løser vi ikke i en overenskomstforhandling. Vi har på ingen måder løst folkeskolens udfordring med denne aftale. Men vi får nogle muligheder, fordi vores tillidsrepræsentanter og lokale kredse bliver placeret meget mere centralt i forhold til at aftale, hvordan man løser opgaven på de enkelte skoler. Med aftalen er vi kommet nærmere på nogle ting, som skal gøre, at lærerne igen har lyst til at være i skolen,&laquo; siger Anders Bondo Christensen.Det er nu op til medlemmerne af Danmarks Lærerforening at stemme om, hvorvidt resultatet af overenskomstforhandlingerne kan godkendes. Gives den nødvendige godkendelse, gælder overenskomsten frem til 2018. Det er dog vigtigt for Anders Bondo Christensen at understrege, at medlemmerne ikke stemmer om at godkende lov nr. 409. Tværtimod forventer han allerede på nuværende tidspunkt, at overenskomstforhandlingerne i 2018 også vil komme til at dreje sig om lov nr. 409 og arbejdstidsaftaler.&raquo;Hvis der ikke er gjort noget ved det i mellemtiden, så vil det også i 2018 være et aktuelt emne for en overenskomstforhandling,&laquo; siger Anders Bondo Christensen.&ndash; Vil I nogensinde acceptere lov nr. 409?&raquo;Det kan jeg ikke forestille mig,&laquo; siger han.
