Højtuddannede med professionsbaggrund forskelsbehandles
Kandidatuddannede med en professionsbachelor kæmper for at få det samme i løn som andre højtuddannede. Fagforeningerne har været for sløve, mener kandidaterne, mens fagforeningerne skyder skylden på de offentlige arbejdsgivere
Katrine Cortnum-Fly har en kandidatgrad, men hører stadig under Sundhedskartellets overenskomst, fordi hun oprindelig er uddannet ergoterapeut.

Katrine Cortnum-Fly er uddannet cand.scient.san fra Københavns Universitet i 2009 og arbejder i dag med at planlægge efteruddannelse på professionshøjskolen Metropol. Men selv om hun laver akademisk arbejde, kan hun stadig ikke komme på den samme overenskomst som andre højtuddannede, fordi hun oprindeligt er uddannet ergoterapeut.»Det er jo en form for patronisering, at min kandidatuddannelse ikke er lige så meget værd lønmæssigt, fordi jeg oprindeligt er professionsuddannet,« siger Katrine Cortnum-Fly, der blev klar over problemet, da hun tidligere arbejdede som projektleder i Roskilde Kommune.Selv om Katrine Cortnum-Fly nu har en kandidatgrad, hører hun stadig under Sundhedskartellets overenskomster, hvis løntrin ikke går så højt op som akademikernes. Og det ærgrer Katrine Cortnum-Fly, da det blandt andet betyder, at hun ikke automatisk får de samme lønstigninger som andre akademikere.»Det er jo en måde at modarbejde dem, der vælger at videreuddanne sig, på, men det kan da ikke passe, at vi ikke kan blive anerkendt for, at vi har fået et kompetenceløft,« siger Katrine Cortnum-Fly, der ud over de to års ekstra kandidatstudier har betalt 15.000 kroner for den halvårlige suppleringsuddannelse, som professionsbachelorer skal tage for at komme ind på universiteternes kandidatuddannelser. Godt 1.000 professionsbachelorer får hvert år en kandidatgrad, og dertil har et stort antal professionsbachelorer taget masteruddannelser på niveau med en kandidatgrad.AndenrangsakademikereDJØF kalder forskelbehandlingen af højtuddannede dybt urimelig.»Det hænger ikke sammen, at der skal være første- og andenrangsakademikere, når man bliver ansat inden for det offentlige,« siger chefkonsulent Ellen Gydesen fra forhandlingsafdelingen i DJØF.Tidligere har DJØF taget spørgsmålet op for enkelte nye grupper af akademikere, men nu har fagforeningen rejst det som et generelt krav ved overenskomstforhandlingerne, at overenskomsten skal dække alle akademikere uanset baggrund.»Problemet er blevet større og mere synligt, fordi flere mellemlange uddannelser har fået professionsbachelorstatus, og de studerende derfor kan tage en overbygning. Og så er arbejdsgiverne blevet mere forsigtige,« siger Ellen Gydesen.Næstformand i Sundhedskartellet Bert Asbild mener ikke, at de højtuddannede medlemmers problem er lønnen, da langt de fleste får tillæg, der betyder, at de ender med få udbetalt det samme som en akademiker.»Det er klart, at det ikke er så attraktivt, men vi er utrolig opmærksomme på, at de er blevet forsømt, men jeg tror ikke, du kan finde mange, der får mindre i løn af den grund,« siger Bert Asbild.Ved de seneste års overenskomstforhandlinger har det været et krav fra Sundhedskartellets side at få indplaceret ekstra løntrin, så det højtuddannede sundhedspersonale kan få ordentlige vilkår. Det er dog ikke lykkedes endnu, selvom flere af kandidatuddannelserne er 10-15 år gamle.»De højtuddannede betyder rigtig meget for os, fordi de er med til at udvikle professionerne, derfor vil vi gerne beholde dem som medlemmer,« siger Bert Asbild.StavnsbundetKatrine Cortnum-Fly har dog svært ved at se, hvad hun kan bruge Sundhedskartellets fagforeninger til. Derfor har hun meldt sig ind i DJØF, som hun føler i langt højere grad repræsenterer hendes interesser.»Det er da utroligt, at man skal være stavnsbundet til en fagforening på grund af sin grunduddannelse,« siger hun og fortsætter: »Hvis Sundhedskartellet havde gjort sig umage med at tilgodese vores gruppe og sikre, at vi opnåede stigende anciennitet i takt med vores akademiske kompetencer, ville det jo være lige meget, at vi var på deres overenskomst, men det kan jeg ikke se, at de har gjort,« siger Katrine Cortnum-Fly.Hun bakkes op af en gruppe af studerende på de sundhedsfaglige kandidatuddannelser, som arbejder for at få bedre vilkår for de færdiguddannede dimittender.»Jeg opfatter det som forskelsbehandling, at vi ikke er sikret de samme forhold som andre akademikere. Der er stor usikkerhed om, hvad det er for et arbejdsmarked, vi kommer ud på, og det er meget uigennemskueligt, hvad vi kan få i løn,« siger Lars Bo Jørgensen, som er studerende på kandidatuddannelsen på Københavns Universitet og medlem af studienævnet.Sundhedskartellet mener, at det er vigtigt, at de sundhedsuddannede med en akademisk overbygning bevarer tilknytningen til deres respektive profession.»Vi er ikke interesserede i at gøre deres vilkår ringere, men man kan altid finde nogen, der er utilfredse. Men du kan selvfølgelig sige, at når vi ikke har fået en aftale med Danske Regioner, så har vi jo ikke gjort det godt nok. Jeg tror, de er villige til at forhandle nu,« siger Bert Asbild.Hvis ikke det sker, risikerer det offentlige at støde nogle af de højtuddannede, som de har hårdt brug for, fra sig, mener Bert Asbild.ArbejdsgivermodviljeOgså Dansk Magisterforening (DM) repræsenterer nogle af kandidaterne med professionsbachelorbaggrund. Foreningens formand, Ingrid Stage, mener, at problemet snarere handler om, at de offentlige arbejdsgivere ikke vil anerkende, at de professionsuddannede er akademikere på lige fod med alle andre.»Det er noget, vi prioriterer meget højt, fordi der kommer flere og flere professionsuddannede med master- og kandidatgrader, men vi har uendeligt svært ved at få Moderniseringsstyrelsen, Kommunernes Landsforening og Danske Regioner til at anerkende nye uddannelser på overenskomsterne,« siger Ingrid Stage.Det har ikke været muligt at få et svar fra Moderniseringsstyrelsen, der ikke ønsker at drøfte spørgsmålet på grund af de igangværende overenskomstforhandlinger med de statsansatte. Moderniseringsstyrelsen har dog tidligere udtalt til Information, at problemet er, at fagforeningerne er uenige om, hvem der repræsenterer kandidater med professionsbaggrund.Ingrid Stage påpeger, at der er en aftale mellem DM og Dansk Sygeplejeråd, om hvem der skal repræsentere akademikere med professionsbaggrund.»Uenigheden mellem fagforeningerne er blevet brugt som undskyldning for, at de her kandidater ikke kan få en ordentlig overenskomst,« mener Ingrid Stage./
