Nu skal grønne Fogh Rasmussen stå sin lakmusprøve
Efter lang opvarmning er vi meget tæt på den dag, hvor Anders Fogh Rasmussen er tvunget til at levere varen på klimaområdet. Om få dage barsler regeringen nemlig med sin store plan for investeringer i trafikken


Med gårsdagens udspil fra De Konservative, hvor partiet for første gang går ind for vejafgifter - eller road pricing - blev sløret løftet endnu en smule for regeringens længe ventede udspil om trafikinvesteringer. Et udspil, der efter alt at dømme bliver offentliggjort sidst i denne uge.De Konservatives udspil er det seneste i den nedtælling, der startede for over to år siden. Her nedsatte regeringen Infrastrukturkommissionen, der skulle komme med forslag til fremtidige trafikinvesteringer. Kommissionen blev hårdt kritiseret for ikke at tage hensyn til klima og miljø i sit arbejde.Men knap var miljøorganisationer, oppositionspolitikere og trafikforskere færdige med deres hårde kritik af Infrastrukturkommissionens rapport, da den blev offentliggjort i januar 2008, før Anders Fogh Rasmussen lancerede en ny grøn trafikpolitik.&quot;Vi vil sikre, at den danske transportsektor bidrager til at løse klimaproblemerne,&quot; lød det fra statsministeren, der blandt andet lovede, at det kommende trafikudspil vil inkludere en plan over, hvordan trafikken kan nedbringe CO2-udslippet.Det fik politikerne fra rød blok til flittigt at bruge ordet &quot;kovending&quot;.Trafikken afgørendeFor et par uger siden fik Villy Søvndal, Svend Auken og Co. så igen mulighed for at tale om kovendinger.Her holdt Anders Fogh Rasmussen nemlig sin meget eksponerede tale på Venstres landsmøde om, at Danmark skal være helt i front, når det kommer til at takle klimaudfordringerne.Og hvis Fogh skal kunne indfri sine løfter, bliver han nødt til at gøre noget dramatisk ved forureningen fra transportsektoren.I Danmark udgør trafikken CO2-udslip nemlig næsten en tredjedel af den samlede forurening. Desuden er trafikken ikke en del af EU&#39;s kvotesystem, hvorfor man ikke kan eksportere problemet til udlandet. Og den allerstørste udleder af CO2 - skibsfarten - tæller slet ikke med i de nationale opgørelser over udslip af CO2. Når regeringen har skulle begrunde sin stædige modstand over for road pricing, har argumentet lydt, at skattestoppet skal overholdes.Derfor har de konservative også lagt op til at sænke registreringsafgiften for nye biler med 50 procent, så den enkelte bilist samlet set ikke skal betale mere i afgifter.Venstres trafikordfører, Kristian Pihl-Lorentzen, er nølende positiv over for road pricing, men vil først tage endelig stilling, når Skattekommissionen har barslet med sit udspil om et par måneder. Dansk Folkeparti er til gengæld ret skeptiske over for vejafgifter.Ifølge trafikforsker Per Homann Jespersen fra RUC er der store miljømæssige gevinster både ved at indføre road pricing og ved at sænke registreringsafgiften på miljøvenlige biler. &quot;Man skulle tro, at en højere afgift på benzin var det bedste redskab til at begrænse forureningen fra biler. Men når folk køber ny bil, tænker de primært på anskaffelsesprisen og ikke så meget på, hvad det koster at køre i den,&quot; siger Per Homann Jespersen.Ud med bompenge?Road pricing er sød musik i oppositionens ører. Men konsekvensen af indførelse af vejafgifter kan blive, at forslaget om bompenge i form af for eksempel en betalingsring om hovedstaden, bliver lagt i mølposen.Det har Københavns overborgmester Ritt Bjerregaard og en række borgmestre i hovedstadsområdet ellers talt varmt for. Da der går fem-ti år, før logistikken er på plads til at indføre road pricing, vil et parti som SF ellers have indføre bompenge, som man med succes har gjort i en by som London. En bæredygtig trafikpolitik handler dog om meget mere end road pricing, bompenge og priser på biler. Og hvis regeringen her i 11. time mangler inspiration, kan den blot skele til de trafikudspil, som oppositionen sprøjter ud i disse dage.Her er der især fokus på store investeringer i udbygning af den kollektive trafik.
