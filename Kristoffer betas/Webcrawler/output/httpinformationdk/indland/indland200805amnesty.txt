Amnesty: Udvisning bekymrende



De to kriminelle irakere, der i denne uge blev udvist af Danmark, er ifølge den enes danske kone blevet fængslet af irakisk politi. Amnesty International i Danmark lægger nu pres på integrationsminister Birthe Rønn Hornbech (V). "Hvis det er korrekt, må vi opfordre til, at den danske regering forlanger af den irakiske regering, at denne person ikke udsættes for mishandling. Vi håber, at du vil holde os informeret, både om denne sag, men også om hvordan den danske regering i øvrigt vil overvåge de udviste irakers skæbne," lyder det i et åbent brev.ritzau
