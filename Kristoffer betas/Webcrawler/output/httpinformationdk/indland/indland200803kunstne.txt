Kunstnerkritik af fribyordning



Danske menneskerettighedsorganisationer og kunstnere kritiserer regeringen for at udelukke alle andre end forfulgte forfattere i den såkaldte fribyordning. Kulturminister Brian Mikkelsen har således begrundet ordningen med, at Muhammedkrisen har understreget behovet for at sikre forfatternes ytringsfrihed ved at sikre dem et midlertidig opholdssted i Danmark. Men en række organisationer opfordrer i deres høringssvar til regeringens lovforslag til, at ordningen med fribyerne bør udvides til at omfatte alle udøvende kunstnere, der oplever, at deres ytringsfrihed knægtes.ritzau
