Ny forskning Iværksættere skaber ikke mange job



Iværksættere skaber – modsat manges opfattelse – kun omkring otte procent af alle nye job på arbejdsmarkedet – og derfor er det en forkert strategi, hvis man ser mere iværksætteri som løsningen på en række af samfundets økonomiske problemer. Det konkluderer en forskergrupper fra Syddansk Universitet ifølge netavisen videnskab.dk»De senere år har der nok været en tendens til at tro, at iværksættere både kan skabe job, højere produktivitet og øget konkurrence. De høje forventninger er endda blevet en del af regeringsgrundlaget, hvor V og K med ’Mulighedernes Samfund’ lægger op til, at Danmark i 2015 skal være blandt de lande i verden med flest iværksættere,« fortæller Nikolaj Malchow-Møller, som er professor på Institut for Virksomhedsledelse og Økonomi ved Syddansk Universitet, hvor han blandt andet forsker i entreprenørskab og international økonomi.Sammen med flere kolleger har han for nylig undersøgt en række forhold omkring danske iværksættere, og resultaterne er publiceret i flere forskellige internationale tidsskrifter.
