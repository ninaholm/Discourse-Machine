De studerende har urealistiske forventninger til livet
Der er ikke plads til hverken middelmådige karakterer eller kærestesorg. De studerendes forventninger til sig selv og til livet er urealistisk høje, siger leder af Studenterrådgivningen  i København


Perfekt. Så kort kan det beskrives, det liv, de unge studerende skal leve. De skal være både kloge, kvikke og kønne, og når en lastbil kommer på tværs af den glade vej, så ramler det for dem.»Mange, der kommer her, har nogle urealistiske for-ventninger til livet og til sig selv. Alting skal være på en bestemt måde, for at det er rigtigt,« siger leder af Indre Bys afdeling af Studenterrådgivningen, Susanne Springborg.Antallet af henvendelser til Studenterrådgivningen er steget med 17 procent i løbet af det seneste år, og ifølge Susanne Springborg kommer de fleste med koncentrationsproblemer, som er det første tegn på stress og pres. Stress dukker nemt op, når forventningerne til livet og til sig selv som menneske er urealistisk høje.»Det er for mange af de studerende ikke ok at fejle. De forstår ikke, at man godt kan overleve at dumpe til en eksamen, eller at der med sikkerhed igennem hele livet opstår vanskeligheder, der skal overvindes. Det hører livet til, at det går op og ned   det er noget, man skal vænne sig til, jo ældre man bliver. Vores udfordring i Studenterrådgivningen er at lære de unge at håndtere det, når livet går dem imod, så de ikke bryder helt sammen.«Men sammenbruddet kan være let at få øje på, hvis der ikke er plads til fejl.»Hvis det, man dømmer ud fra, er meget strikte regler og kriterier for at være en succes, dumper man psykisk set hurtigere,« siger Susanne Springborg.Fokus på krop og træningHun har i sine 11 år på rådgivningen oplevet, hvordan især det kropslige ideal fylder i de unges tilværelse. Ofte bliver fokus på krop og træning en måde at udøve kontrol på:»Der er sket et markant skred. Kroppen bliver for manges vedkommende ple-jet med fokus på kost og træning i en grad, der ikke er sund. Det er ofte et forsøg på overføre nogle ting i livet, man ikke kan styre, til noget kontrollerbart,« siger Susanne Springborg.Hun peger på, at de ureali-stisk høje forventninger til livet er styret af både indre og ydre forhold.»Det er et samspil. Der er en forventning i tiden om, at de studerende skal være hurtigt færdige og vakse ved havelågen, ligesom arv og opvækst påvirker den enkelte.«Ifølge Susanne Springborg bør de studerende behandle sig selv, som de ville ønske, at en arbejdsgiver behandlede dem.»Ofte er de så strenge ved sig selv, så ingen ville ønske at være på en arbejdsplads, hvor man blev behandlet sådan. Det handler om noget eksistentielt  hvis man opstiller forventninger til et liv, som ingen af os kommer til at opleve, er der alt for mange muligheder for, at man ikke vil synes, at man er god nok.«Få ubehaget vækPå Studenterrådgivningen er tre ud af fire henvendelser fra kvindelige studerende.»Mænd har også problemer med sig selv, men der går typisk længere tid, før de henvender sig,« siger Susanne Springborg, som også hæfter sig ved retorikken omkring de unge:»Man skal have noget at byde på, som om man var en madbuffet. Eller man skal kunne levere varen ... Mange går meget op i resultatet på deres studier, og det er ikke helt dumt. Men et studie er også en læringsperiode, hvor der skal være plads til at udvikle sig og til at begå fejl.«Ifølge Susanne Springborg kommer de studerende ofte med et håb om, at rådgiv-ningen kan få deres problemer og ubehag til at forsvinde.»Mange har et ønske om, at vi skal få ting til at gå væk   ja, det er hæsligt at være dumpet til eksamen, at have kærestesorg eller at være så bange for at gå til eksamen, at man har diarre en måned op til. Men det drejer sig grundlæggende om at lære at takle genvordighederne, for de kommer jo mange gange i løbet af et liv for de fleste af os.«Men netop flugten fra de studierelaterede problemer kan man ifølge Susanne Springborg forvente vil tage til. Hun peger på, at Danmark ofte er bagud i forhold til USA, hvor de såkaldtestudy drugsi form af betablokkere og amfetaminpræparater er på fremmarch.»Der skal vi være meget opmærksomme, for det er en skæv vej i verden i retning mod et samfund, vi ikke skal ønske. Men vi må frygte, at stofferne kommer, og nogen udvikler et misbrug. Folk vænner sig til, at de skal præstere på et kunstigt højt niveau i stedet for at øve sig på at levere den præstation, de naturligt er i stand til.«Ud over at lære de studerende teknikker, der kan ruste dem bedre til at takle eksamensangst og de øvrige vanskeligheder, de henvender sig med, møder psykologer og socialrådgivere på rådgivningen dem på et alment menneskeligt plan.»Vi udfordrer dem og bakker dem op,« siger Susanne Springborg og peger på, at mange studerende også oplever ensomhed og har tendens til at isolere sig med problemerne.»Derfor siger vi også, at det ikke er ved ensomme præstationer i træningslokalet, at de skal indfri deres forventninger til livet. Det er i samspil med andre, man udvikler sig.«
