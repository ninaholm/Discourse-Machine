Fogh er fortsat 'uvidende' om Løkke-sag



 Anders Fogh Rasmussen er kendt for nøje at studere de vigtigste politiske sager i Danmark. Men sagen om Venstres næstformand, Lars Løkke Rasmussens, forbrug af skatteborgernes penge til diskotekbesøg, øl, cigaretter og betalingsfilm på hotelværelser, da han var amtsborgmester, er tilsyneladende ikke en sag, som statsministeren har ønsket at sætte sig ind i. "Helt ærligt så kender jeg ikke noget til de enkelte sager eller baggrunden. Jeg går ud fra, at det bogholderimæssigt er blevet håndteret, som det skal i det daværende Frederiksborg Amt," siger Anders Fogh Rasmussen.
ritzau

