Kirkers kalkmalerier er i fare



Udstødningsgasser og gylle er en farlig blanding for landsbykirkernes gamle kalkmalerier. Ny forskning fra Syddansk Universitet viser, at nutiden er hård ved de kulturskatte, der pryder de gamle kirker, dokumenterer kemiker Lillian Skytte fra Syddansk Universitet i en ny ph.d.-afhandling.»Ammoniak nedbryder kalk, og da koncentrationen af ammoniak i luften er steget med 200 procent i de seneste 100 år, er det rimeligt at antage, at den ætsende gasart forvolder skade på kalkmalerierne,« siger hun til magasinet NYVIDEN.Lillian Skyttes forskning kan vise sig særdeles brugbar for konservatorer og andre med interesse i at bevare vores kulturarv. Hun har nemlig afprøvet en ny skånsom metode til at undersøge kalkmalerier.
