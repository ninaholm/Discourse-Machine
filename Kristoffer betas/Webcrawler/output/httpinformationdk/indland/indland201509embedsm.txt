Embedsmænd er til for ministeren – ikke Folketinget
Et nyt kodeks for embedsmænd kommer ikke til at ændre ved, at embedsmænd først og fremmest skal tjene deres minister, ikke offentligheden eller Folketinget. Men det giver indtryk af, at man kan stole på centraladministrationen
De seneste år er flere embeds-mænd kommet i klemme i betændte sager. Her er det Claes Nilas, der var departementschef i Integrationsministeriet 2005-2011, med advokat Søren Juul, der er til afhøring i Statsløsekommissionen.

Selv om Finansministeriet kaldte det for &raquo;nyt&laquo;, da ministeriet mandag udsendte et kodeks for embedsmænd, er der i al væsentlighed kun tale om en samling af allerede gældende regler for embedsmænd. Det siger juraprofessor Michael Gøtze fra Københavns Universitet.&raquo;I kodekset står der også, at det bare er en samling af principper, regler og viden, vi allerede kender. Kodekset er ikke ment som noget, der er nyt. Det er bare et sammenkog, der er lidt nemmere at overskue. Men der er ikke noget afgørende nyt i mine øjne,&laquo; siger Michael Gøtze.Den vurdering deler journalist Jesper Tynell, der har beskæftiget sig indgående med det juridiske grundlag for embedsmænds arbejde, og som er forfatter til bogen Mørkelygten, som behandler en række sager, hvor embedsmænd skærer juridiske notater, regnestykker og faglige vurderinger til, så det passer med en regering eller ministers politiske dagsorden.Tynell hæfter sig ved, at der de seneste 25 år er udsendt lignende udgivelser om embedsværkets pligter. Det sker nu igen. Kodekset består af syv overordnede pligter, som er sandhed, lovlighed, faglighed, udvikling og samarbejde, ansvar og ledelse, åbenhed om fejl og partipolitisk neutralitet. Det &raquo;skal bidrage til, at alle embedsmænd i centraladministrationen kender de pligter, de skal leve op til, når de betjener deres minister og løser opgaver i ministerierne,&laquo; skriver Finansministeriet.Pligten til at være loyal&raquo;Men du skal være meget skarpsindig for at vide, at når der i kodekset står lovlighed og sandhed som pligter, så er det faktisk alene embedsmændenes pligter over for deres minister. Det er ikke ubetingede pligter over for Folketinget eller offentligheden. Som regel går lydighedspligten og pligten til at være loyal forud for de øvrige pligter, men disse pligter bliver pudsigt nok ikke fremhævet blandt de syv,&laquo; siger Jesper Tynell og henviser til øvrige pligter, som er beskrevet i den juridiske litteratur, som kodekset er baseret på.Skulle der eksistere enkelte embedsmænd, der tror, at deres hovedopgave er at tjene andre end ministeren, så kan de dog få klar besked i teksten, selv om det ikke ligefrem er noget, der bliver fremhævet, påpeger han.I teksten står der således, at: &raquo;Embedsmænds loyalitetspligt gælder alene i forhold til regeringen og dens ministre&laquo;. Det begrundes med, at det &raquo;følger af, at vores parlamentariske demokrati er baseret på et ministerstyre, hvor det er ministeren, der er ansvarlig over for Folketinget. Det ville stride mod vores demokrati, hvis embedsmændene f.eks. lod sig styre af deres egen politiske opfattelse af, hvad der er i befolkningens interesse, eller hvis deres loyalitet ikke var rettet mod ministeren, men direkte mod partierne i Folketinget&laquo;.Trods manglen på decideret nyt i kodekset er der alligevel et mere indirekte budskab i det, mener Jesper Tynell.&raquo;Efter en række af såkaldte skandalesager fremstiller topchefer og ministre nu sagerne som et udtryk for, at der er embedsmænd, der ikke har forstået deres pligter ordentligt,&laquo; siger han og tilføjer: &raquo;Dermed ligger der også en implicit placering af ansvaret for nogle af de her skandaler hos embedsmænd længere nede i systemet. Og det selvom de ofte blot følger ordrer og f.eks. i Statsløsesagen får forbud mod at følge loven og tale sandt,&laquo; siger han. Med kodekset får centraladministrationen også sendt et andet signal, mener Jesper Tynell.&raquo;Offentligheden bliver givet det indtryk, at den nu kan regne med de undersøgelser, notater og regnestykker, som centraladministrationen fremlægger, fordi der nu er sørget for, at embedsværket kender reglerne. Det til trods for at de skandalesager, vi har set, er foregået inden for præcis det samme regelsæt og i mine øjne med et stort kendskab til disse regler&laquo;.Bo Smith, der er tidligere departementschef i Beskæftigelsesministeriet, er formand for et udvalg nedsat af fagforeningen DJØF, der har til opgave at undersøge forholdet mellem politikere og embedsmænd samt de forhold, de arbejder under.Fiktive dilemmaerHan har i forbindelse med udvalgsarbejdet talt med en række embedsmænd, og han mener, at der er et behov for et sådan kodeks.&raquo;Der er en efterspørgsel blandt embedsmændene efter det,&laquo; siger han.&raquo;Og jeg tror, at det er meget vigtigt, at man &ndash; autoritativt &ndash; har sagt, at her er syv pligter, som embedsmændene skal have på rygraden.&laquo;Ud over selve kodekset med de syv pligter har Finansministeriet også udsendt en række fiktive cases, hvor embedsmænd står i en række faglige dilemmaer, hvor der enten skal svares ja eller nej til, om embedsmanden i den fiktive situation handler korrekt.&raquo;Det, der kan gå hen og blive lidt interessant, er ikke de syv pligter, men nærmere disse cases. De illustrerer nogle klare og formentlig ofte forekommende dilemmaer for embedsmænd, og det særligt spændende bliver, hvordan facitlisten kommer til at se ud: Hvad mener topchefer i centraladministrationen, at man bør gøre i disse situationer,&laquo; siger Jesper Tynell.Information har forsøgt at få udleveret facitlisten, men Finansministeriet oplyser, at ministeriet ikke ønsker at udlevere dem af hensyn til den uddannelsesproces, som embedsmændene skal gennemgå.
