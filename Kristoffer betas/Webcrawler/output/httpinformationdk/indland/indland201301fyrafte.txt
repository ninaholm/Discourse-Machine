Fyraftensmøde 27/2: Den gode forskningsfortælling
Hvordan finder man den gode fortælling frem i sin forskning, så tilskuere, medier, venner og familie lytter med? Peter Hyldgård fra videnskab.dk holder oplæg og tager imod spørgsmål, før vi slutter aftenen af med snacks og en fyraftensøl.


 Den gode fortælling har betydning for vores forståelse og læring. Den sætter rammen for den gode pointe og den velunderbyggede forskning, og den er relevant både i undervisning, i oplæg og i medierne.
Onsdag den 27. februar kl. 17-18.30 inviterer Information til fyraftensmøde om den gode forskningsfortælling. Peter Hyldgård fra videnskab.dk holder oplæg og tager imod spørgsmål, før aftenen slutter af med uformel hygge over lidt fyraftenssnacks m.m. Arrangementet finder sted i Store Kongensgade 40C i København
Tilmelding er gratis, men forbeholdt ph.d.-studerende og andre forskere. Der er 80 ledige pladser, og I vil få endelig bekræftelse senest den 10. februar
Tilmeld jer her

