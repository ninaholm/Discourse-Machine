'Drenge gider ikke luciaoptog'
Mere kønsopdeling kan gavne både drenge og piger, mener forælder Mads Odgaard


»Når drenge siges gennemsnitligt at være halvandet år efter pigerne i skolen, når de fylder i statistikken over børn, der går klasser om og når de udgør klart størstedelen af børn, der får specialundervisning, skriger det til himlen. Men ingen synes at tage emnet om drengene op,« siger Mads Odgaard, som selv er far til tre drenge. Han betoner, at skolen har rigeligt at se til med 26 elever, der alle skal tilgodeses, men i den ideelle verden burde man sætte større fokus på kønsforskellene eksempelvis med en undervisning baseret mere på aktivitet:»Men det kræver naturligvis også mere at planlægge undervisning i Frederiksberg Have end i klassen.«Mads Odgaard så gerne, at skolerne opdelte eleverne mere efter køn - i visse fag.»I Sverige har man gjort noget ekstra for at få pigerne med i matematik, som de generelt har haft vanskeligere ved. Skulle man ikke også fokusere mere på drengens behov i eksempelvis de sproglige fag, som er mindre håndgribelige?«Tag pigerne med i skovenMads Odgaard undrer sig over de debattører, der har glædet sig over pigerne fremgang med henvisning til, at de nu bare er deres tur til at markere sig i samfundet, som drenge og mænd har gjort det i århundreder:»Det er da en helt uhensigtsmæssig tilgang. Men der er forskel på drenge og pigers måde at gå til opgaver på. Mens pigerne typisk er meget flittige og presser sig selv, er drengene mere laissez faire. Men det handler også om, hvordan forældrene henvender sig til deres børn og om, hvilke krav, der stilles.«Ifølge børnepsykiater Gideon Zlotnik sker det, at skoler tvinger drenge til at deltage i det årlige luciaoptog. Mads Odgaard vender situationen om: »Skal vi også tvinge pigerne til at lege krig? Drenge synes da det er for fimset at gå rundt i hvidt tøj med lys på hovedet. Men man ser typisk kun den problemstilling fra en side.«I artiklen til venstre peger to forskere på, at drenge er født sprogligt bagefter og at forældrene med deres sociale påvirkning er med til at stimulere en grovmotorik, der ikke gavner drengens læsning. Men det genkender Mads Odgaard ikke: »Mine drenge samler en kasse Lego på en time uanset størrelsen - det er da finmotorik om noget. Jeg oplever altså heller ikke mange familier, hvor pigerne laver perleplader dagen igennem. De leger familielege med dukker,« siger han og kommer sluttelig med en opfordring til både skole og forældre: »Tag pigerne med ud i den skov og lad dem slå sig, for satan. Det har de godt af.«Forskningen viser nemlig også, at pigehjerner bedre end drengehjerner tåler at blive udsat for slag ved fald.Information bragte et interview med Mads Odgaard den 20. dec., Vi vil i serien 'Hva' så drenge' vende tilbage til Mads Odgaard
