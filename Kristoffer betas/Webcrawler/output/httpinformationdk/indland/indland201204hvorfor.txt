Hvorfor er den her ikke opfundet af en dansker?
Der var ikke en eneste dansker blandt ansøgerne, da det Europæiske Forskningsråd sidste år lancerede en ny innovationspulje. Der er brug for en mentalitetsændring, så danske forskere forfølger flere af de ideer, der kan få praktisk anvendelse, mener dansk medlem af rådet


Det ligner lidt en rund swimmingpool med en alt for lang vippe. Men ’swimmingpoolen’ er et 0,01 millimeter tykt glasfiberkabel, som fysikforskeren Davide Ianuzzi fra Vrije Universitetet i Amsterdam har fundet ud af at skære en mikroskopisk ’vippe’ ud af, som er tyndere end et hår. Han fandt på det, da han sad og sloges med unøjagtige lasermålinger i sine følsomme fysikforsøg. Men ved at føre laserlyset igennem det specialfremstillede glasfiberkabel, kunne han sikre, at lyset ramte vippen helt præcist, og på den måde kan han lave langt mere nøjagtige målinger end med eksisterende teknologi.Nu har Davide Ianuzzi så fået én million kroner af det Europæiske Forskningsråd (ERC) til at bevise, at ideen kan udvikles til masseproduktion, så den kan sælges og komme mange andre forskningsområder til gavn.»Drømmen er, at vi med tiden vil kunne bruge det til eksempelvis minimalt invasiv kirurgi,« siger Davide Ianuzzi til ERC’s hjemmeside, hvor han er fremhævet som en af forskningsrådets succeshistorier for den nye innovationspulje ’Proof of Concept’.Der er ikke nogen danske succeshistorier. Mens 12 forskere fra Holland har fået penge fra puljen i dens første leveår, er der ikke en eneste dansker blandt de 52 første støttemodtagere. Faktisk har der slet ikke været nogen danske ansøgere endnu, og det er betegnende, siger det danske medlem af ERC’s videnskabelige bestyrelse, Jens Rostrup-Nielsen, der har været en af drivkræfterne bag den nye pulje.»Danmark og Holland burde ikke være så forskellig. Men Holland har en aktiv venture capital-struktur, og måske har hollænderne en anden indstilling. Hvis de kan se noget få praktisk anvendelse, så forfølger de det. Der er måske noget, man skulle tænke over i Danmark,« siger Jens Rostrup-Nielsen, der er tidligere forskningsdirektør i Haldor Topsøe.UsædvanligtBetingelsen for at søge Proof of Concept er, at du allerede har modtaget ERC-støtte, som bliver givet til grundforskning. Men mens du skal igennem et snævert nåleøje for at få en ERC-bevilling, så sidder innovationspengene mere løst. Indstillingen er, at ni ud af ti bevillinger godt må slå fejl, hvis bare den tiende idé kan flyve, siger Jens Rostrup-Nielsen.De 52 bevillinger til innovation er for lille et statistisk materiale til at lave håndfaste konklusioner på baggrund af, understreger han. Men det er et tegn på, at nogle lande er mere vågne end andre.»Bortset fra Holland&nbsp;har du i de nordeuropæiske lande åbenbart den indstilling, at du hellere vilvære funktionær, end du vil være iværksætter. Der skal nok en andenmentalitet til,« siger Jens Rostrup-Nielsen.Indtil videre har 47 danske forskere modtaget ERC-støtte til deres grundforskning, og i princippet kunne de alle sammen have søgt innovationspuljen. Derfor kom det også bag på Styrelsen for Forskning og Innovation, at der ikke har været en eneste dansk ansøger.»Der har været nogle, der har ringet ind og spurgt til programmet, flere gange endda. Så plejer der da at komme en ansøgning eller to. Men et totalt fravær af ansøgninger, det er usædvanligt,« siger fuldmægtig Jann Corner-Walker, der rådgiver danske forskere, der vil søge EU-midler.Det er ikke fordi, de danske forskere ikke kender til innovationspuljen. Alle de forskere, Information har været i kontakt med, har lagt mærke til de mails, der opfordrer dem til at søge. Men for noget grundforskning, såsom antropologi, astronomi og ren matematik, er det ikke oplagt at udvikle konkrete forretningsideer. Og for andre har timingen bare ikke været til det.Derfor skal man heller ikke lægge for meget i det, mener professor i medicin Søren Kragh Moestrup, Aarhus Universitet, der selv er blandt de 47 danske forskere. Han fik en femårig ERC-bevilling i 2008 og har tænkt sig at søge innovationspuljen i år.»Det er først nu, jeg har data til den særlige type ansøgning, og da man kan kun få én gang, handler det også om den rigtige timing,« siger han.Bevidst fravalgDa det Europæiske Forskningsråds puljer til grundforskning først blev oprettet i 2007, var danskere heller ikke særlig dygtige til at søge, men det er siden steget fra otte om året til 19 bevillinger sidste år.»EU-midler har tidligere været kendt for at være meget omstændelige at søge, og det har nok afholdt en del, da ansøgninger i forvejen tager meget af forskernes tid. Det har desværre givet ophav til udtryk, som ’livet er for kort til EU’,« siger Søren Kragh Moestrup, der selv synes ,det er blevet lettere, om end ikke ubureaukratisk, at søge EU-midler med det Europæiske Forskningsråd.Men det er også et bevidst valg i Danmark, at man har valgt at koncentrere sig om grundforskning på bekostning af den nye innovationspulje, siger Jann Corner-Walker.»Fra dansk side har vi i programkomiteen ikke synes, det skulle være ERC’s opgave at lave proof of concept. Det mener programkomiteen ikke, vi skal bruge penge på,« siger han. Men der behøver ikke at være en modsætning mellem at satse på grundforskning, og at finde på den næste nye, smarte dims, mener Jens Rostrup-Nielsen:»Der er ikke så langt fra grundforskning til virkelig radikal inno-vation. Der skal man bare gøde jorden.«
