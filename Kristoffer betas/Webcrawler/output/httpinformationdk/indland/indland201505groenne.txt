Grønne investeringer? Kun hvis det er en god forretning
Brancheforeningen Forsikring & Pension brugte deres årsmøde på at diskutere grønne investeringer. Trods pæne ord om at gøre sit blev det understreget, at det ikke må koste, når pensionskasser og forsikringsselskaber fravælger enkelte sektorer af etiske hensyn


Et af tidens store klimapolitiske emner er, om det er etisk forsvarligt fortsat at investere i kul, olie og gas, når klima- krisen kun kan vendes ved at stoppe brugen af fossile brændsler. Derfor havde brancheforeningen Forsikring &amp; Pension torsdag inviteret til årsmøde, hvor emnet var &raquo;grønne investeringer eller sort samvittighed&laquo;.Brancheforeningens formand, Christian Sagild, der også er administrerende direktør i forsikringsselskabet Topdanmark, indledte dagens tema:&raquo;Vi har i år valgt at sætte fokus på forsikrings- og pensionsbranchens rolle som investor. Ikke med fokus på vores rolle som vækstskaber &ndash; men på de dilemmaer, vi står i, når vi skal investere 2.700 mia. kroner eller 1,4 gange det samlede bruttonationalprodukt i Danmark,&laquo; lød det fra formanden.&raquo;Specielt vores rolle i en grøn omstilling og vores ansvar, når det drejer sig om ansvarlige investeringer generelt, debatteres jævnligt. Den diskussion tager vi gerne, og vi tager den med åbent sind. Vi har ikke noget at skamme os over. Vi forsøger at balancere de forskellige hensyn og opføre os ordentligt,&laquo; sagde Christian Sagild.Omkring 150 branchefolk havde fundet vej til årsmødet, der blev afholdt i det gamle lokomotivværksted på baneterrænet syd for Københavns Hovedbanegård. Inden frokosten kunne fortæres, skulle de fremmødte høre politikere, fagfolk og branchens egne repræsentanter diskutere, hvad der er rigtigt og forkert i forhold til investeringer og ansvar.Kul, gas og olie i mange årFør selve debatten kunne folde sig ud, fik Forsikring &amp; Pensions administrerende direktør ordet. Han sagde, at man i branchen helt klart erkender at have &raquo;et samfundsansvar, når vi forvalter en så stor formue&laquo;, men at man hverken i forsikringsselskaber eller pensionskasser bør glemme, at det primære ansvar er at forvalte formuer på økonomisk forsvarlig vis.&raquo;Vi er sat i verden for at sikre vores pensionskunder et så godt afkast som muligt &ndash; det er et lovfæstet ansvar, vi har. Inden for de rammer skal vi diskutere, hvad der er muligt. Men det er et område fyldt med dilemmaer og afvejelser. Der er ingen nemme løsninger,&laquo; sagde direktør Per Bremer Rasmussen, der hurtigt gik i rette med hele ideen om at frasælge investeringer i kul, olie og gas, da vi fortsat befinder os i en tid med stor efterspørgsel på fossile brændsler. &raquo;Vi er blevet kritiseret for vores investeringer i kul, olie og gas. Men vi lever i en verden, hvor kun knap 20 procent af energien kommer fra vedvarende energikilder. Er det så klogt at sælge ud?&laquo; lød det spørgende fra Per Bremer Rasmussen, der samtidig slog et slag for, at branchen rent faktisk gør noget for at skifte fra de sorte til de grønne investeringer.&raquo;De seneste fem år er stort set samtlige vindmøller opsat med penge fra pensionskasser. I 2014 investerede vi 40 milliarder kroner i vedvarende energi &ndash; det er næsten tre gange så meget som i fossile energikilder,&laquo; sagde Per Bremer Rasmussen.Peter Christensen, finansordfører hos Venstre, meddelte, at han som sådan synes, at det er helt fint, at pensionskasserne satser lidt på det grønne, selv om han ikke har den store fidus til, at kul, olie og gas skulle være snarlig fortid.&raquo;Det, der må være det afgørende, er at sikre, at der er penge til pensionsalderen. Om de så bruger lidt penge på reklamer eller på politisk korrekte investeringer, det må være op til pensionsselskaberne selv at afgøre.&laquo;Sort eller grøn vækst?Lidt på samme linje stod Hans Kristian Skibby, erhvervsordfører hos Dansk Folkeparti. Han faldt hurtigt ind i en gammelkendt argumentation om, at alt det grønne er pynt, og derfor helst ikke må koste alverden &ndash; slet ikke arbejdspladser. Og det gælder hele den grønne omstilling &ndash; ikke blot hvad pensionskasserne foretager sig.&raquo;Danmark skal absolut ikke være i front. Vi skal følge markedet,&laquo; lød det fra Hans Kristian Skibby.En af branchens tunge spillere, pensionskassen PKA med mere end en kvart million medlemmer, har over de seneste par år været et af de danske pensionsselskaber, der investerer mest i det grønne. Selskabets direktør er lodret uenig i, at det skulle koste danske arbejdspladser at være langt fremme på det grønne område:&raquo;Jeg tror, at det grønne har skabt langt flere arbejdspladser end det sorte,&laquo; sagde Peter Damgaard Jensen, der samtidig understregede, at Danmark bør gøre alt for at opretholde den grønne førerposition.Damgaard Jensen argumenterede samtidig for, at det ikke nødvendigvis altid er den rigtige strategi at trække sig fra at investere i kul, olie og gas, da der kan være eksempler, hvor det er bedre at blive og påvirke branchen indefra &ndash; men helt generelt skal &raquo;vi holde op med at investere som om, vi har uanede muligheder for at udlede CO2&laquo;.Alligevel står det klart, at det ikke må koste branchen at tage mere klimavenlige valg.&raquo;Nej. Kun hvis det er en god forretning,&laquo; lød det fra Peter Damgaard Jensen.Pensionskunder &ndash; hvad nu?Men koster det at investere grønt i stedet for sort? Målt over de seneste fem år har det vist sig, at investeringer i kul, olie og gas er et dårligere papir end investeringer fri af fossile brændsler.På mellemlang sigt må en global klimaaftale, der forventes vedtaget i december i år, betyde en svækkelse af værdien af kul, olie og gas &ndash; og på lang sigt ser det helt sort ud: Kun mellem en tredjedel og en fjerdedel af alle kendte fossile brændsler kan afbrændes, hvis klodens temperaturstigning skal holdes under to grader celsius, som FN&rsquo;s klimapanel mener er nødvendigt, og som samtlige lande i verden har bakket op om.Netop det spørgsmål &ndash; prisen for at trække sig ud af sorte investeringer sammenholdt med risikoen for at blive &ndash; mente Danmarks klima- og energiminister, Rasmus Helveg Petersen (R), er mere usikkert, end mange i branchen hævder.&raquo;Som altid kører oppositionen myten om, at det at være grøn koster arbejdspladser. Det er ikke sandt,&laquo; lød det fra ministeren, der slet ikke køber argumentet om, at det nødvendigvis er dyrt at trække sig fra sorte investeringer &ndash; tværtimod:&raquo;Der er sørme også en stor risiko i at blive hængende i sorte investeringer.&laquo;I løbet af april afholdt otte danske pensionskasser generalforsamling, hvor bevægelsen Ansvarlig Fremtid havde fremsat forslag om at afvikle pensionskundernes investeringer i de 100 største kulselskaber i verden samt i højrisikable olie- og gasprojekter.I tre af pensionskasserne stemte medlemmerne for afvikling. Nu er det op til de enkelte bestyrelser at beslutte, om de vil følge generalforsamlingen.Ansvarlig Fremtid var også inviteret med til debat ved årsmødet, og her sagde bevægelsens talsmand, Jens Hørby Jørgensen, at han slet ikke kan se, hvordan det på sigt skal hænge sammen økonomisk for de selskaber, der investerer i kul, olie og gas. Pointen er jo, at størstedelen af deres aktiver aldrig kan komme i spil, hvis kloden fortsat skal være beboelig.&raquo;Jeg synes, det er underligt at investere i selskaber, der har som strategi, at de skal afbrænde alle deres reserver af fossile brændsler. Det er ikke foreneligt med to-gradersmålet.&laquo;Det samme gav Lars Koch fra udviklingsorganisationen Ibis udtryk for. Han synes, at diskussionen på en eller anden besynderlig måde er blevet vendt på hovedet.&raquo;Det er ikke så meget et spørgsmål, om vi gør noget godt med vores investeringer &ndash; men snarere det modsatte: Gør vi skade med vores investeringer?&laquo;
