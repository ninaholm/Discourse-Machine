Justitsministeriet vil opgøre kriminelle efter nationalitet
’Det er relevante oplysninger at have adgang til, når man skal danne sig et billede af, hvem der bliver dømt for kriminalitet i Danmark,’ lyder det fra Søren Pind om, at anklagemyndigheden og politiet fremover vil opgøre gerningsmænds nationalitet. DF er tilfreds, mens EL advarer mod misbrug af oplysningerne
Justitsminister Søren Pind vil nu til at have opgjort kriminelle efter deres nationalitet – efter initiativ fra sin forgænger på posten, den nuværende socialdemokratiske formand, Mette Frederiksen.

Et årtis politisk kamp om, hvorvidt anklagemyndigheden og politiet skal opgøre kriminelle ud fra deres nationalitet, er nu afgjort: Det skal de.&raquo;Det er relevante oplysninger at have adgang til, når man skal danne sig et billede af, hvem der bliver dømt for kriminalitet i Danmark. Det gælder for eksempel i forhold til diskussionen om udvisning af kriminelle udlændinge,&laquo; siger justitsminister Søren Pind (V), efter at forgængeren på posten, Mette Frederiksen (S), bad Rigsadvokaten og Rigspolitiet finde en løsning, så det bliver muligt at lave &raquo;brugbare og dækkende udtræk om nationalitet på gerningsmænd&laquo;. Løsningen &ndash; som betyder, at det bliver muligt at opgøre nationaliteten på sigtede, tiltalte og dømte &ndash; venter nu på en endelig godkendelse fra Datatilsynet.Hvor tilhængerne af en mere detaljeret kriminalstatistik opgjort på nationalitet har talt om et tabu, som forhindrede en målrettet indsats mod de rigtige grupper, har modstanderne advaret mod at kategorisere kriminelle efter oprindelsesland. &raquo;Man bliver ikke kriminel af at tilhøre en bestemt gruppe,&laquo; som Socialdemokraternes daværende retsordfører, Karen Hækkerup, udtrykte det i 2007, mens Venstres Kim Andersen dengang efterlyste, hvad formålet med en sådan statistik skulle være.Efter at daværende justitsminister Lene Espersen (K) havde fastslået, at der &raquo;ikke foreligger et politimæssigt behov for yderligere statistik på dette område&laquo;, aftalte Dansk Folkeparti året efter i finanslovaftalen med VK-regeringen, at Danmarks Statistik fik til opgave at se på kriminaliteten blandt indvandrere og efterkommere.Dansk Folkepartis retsordfører, Peter Skaarup, er derfor tilfreds med den nye beslutning. Peter Skaarup efterlyser i dag særligt tal på, hvor mange af indbruddene som bliver begået af omrejsende kriminelle &ndash; og hvilke lande de kommer fra.&raquo;Det er fakta, der har været savnet længe i debatten, og som kan være med til at undgå fejl og myter i diskussionen om herboende indvandreres &ndash; og udlændinge i det hele taget &ndash; kriminalitet. Når vi for eksempel taler om østeuropæernes kriminalitet, så er det jo en sammensat gruppe af lande, hvor virkeligheden er, at særligt rumænerne er fremherskende i kriminalitetsstatistikken. Det vil gøre det muligt at rette fokus mod disse lande,&laquo; siger Peter Skaarup, som nu vil bede Søren Pind om også at opgøre nationaliteten på ofrene for forbrydelser.EL: Kan bruges usagligtEnhedslistens retsordfører, Pernille Skipper, mener, at der kan være &raquo;god ræson&laquo; i en mere detaljeret kriminalstatistik &ndash; også en opgjort på nationaliteter.Men Pernille Skipper håber, at anklagemyndigheden og politiet så også bliver bedre til at opgøre for eksempel antallet af såkaldte hadforbrydelser, eller antallet af anmeldte og henlagt voldtægtssager.&raquo;Vi støder tit ind i det problem, at vi ikke har ordentlige informationer, fordi politiet og anklagemyndigheden ikke kan lave udtræk af deres data. Så det er kun godt, hvis man kan trække mere viden ud databaserne. Men hvis formålet ene og alene er at opgøre nationaliteter ud fra ønsket om at bruge oplysninger i en bestemt politisk sammenhæng, så er det usagligt og bringer minder om nogle opgørelser, som vi har set i andre samfundsformer,&laquo; siger Enhedslistens retspolitiske ordfører.Danmarks Statistik opgør i dag kun antallet på dømte, og altså skyldige, indvandrere, ligesom analysen af disses kriminalitet tager højde for, at gruppen adskiller sig fra befolkningen som helhed. I Danmarks Statistiks databank er det dog stadig muligt at finde &raquo;råtallene&laquo; for indvandrernes kriminalitet.I disse dage er Danmarks Statistik ved at færdiggøre statistikken for 2014 og ifølge afdelingsdirektør for Personstatistik, Niels Ploug, taler tallene deres tydelige sprog.&raquo;Det er jo klart, at forskellen bliver tydeligt, især hvad angår kriminaliteten. Her er der markante forskelle. Men vi gør, hvad som er god skik, nemlig at lave en såkaldt socioøkonomisk korrektion. Kriminalitet er jo socioøkonomisk betinget, så folk med en dårligere økonomi og uddannelse &ndash; alt andet lige &ndash; er mere kriminelle end andre. Hvilket man kan korrigere for, hvis to grupper er sammensat forskelligt &ndash; og det er gruppen af indvandrere i forhold til etniske danskere. Men selv når vi korrigerer for det, så er der ret betydelige forskelle i kriminaliteten i de to grupper.&laquo;
