Bagsiden: ’Marie har ikke noget at beklage’
Søren Krarup iler sin mf-datter til undsætning – efter hun har skrevet så grimt om New Zealands indfødte maorier, at selv Dansk Folkeparti må slå bak
DF’s Marie Krarup bortforklarede først sine nedladende ord som ’satire’, dernæst som fejl i oversættelse.

Usædvanligt, at 46-årige har nødigt, at deres far kommer dem til undsætning. Men sådant et behov må Dansk Folkepartis mf&rsquo;er Marie Krarup åbenbart have. Hun har skrevet så grimt om New Zealands indfødte befolkning, maorierne, at selv hendes parti &ndash; der har hang til at tale fælt om fremmede &ndash; har set sig nødsaget til at slå bak og beklage. Men Marie Krarup selv har ikke grund til at beklage sine ord. Det fastslår hendes far, eks-mf&rsquo;er Søren Krarup i går i dagbladet Politiken:&raquo;Hun har ikke beklaget, for det, hun har sagt, er ikke noget at beklage.&laquo;Hvordan lød de famøse ord, som Marie Krarup &ndash; med støtte fra sin far &ndash; ikke finder grund til at beklage?Marie Krarup skrev en blog i Berlingske om en New Zealand-rejse, som hun for nylig foretog med Folketingets Forsvarsudvalg.Hun omtaler, hvad hun selv kalder &raquo;et mindre civiliseret indslag i forsvarsudvalgets besøg&laquo;:&raquo;Da vi kom til en flådebase, blev vi nemlig ikke modtaget med håndtryk eller honør af uniformerede mænd som sædvanligt. Nej, vi blev modtaget med et maoridanseritual med en halvnøgen mand i bastskørt, der råbte og skreg på maori. Han udførte mærkelige ritualer og rakte tunge.&laquo;NæsegnidningDernæst omtaler Marie Krarup, at yderligere hilsning fandt sted &raquo;men med næsegnidning &ndash; ikke med håndtryk&laquo;. Endvidere beså forsvarsudvalget &raquo;maoritemplet, der var udsmykket med gudeskikkelser med vrede ansigter og store erigerede penisser&laquo;.Denne beskrivelse er nået frem til New Zealands aviser, hvorpå der har rejst sig en bølge af vrede mod Marie Krarup og Danmark. Handelsminister Pia Olsen Dyhr (SF) advarer om tabte danske markedsandele. Den advarsel har skræmt Dansk Folkeparti så meget, at partiet udsendte en beklagelse over &raquo;Marie Krarups blogindlæg og den misere, det har givet anledning til&laquo;.Beklagelsen tilføjer: &raquo;Vi tager til efterretning, at Marie Krarup har sagt, at hun har ment indlægget som et satirisk indslag og ikke havde til hensigt at genere folk på New Zealand.&laquo;Den med satiren lyder lidet overbevisende. Marie Krarup har derfor senest grebet til at forklare, at der var tale om &raquo;en fejl&laquo; i oversættelsen af hendes ord til engelsk i New Zealands aviser.Det bestrides pure af oversætteren, der er dansk. En sammenholdning af den danske og engelske tekst viser da heller ikke nogen meningsforskel.Alligevel afviser Marie Krarup at beklage. Og hun har heldigvis far med sig.&nbsp;
