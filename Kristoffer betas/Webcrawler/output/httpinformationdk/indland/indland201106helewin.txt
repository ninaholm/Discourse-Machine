Hele Winds institut blev bedt om ikke at tale med pressen
I en intern mail, som Information er i besiddelse af, beder institutlederen samtlige medarbejdere om ikke at udtale sig til pressen. I går garanterede rektor Ralf Hemmingsen ellers ytringsfrihed for Wind og andre forskere


Det er ikke kun Marlene Wind, men hele Institut for Statskundskab, der er blevet bedt om ikke at udtale sig til pressen. Det viser en intern mail, som Information er i besiddelse af.I mailen, som er henvendt til alle medarbejdere på instituttet, beder institutleder Lars Bo Kaspersen dem om ikke at udtale sig til pressen i sagen om den omstridte EU-forsker Marlene Wind.»Endvidere vil jeg gerne bede jer om at henvise til mig eller dekanen, hvis I kontaktes i denne sag (om Marlene Wind,red.). Nu skal vi have den lukket, og så må vi diskutere det principielle på et senere tidspunkt,« skriver Lars Bo Kaspersen i mailen, som er dateret tirsdag den 14. juni, altså to dage før Marlene Winds mediepause blev offentliggjort af institutlederen i en pressemeddelelse.I lørdags kunne Information fortælle, at Marlene Winds mediepause ikke var frivillig. Den blev ifølge Informations kilder dikteret fra højere sted. Mailen fra Lars Bo Kaspersen blev af flere ansatte på instituttet, som Information har talt med, opfattet som et forsøg på at censurere dem fra deltage i debatten om Winds rolle i medierne.MisforståelseLars Bo Kaspersen mener ikke, at han bevidst har prøvet at udsætte nogen for censur. Han siger endvidere til Information at han derefter havde en korrespondance med medarbejderne, hvor han understreger, at der ikke var tale om censur.»Jeg mener på ingen måde, at jeg har censureret eller forbudt nogen at sige noget. Jeg ville bare opfordre til, at man var en smule forsigtig af hensyn til Marlenes situation.«Kan du uddybe det?»Hvis der var nogle, der blev kontaktet omkring ytringsfriheden og ville tage en diskussion med Marlene om ytringsfrihedsaspektet, så syntes jeg bare, de skal henvise til mig eller dekanen, da det jo er en principiel diskussion for hele universitetet.«Men det er svært at opfatte mailen som andet, end at man ikke skal udtale sig?»Det forstår jeg godt, men det er også derfor, jeg op til flere gange understreger over for de forskellige medarbejdere, at de må sige, hvad de vil,« siger Lars Bo Kaspersen.Ingen kommentarIgennem sin pressemand siger rektor Ralf Hemmingsen, at han ingen kommentar har til sagen. Videnskabsminister Charlotte Sahl-Madsen (K) understreger over for Information, at alle, også ansatte på universiteter, har ytringsfrihed.»I dette land har alle ytringsfrihed, og med forskere vil jeg næsten gå så langt som til at sige, at de har en ytringspligt til at deltage i den offentlige debat.«Hvad er din holdning til, at rektor Ralf Hemmingsens ikke ønsker at kommentere denne sag?»Jeg mener, den burde interessere folk i universitetsverden,« siger ministeren.
