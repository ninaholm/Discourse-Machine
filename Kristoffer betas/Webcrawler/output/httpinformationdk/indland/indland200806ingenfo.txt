Ingen Fogh-garanti om lønkommission



 Hvis en lønkommission skal blive til virkelighed efter sommerferien, skal fagbevægelsen udviske den interne uenighed og stå sammen om et krav om en lønkommission.
Det siger statsminister Anders Fogh Rasmussen (V) i dag.
"Jeg vil da ikke udelukke, at der kan være et behov for at få fakta på bordet om, hvordan lønrelationerne egentlig er i det danske samfund. Det vil jeg da ikke afvise. Men det må være en klar forudsætning, at det har en tydelig opbakning fra fagbevægelsens side," siger Anders Fogh Rasmussen til Ritzau. 
ritzau

