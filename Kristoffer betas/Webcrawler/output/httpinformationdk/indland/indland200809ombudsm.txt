Ombudsmand presser Rønn



 Birthe Rønn Hornbech må svare klart på, hvad der skal til for at opnå familiesammenføring i Danmark ifølge EU-retten. I et brev til integrationsministeren kræver Folketingets ombudsmand, Hans Gammeltoft-Hansen, en redegørelse for, hvad der er praksis på området, efter Birthe Rønn Hornbech tvang Udlændingeservice til at fjerne en tommelfingerregel på to ugers ophold i et andet EU-land. Ministeren fik også Udlændingeservice til at slette den vejledende frist i sin endelige redegørelse til ombudsmanden om sagen.
Også Birthe Rønn Hornbech selv er under ombudsmandens lup. Han indleder en særskilt undersøgelse af ministerens vejledningspligt i en konkret sag om opholdstilladelse. Sagen kom frem, da Berlingske Tidende den 27. juli rejste tvivl om, hvorvidt Rønn Hornbech undlod at vejlede en borger om EU-reglernes betydning. 
/ritzau

