Vilhelmsen til Thor Möger: Tillykke med det nye job
SF-formanden ønsker Thor Möger Pedersen tillykke med jobbet som DR2-vært, der sender ham ud af dansk politik
Sundhedsminister Astrid Krag (SF). Foto: Scanpix

SFs formand, Annette Vilhelmsen, ønsker Thor Möger Pedersen tillykke med sin ansættelse som studievært for DR.&raquo;Det bliver spændende at se Thor i den rolle. Jeg kender Thor som en dygtig samfundsdebattør og ønsker ham stort tillykke med det nye job,&laquo; siger Vilhelmsen i en kort skriftlig kommentar til Ritzau.Thor Mögers nye job som vært på et debatprogram på DR2 betyder, at den tidligere skatteminister og SF-strateg stopper som aktiv politiker og folketingskandidat for SF.Men det forholder SF-formanden sig ikke til i den korte kommentar. Vilhelmsen sendte selv Thor Möger ud på sidelinjen i dansk politik, da hun fyrede ham som skatteminister, efter at hun overtog formandsposten i oktober sidste år.SF&#39;s næstformand Mette Touborg lykønsker også Thor Möger med det nye job, men hun ærgrer sig samtidig over tabet af &raquo;en stærk folketingskandidat.&laquo;&raquo;Jeg er da glad på Thors vegne og glæder mig over, at han fortsætter med at deltage i den offentlige debat. Nu i en ny rolle.&laquo;&raquo;Som næstformand ærgrer jeg mig over at skulle sige farvel til en stærk folketingskandidat i Århus, men jeg respekterer Thors beslutning om, at hans kandidatur til Folketinget ikke er foreneligt med hans nye arbejde,&laquo; siger Mette Touborg i en skriftlig kommentar.Thor Möger Pedersen er den seneste i rækken af SF&#39;ere fra den tabende fløj i formandsvalgkampen, som trækker sig fra den landspolitiske scene.Næstformand Mattias Tesfaye trak sig fra alle sine poster i partiet før jul i protest mod den politiske linje og fik straks følgeskab af medlem af landsledelsen Kasper Bjering Jensen, der siden har meldt sig ind i Socialdemokraterne.Og i sidste uge valgte Thor Möger Pedersens kæreste og tidligere folketingsmedlem for SF, Nanna Westerby, at trække sit kandidatur til Københavns Borgerrepræsentation.
