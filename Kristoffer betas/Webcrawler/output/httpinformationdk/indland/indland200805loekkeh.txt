Løkke holdes på pinebænken



 Selv om Dansk Folkeparti takker ja til et tilbud fra finansministeren om en mundtlig orientering om sagen på hans kontor, så har VK-regeringens støtteparti ikke taget stilling til, om det støtter oppositionens krav om en uvildig undersøgelse af Lars Løkke Rasmussens udgiftsbilag. Partiet vil først tage stilling efter mødet. Selv fastslår Lars Løkke Rasmussen, at Folketingets partier - bortset fra DF - kan se langt efter en redegørelse om sagen, som gælder taxiregninger for 148.000 kr fra hans tid som amtsborgmester i Frederiksborg Amt - og ifølge statsministeren vil sådan en undersøgelse da også være "spild af ressourcer". ritzau

