Venstre vil mindske u-landsbistanden, Enhedslisten vil øge den
Enhedslisten kritiserer regeringen for at bruge for lidt, Venstre kritiserer den for at bruge for meget. Der er finanslovskamp om u-landsmilliarderne
Danmark er fortsat et af de lande i verden, der yder den største andel af BNI i u-landsbistand. Men der er fortsat et stykke vej fra de nuværende 0.83 pct. af BNI og op til 1 pct., som er regeringens mål.

Forud for den kommende uges afgørende forhandlinger om næste års finanslov presses SRSF-regeringen fra både venstre og højre side i spørgsmålet om, hvor meget Danmark næste år skal give i udviklingsbistand.Udviklingsminister Christian Friis Bach (R) foreslår således, at udviklingsbistanden i 2013 stiger med 366 millioner kroner, så den i alt kommer op på 16.045 mio. kroner. Dermed vil udviklingsbistanden til næste år udgøre 0,83 procent af bruttonationalindkomsten (BNI), eller den samme procentandel som i år.Men det er for lidt, mener Enhedslistens udviklingsordfører, Christian Juhl.»Vi skal have fundet nogle flere penge. 200 millioner kroner og så kommer vi i det mindste op på 0,85 procent af BNI. Det burde være der, vi lander til næste år«, siger Christian Juhl.Udviklingsordføreren efterlyser samtidig en plan for, hvornår regeringen har tænkt sig at opfylde regeringesgrundlagets mål om »over en årrække« at hæve udviklingsbistanden, så den kommer op på én procent af BNI.Riget fattes pengePå trods af stigningen i kroner og øre næste år vil udviklingsbistanden nemlig fortsat kun udgøre 0,83 procent af BNI – hvilket er en lavere procentdel end i de sidste år af VK-regeringens levetid.I 2011 udgjorde udviklingsbistanden 0,85 procent af BNI, mod 0,91 procent i 2010 og 0,88 i 2009 (i 2000, altså før regeringskiftet året efter, udgjorde udviklingsbistanden 1,06 procent af BNI).Før regeringsskiftet i 2011 havde den daværende VK-regering og Dansk Folkeparti aftalt at fastfryse udviklingsbistanden på niveauet i 2010, eller på 15,2 milliarder kroner frem til 2013. Det ville have betydet, at udviklingsbistanden til næste år ville have udgjort 0,76 procent af BNI.Venstres udviklingsordfører, Jakob Ellemann-Jensen, kræver nu, at regeringen til næste år sparer 824 millioner kroner på udviklingsbistanden.»Når alle områder i det danske samfund skal kigges efter i sømmene, riget fattes penge, og vi skal spare mange steder, så kan vi ikke bare sige, at der er nogle områder, vi overhovedet ikke vil kigge på. Det er da en sympatisk ide at ville give flere penge, men det er bare ikke realistisk, sådan som økonomien ser ud,« siger han.Selv om Danmark ikke som før regeringsskiftet i 2001 er det land i verden, som giver mest i udviklingsbistand i forhold til landets størrelse, er beløbet dog stadig over de 0,7 procent af BNI, som FN anbefaler de industrialiserede lande at punge ud med. Kun fem lande lever op til den målsætning, herunder Danmark.Ifølge Christian Friis Bach er bundlinjen, at udviklingsbistanden til næste år øges i kroner og øre – samt procentvis i forhold det beløb, VK-regeringen havde budgetteret med.»Når det så er sagt, så vil jeg gerne anerkende, at vi godt kunne have tænkt os større ambitioner og en hurtigere stigningstakt. Det er det, regeringspartierne signalerer med regeringsgrundlaget. Men vi må tage et benhårdt hensyn til, at der er en meget markant økonomisk genopretning i Danmark. Derfor er stigningstakten ikke større, end den er. Det er det, vi har vurderet, at der er råd til nu. Og når der forhåbentlig kommer gang i økonomien igen, så står regeringen klar til at øge stigningen frem mod én procent,« siger udviklingsministeren.Foreløbig har nødhjælps- og bistandsorganisationerne forståelse for udviklingsministerens økonomiske klemme. Men ligesom Enhedslisten efterlyser Folkekirkens Nødhjælp og Mellemfolkeligt Samvirke en plan for, hvornår Christian Friis Bach har tænkt sig nå målet om et at give én procent af BNI i udviklingsbistand.»Det er selvfølgelig godt, at vi nu bruger flere penge på udviklingsbistanden. Men det er stadig for få, da vi jo ikke rykker i forhold til målsætningen om at komme op på den ene procent. Regeringen burde sætte et mål for, hvornår den egentlig har tænkt sig at komme op på den ene procent,« siger Trine Mach, forkvinde for Mellemfolkeligt Samvirke.Birgitte Qvist-Sørensen, international chef i Folkekirkens Nødhjælp, er enig: »Vi regner med, at regeringen stadig satser på at nå op på den ene procent. Det vil vil vi holde den fast på. Men det er selvfølgelig ærgerligt, at der ikke sker en fremgang i procent. Dog anerkender vi, at der er en økonomisk krise«
