Betalingsuddannelser skal undersøges



 Er det Videnskabsministeriet eller universiteterne, der skal betale penge tilbage til de studerende, som har betalt en ulovlig studieafgift på de såkaldte Erasmus Mundus-uddannelser? Det var et af de spørgsmål, der blev stillet til videnskabsminister Helge Sander fra Folketingets talerstol af Enhedslistens universitetsordfører Johanne Schmidt-Nielsen i sidste uge. Videnskabsministerens svarede, at tilbagebetalingen af den ulovlige studieafgift var så kompleks en sag, at ministeriets embedsmænd var blevet sat i gang med at undersøge den nærmere. Der ventes svar i sagen d. 1. februar. 

