Direktør: Løkke gengiver mig korrekt
Efter et døgns total tavshed fra Panoramas side går direktør Morten Broager nu til pressen


Det stod ikke rigtig skrevet i kortene, at en mindre rengøringsvirksomhed i Taastrup, Panorama, skulle tage en stor del af overskrifterne i valgkampens første døgn.Men det skete altså ikke desto mindre, efter at Venstres formand, Lars Løkke Rasmussen, startede sin valgkamp med at nævne et møde, han havde holdt med Panoramas direktør, Morten Broager, i foråret.Løkke fortalte om virksomhedens problem med en kontanthjælpsmodtager, der efter nogen tids ansættelse valgte at sige sit job op, fordi det ikke kunne betale sig for vedkommende at arbejde hos Panorama. Han krævede 20 kroner i timen i lønforhøjelse, og da kravet ikke blev efterkommet, sagde han farvel til virksomheden.Siden har den lokale 3F-afdeling &ndash; der selv har holdt møde med Panoramas direktør, og som kender firmaets overenskomst &ndash; undret sig offentligt over historien om, at en kontanthjælpsmodtager ikke skulle have noget ud af at arbejde til 139 kr. i timen. Men efter et døgns total tavshed fra Panoramas side går direktør Morten Broager nu til pressen. I en kort mail til Ritzau skriver han: &raquo;Jeg kan bekræfte, at det, som Lars Løkke Rasmussen sagde i går (onsdag,red.), er korrekt og i overensstemmelse med det, jeg har fortalt under et møde i min virksomhed. Jeg har ikke yderligere at tilføje for nuværende&laquo;.Mailen er sendt via et kommunikationsbureau. Ritzau har dog efterfølgende været i telefonisk kontakt til Morten Broager, der understreger, at der var tale om en kontanthjælpsmodtager, og at denne sagde op med henvisning til, at arbejdet ikke kunne svare sig. Morten Broager ønsker af &raquo;beskyttelseshensyn&laquo; ikke at oplyse navnet på den kontanthjælpsmodtager, der er tale om.Ritzau
