Det røde ægteskab er gået i stykker
Enhedslisten troede engang, at partiet skulle være det nye Dansk Folkeparti. I stedet er SRSF-regeringens støtteparti endt uden indflydelse, partiets topforhandlere og regeringens ditto mødes ikke længere, og forude risikerer forhandlingerne om næste års finanslov at ende i et folketingsvalg. Hvordan er det kommet dertil?
Selv om Johanne Schmidt-Nielsen og Enhedslisten har bragt Helle Thorning-Schmidt og SRSF-regeringen til magten, er der ikke mange møder mellem Enhedslisten og regeringstoppen. På billedet stikker Villy Søvndal (SF), Helle Thorning-Schmidt (S) og Margrethe Vestager (R) og Johanne Schmidt-Nielsen hovederne sammen i forbindelse med tv-debat.

Bagefter var deltagerne usikre på, hvordan ordene egentlig var faldet under mødet i Statsministeriet. Men ingen var ikke i tvivl om, hvad Helle Thorning-Schmidt mente den dag i april 2012: Hvis Enhedslisten ikke stemte for den kommende aftale om kommunernes økonomi, så udskrev statsministeren folketingsvalg.Til Helle Thorning-Schmidts overraskelse krævede Enhedslisten nemlig, at kommunerne fik flere penge i 2013, hvis støttepartiet &ndash; for første gang &ndash; skulle stemme for det såkaldte aktstykke i Folketingets finansudvalg. Et krav, statsministeren hverken ville bøje sig for eller havde forudset.&raquo;Det var os, som gjorde regeringen opmærksom på, at kommuneaftalen er en lille finanslov, og altså en aftale, regeringen må finde flertal for, hvilket gjorde, at den havde et problem. Det havde regeringen ikke lige gennemskuet,&laquo; som Frank Aaen fortæller.Da Enhedslistens finansordfører sammen med Johanne Schmidt-Nielsen og partiets politiske rådgiver, Pelle Dragsted, forlod mødet med Helle Thorning-Schmidt, Bjarne Corydon samt statsministerens særlige rådgiver, Noa Reddington, gik de derfor i gang med i al hemmelighed at lave en såkaldt plan C.I forvejen havde Enhedslisten altid arbejdet med en langsigtet plan A, hvis folketingsvalget kom til tiden. En halvlangsigtet B, hvis valget kom før tiden. Og nu blev der yderligere lavet en plan C for, hvis det kom i løbet af få uger eller måneder. Der blev nedsat en valgkampledelse, partiet gik igang med plakatklistring, og der blev oprettet en særlig valgkampagnestilling.Hvis statsministeren altså gjorde alvor af truslen.Det nye DFInden regeringsskiftet i 2011 havde Enhedslisten ellers store forventninger. Både til partiets fremtidige rolle i dansk politik. Og den fremtidige politik.Tilbage i 2009 sammenlignede Per Clausen Liste Ø&rsquo;s kommende magt under en rød regering med Dansk Folkepartis under VK-regeringerne i 00&rsquo;erne.&raquo;Dansk Folkeparti har været inspirerende for os, fordi partiet har vist, at man kan have megen indflydelse uden at sidde i regering. Vi mener, at vi kommer i den samme situation, hvor vi skal levere de nødvendige stemmer for at komme igennem med de forandringer, som en Socialde-mokratisk ledet regering ønsker. Hvis man siger, at Dansk Folkeparti har haft meget indflydelse, så vil vi have lige så megen indflydelse som dem. I udgangspunktet vil vi sige, at en kommende S-ledet regering må forstå, at vores indsats bliver bedømt på, om vi får indflydelse,&laquo; forklarede Enhedslistens gruppeformand til Berlingske.Dengang i 00&rsquo;erne havde Pia Kjærsgaard løbende frokostmøder med Anders Fogh Rasmussen, og senere Lars Løkke Rasmussen, i Statsministeriet eller på Marienborg. Pia Kjærsgaard og Kristian Thulesen Dahl blev ad hoc kaldt over i Statsministeriet, når VK-regeringen fik behov for at drøfte forhold, hvor støttepartiet havde en anden mening end regeringen. Og to-tre gange om året samledes Pia Kjærsgaard, Kristian Thulesen Dahl og Peter Skaarup på Marienborg med Venstre og Konservatives topministre for at endevende den kommende politiske dagsorden.Når Per Clausen troede på en lignende let adgang til Statsministeriet, skyldtes det, at Socialdemokraterne og SF i deres fælles skatte- og udlændingeudspil havde givet løfter, som i givet fald netop krævede Enhedslistens stemmer for at blive indfriet. Nu skulle forholdene forbedres for de arbejdsløse og kontanthjælpsmodtagerne. Og pengene skulle komme fra højere skatter og ikke mindst beskatningen af erhvervslivet, forklarede Enhedslistens gruppeformand.Til gengæld advarede Venstre og Konservative på det tidspunkt om, at danskerne efter det kommende folketingsvalg ville vågne til et rødt chok.&raquo;En stemme på Helle Thorning-Schmidt er en stemme på Frank Aaen,&laquo; konstaterede Lene Espersen.Når det aldrig kom så vidt, skyldes det ifølge Kristian Thulesen Dahl Enhedslisten selv.&raquo;Hvis Enhedslisten havde haft ambition om at få den samme betydning overfor den nuværende regering, som vi havde overfor den tidligere, ville det kræve, at partiet var parat til at sætte sig i respekt. De første halvandet år har vist, at Enhedslisten springer op som løver og falder ned som lam, hver gang de er blevet sat ud på et sidespor af regeringen. Det betyder, at regeringen er sikker på, at Enhedslisten altid falder på plads, når det er nødvendigt. Og derfor behøver regeringen ikke at tage særlig notits af dem,&laquo; siger Dansk Folkepartis formand.Hvedebrødsdage er talteI foråret 2012 endte statsministeren dog med at bøje sig for Enhedslistens krav til kommuneaftalen, efter at Johanne Schmidt-Nielsen fra talerstolen på partiets årsmøde, i maj, havde advaret hende om, at &raquo;I kommer ingen vegne med trusler&laquo;.Enhedslisten fik 800 millioner kroner ekstra til kommunerne. Og ikke blot kom der ikke noget folketingsvalg. Offentligheden hørte aldrig om, hvor tæt vi kom på det, da hverken Helle Thorning-Schmidt eller Enhedslisten på det tidspunkt ønskede at udstille deres uenighed yderligere.Men de politiske hvedebrødsdage var overståede.Ganske vist manglede regeringen og Enhedslisten i sommeren 2012 kun at underskrive en skatteaftale inden Venstre i sidste øjeblik sprang til. Men det forbedrede selvfølgelig ikke forholdet mellem regeringen og Enhedslisten. Tværtimod. Efter forløbet om skatteaftalen begyndte Johanne Schmidt-Nielsen at føre referat på møderne med regeringen, for at ingen efterfølgende skulle være i tvivl om, hvad der var blevet sagt og lovet.Forud for sidste efterårs finanslovforhandlinger krævede Enhedslisten derfor en kroneforkrone-erstatning for skatteaftalen og en løsning for dagpengemodtagerne som falder ud af systemet på grund af den forkortede dagpenge- og optjeningsperiode.Sådan gik det som bekendt ikke, og Johanne Schmidt-Nielsen erkendte efterfølgende, at &raquo;vi vurderede, at den parlamentariske situation var anderledes, end den er&laquo;.Enhedslisten troede nemlig, at Venstre stod klar til at lave en finanslovaftale. En aftale Liste Ø skønnede ville være endnu dårligere.For trods alt at udstille uenigheden valgte Enhedslisten i stedet at blive væk fra det traditionelle pressemøde foran finansministerens dør efter indgåelsen af finanslovsaftalen for 2013.&rsquo;Godt nytår&rsquo;Siden har der ikke været nogen møder mellem regeringstoppen og Enhedslisten, så da Frank Aaen den sidste dag i februar mødte op i Finansministeriet til det første forhandlingsmøde om Vækstplanen indledte han med at sige &raquo;Godt nytår&laquo;.Hvilket man jo gerne gør, når man møder folk for første gang i det nye år, som Enhedslistens finansordfører forklarede.Hvordan det er kommet hertil, får man forskellige svar på afhængig af, om du spørger kilder i Enhedslisten eller regeringspartierne.Per Clausen placerer ansvaret ét sted:&raquo;Det er da klart, at jeg er blevet overrasket over, at regeringen er så indstillet på at føre borgerlig politik, som den har vist sig at være. Og når regeringen beslutter sig for at føre borgerlig politik, så samarbejder den jo med de borgerlige partier og det samarbejde bliver det interessante, og så er regeringen ikke så optaget af relationen til os. Den dag, regeringen besluttede sig til, at den &ndash; i al væsentlighed &ndash; ville føre den samme økonomiske politik som Venstre og Konservative, så var spørgsmålet bare, om de kunne gøre det samme med disse partier&laquo;.Til gengæld mener kilderne i regeringspartierne, at årsagen til krisen i parforholdet netop skyldes, at Enhedslisten forventede at blive Dansk Folkeparti model 2.0. Ikke blot at blive støtteparti som under Nyrup-regeringerne i 1990&rsquo;erne.Men det var for det første aldrig realistisk, da vælgerne på valgdagen viste, at der ikke er flertal for en rød politik.Og for det andet så er afstanden mellem Enhedslisten og regeringen i den økonomiske politik så meget større, end den var mellem Dansk Folkeparti og den daværende VK-regering.&raquo;Enhedslisten er langt fra skiven,&laquo; som en kilde udtrykker det med henvisning til, at partiet anfægter regeringens fokus på at øge arbejdsudbuddet og senest &ndash; i forbindelse med Vækstplanen &ndash; at fokusere på konkurrenceevnen.I stedet har Enhedslisten nærmest fra dag ét kritiseret regeringens politik og taler hele tiden om, at støttepartiet ikke kommer til at vælte den &ndash; regeringen vil vælte sig selv, hvis det sker. Den retorik ville Pia Kjærsgaard aldrig bruge, lyder det.RadiotavshedUnder alle omstændigheder undrer Frank Aaen sig over regeringens radiotavshed.&raquo;Det ville vel være normalt at mødes nogle gange med dem, som har bragt regeringen til magten for ligesom at høre, hvad der skal ske i de kommende måneder. Det har været fraværende. Der er ikke nogen fornærmethed i det. Det er bare en konstatering af, at regeringen har besluttet, at det hele skal laves med Venstre. Men en regering som har omsorg for sit eget liv ville nok alligevel jævnligt tage den slags møder&laquo;.I dag har både regeringspartierne og Enhedslisten svært ved at se, hvordan enderne endnu engang skal kunne nås ved efterårets finanslovsforhandlinger, hvis Vækstplanen som forventet vedtages med Venstres stemmer (det vil til gengæld sikre, at Venstre stemmer for dette års kommunalaftale, da denne ventes at blive en del af den samlede aftale om Vækstplanen).Også selv om ingen af parterne har nogen interesse i et eventuelt folketingsvalg før tiden, som kun vil overlade Statsministeriet til tidligere statsminister Lars Løkke Rasmussen.Men som Bjarne Corydon diplomatisk konstaterer i en skriftlig kommentar:&raquo;Vi er en mindretalsregering, der er afhængig af at kunne skaffe flertal til begge sider, hvis vi vil have vores politik igennem. Jeg synes, at regeringen har lavet ganske mange aftaler med Enhedslisten, som begge parter har al mulig grund til at være tilfredse med. Og for mig er det da også en given sag, at vi kommer til at lave flere&laquo;.&nbsp;&nbsp;
