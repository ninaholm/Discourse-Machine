Virksomheder skærer i forskningen



 En prognose viser, at erhvervslivets investeringer i forskning og udvikling vil falde som følge af den økonomiske krise. Ifølge de seneste offentliggjorte tal udgjorde erhvervslivets investeringer i forskning og udvikling 1,91 procent af bruttonationalproduktet i 2007  denne andel forventes i år at falde til mellem 1,81 og 1,88 procent.
»Til trods for at der er tale om en prognose, så tyder meget på et samlet fald i erhvervslivets investeringer i forskning og udvikling. Det er selvfølgelig bekymrende  men det bekræfter mig i, at det var rigtigt, da vi allerede i september sidste år satte emnet på dagsordenen og indkaldte repræsentanter fra erhvervslivet til en rundbordssamtale på Christiansborg,« siger videnskabsminister Helge Sander.

