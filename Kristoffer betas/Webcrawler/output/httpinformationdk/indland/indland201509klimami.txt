Klimaminister: Grøn omstilling må ikke skade erhvervsliv
Spændende rapport fra 3F, men Danmark må ikke komme for langt foran, siger klima- og energiminister om jobanalyse fra grøn tænketank
Energi-, klima- og forsyningsminister Lars Christian Lilleholt (V).

&raquo;Det er jo ikke nogen stor nyhed, at der kan skabes grønne arbejdspladser ved at investere massivt i grøn omstilling.&laquo;Det siger energi-, klima- og forsyningsminister Lars Christian Lilleholt (V) i en skriftlig kommentar til den rapport fra fagforbundet 3F&rsquo;s Grønne tænketank,som Information beskrev i gårsdagens avis.Rapporten, udarbejdet for 3F af bl.a. en række fremtrædende erhvervsfolk og forskere, peger på initiativer i energi- og miljøsektoren med potentiale til at skabe 58.000 job i omstillingsfasen og 15-17.000 varige job derefter. Initiativerne vil foruden beskæftigelsen gavne udviklingen i landdistrikterne, Danmarks eksport og forsyningssikkerhed samt klimaet, anfører tænketanken.&raquo;Det er en spændende rapport, der viser, at der er et potentiale for vækst og arbejdspladser i grøn omstilling,&laquo; siger Lars Christian Lilleholt.&raquo;For mig at se er det afgørende at lave grøn omstilling på en måde, der er så omkostningseffektiv som muligt, og hvor der satses tilpas på en grøn omstilling, uden at det går ud over konkurrenceevnen og de mange arbejdspladser i resten af det danske erhvervsliv, der ikke lukrerer direkte på grøn omstilling. Det kunne være transportsektoren eller landbrugssektoren, hvor jeg tror, at mange af 3F&rsquo;s medlemmer er beskæftiget.&laquo;&raquo;Regeringen vil have grøn realisme i klima- og energipolitikken,&laquo; understreger ministeren.&raquo;Danmark skal ikke løfte en isoleret indsats, der ligger langt ude over vores internationale klimaforpligtigelser og har minimal effekt på den globale opvarmning. Især ikke hvis konsekvensen er markante omkostninger for den danske statskasse og det danske erhvervsliv &ndash; med tab af vækst, beskæftigelse og konkurrenceevne til følge.&laquo;En af de konkrete anbefalinger i tænketankens rapport er, at regeringen giver opbakning til det planlagte bioraffinaderi, Maabjerg Energy Concept (MEC) ved Holstebro, som på basis af halm og andre restprodukter vil producere kraftvarme, biogas og andengenerations bioethanol. Projektet har tilsagn om EU-støtte på 293 mio. kr., forudsat at også den danske stat bakker op.3F-tænketankens anbefaling er, at regeringen fastsætter et krav om iblanding af 2,5 pct. andengenerations bioethanol i benzinen, så den ny produktion er sikret afsætning. Uden en sådan statslig opbakning risikerer Maabjerg-projektet at komme i tidsmæssig knibe og miste noget af EU-tilskuddet.Om anbefalingen siger Lars Christian Lilleholt:&raquo;Der er et spændende potentiale i andengenerations biobrændstof, og med MEC har vi et konkret projekt, som kan bidrage til den grønne omstilling af både landbrug og transport, samtidig med at der skabes danske arbejdspladser.&laquo;&raquo;Jeg arbejder for at lave en omkostningseffektiv grøn omstilling herunder også af vores transportsektor, og her kunne et nationalt iblandingskrav for andengenerations biobrændstof være en af flere muligheder, men det er for nuværende ikke afklaret om og i givet fald, hvordan et eventuelt iblandingskrav skal udformes,&laquo; fastslår ministeren.
