Efter skolereform: Markant stigning i lærernes sygedage



Det har kostet lærerne flere dage på langs at få indfaset den nye skolereform på landets folkeskoler.Det viser opgørelsen for de kommunalt ansattes sygedage i 2014 fra KL.Det gennemsnitlige sygefravær for lærerne er steget med 1,3 dage fra 10,5 dage i 2013 til 11,8 i 2014, hvilket især skyldes en stigning i den sidste halvdel af 2014.&raquo;Det stemmer overens med de meldinger, vi fik fra kommunerne i månederne, efter skolereformen trådte i kraft,&laquo; skriver Michael Ziegler (K), der var chefforhandler under overenskomsterne med lærerne, i en pressemeddelelse.&raquo;Det er nok ikke overraskende, at en så stor omstillingsproces giver et højere sygefravær, men det er noget, man skal tage alvorligt og reagere på ude på skolerne, siger han og tilføjer:&raquo;Der er meget stor forskel på sygefraværet fra skole til skole, og problemet skal løses dér, hvor det opstår, i et samspil mellem skolens ledelse og medarbejdere.&laquo;Ifølge ham viser de seneste meldinger fra kommunerne, at stigningen i sygefraværet nu er bremset og i de seneste måneder har stabiliseret sig.Det glæder man sig over hos skolelederne, hvor man også har noteret stigningen i sygefraværet.&raquo;Det er selvfølgelig beklageligt, at udviklingen i den periode er gået den forkerte vej, når der på skolerne arbejdes så hårdt med at få forandret skolen med succes samt sikre en god arbejdsplads, hvor arbejdsglæden og motivationen er høj, skriver formanden for Skolelederforeningen, Claus Hjortdal, i en pressemeddelelse.&raquo;Derfor er det også godt, at det tyder på, at stigningen i sygefraværet nu er bremset og stabiliserer sig. På den baggrund er vi forsigtigt optimistiske om, at det går den rigtige vej igen.&laquo;Opgørelsen fra KL viser, at sygefraværet i kommunerne i 2014 var på 12 sygedage i gennemsnit per ansat målt i årsværk. Det er samme niveau som i 2013.
