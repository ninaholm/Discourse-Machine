'For mange regler fratager os evnen til at tænke selv'
I takt med at der i vores samfund øget regulering og flere og flere kontrolmekanismer, taber vi evnen til at vise ansvar og selvstændighed. Velfærdssamfundet har sejret ad helvede til, mener samfundsforsker Verner C. Petersen, som netop har udgivet en ny bog om emnet
/b&gt;, mener Verner C. Petersen. Arkiv

Velfærd på børneområdet kan defineres ved, at der maksimalt må være tre børn pr. voksen i vuggestuerne, seks børn pr. voksen i børnehaverne og mindst fire kvadratmeter gulvareal pr. barn i daginstitutionerne.På ældreområdet gælder det, at man har ret til en daglig tur i frisk luft og et bad om dagen, hvis man hører til i kategorien 'plejekrævende ældre'.Eksemplerne er taget fra Socialdemokraternes oplæg til en velfærdsreform fra 2007 og er ifølge samfundsforsker Verner C. Petersen en perfekt illustration af den uheldige drejning, vores samfund har taget"Vi tildeles rettigheder i stedet for pligter. I både Socialdemokraternes og regeringens oplæg til kvalitets- og velfærdsreformerne er tankegangen, at der skal mere styring i vores samfund i form af for eksempel kvalitetsregnskaber og målbare enheder for, hvornår vi har det godt. Det er helt hen i vejret," mener Verner C. Petersen, der er docent ved Institut for ledelse på Handelshøjskolen i Århus.Han har netop udgivet bogen Vildveje i velfærdsstaten, som han blev inspireret til, da han så de politiske udspil til reformerne.Ansvarligheden fjernesVerner C. Petersens postulat er, at udviklingen i vores velfærdssamfund betyder, at vi er ved at kvæle vores evne til at tænke selv og tage et personligt ansvar, fordi alting efterhånden skal kontrolleres, måles og vejes efter nogle fastsatte standarder."Det er sket over tid, og er i en vis forstand en indikator for velfærdsstatens succes. Vi har simpelthen vænnet os til, at man ikke selv har et ansvar. I stedet er vi blevet forvaltere af hinandens ansvar i kraft af de positioner, vi er anbragt i," siger Verner C. Petersen.For eksempel er forældre i forældrebestyrelser med til at forvalte skolernes og lærernes ansvarlighed ved at blande sig i den måde, de underviser og behandler børnene på."Lærerne skal selv have lov at bestemme over pædagogikken. De skal levere selvstændige, ansvarlige, kreative mennesker, som kan opfører sig som almindelige samfundsborgere, og som kan bruges i alle efterfølgende uddannelsessystemer. Men i stedet for at kigge på hovedformålet, har man i dag indført meget detaljerede procedurer til at sikre at tingene gøres på en bestemt måde. Der er indført trinmål, slutmål og elevplaner og logbøger, som lærerne skal bruge tid på. På den måde fjerner man ansvarligheden fra lærerne, som nu skal tjekkes af forældrene og eksterne myndigheder. Men hvordan kan lærere, der ikke må tænke selv, undervise i ansvarlighed, selvstændighed og kreativitet," lyder det retoriske spørgsmål fra Verner C. Petersen.Ansatte programmeresSamfundsforskeren synes, at der i øjeblikket sker en alt for stor del af mikroprogrammering af medarbejderne i den offentlige sektor. Vores samfund støbes i cement med helt præcise instruktioner, som skal følges."Det betyder, at flere og flere i den offentlige sektor sidder og opfylder vilkårlige mål. Men at de opfylder mål, er ikke nødvendigvis det samme som, at de opfylder formålet med deres opgave. Hvis man i stedet fokuserede på formålet uden for mange regler, ville folk, hvis de havde forstået det, engagere deres egen viden i at nå formålet og udføre opgaven på en mere engageret og fornuftig måde," mener Verner C. Petersen. En friere ramme til at fortolke formålet vil dog også betyde en mere individuel behandling af folk, og dermed vil der ikke være nogen garanti for, at indbyggerne i Frederikshavn behandles på samme måde som indbyggerne i Ringe, når de henvender sig til det offentlige. Det medgiver Verner C. Petersen, men han mener, at det er en risiko, der er værd at leve med."Jeg tror, de fleste hellere vil behandles som mennesker end som brugte biler, der behandles ens efter en instruktionsbog. Måske får man ikke helt samme behandling som sin nabo, men man bliver i det mindste taget alvorligt, i stedet for bare at blive behandlet ud fra et regelsæt, som hverken medarbejderen eller klienten reelt forstår, og som ikke nødvendigvis giver mening i det konkrete tilfælde."Medier dramatisererIfølge Verner C. Petersen bærer både medierne og politikerne en stor del af skylden for den stigende indførelse af kontrolmekanismer og tabet af vores ansvarlighed.Et eksempel er nogle af de omtalte plejehjemsskandaler fra de senere år."Ansvarligheden hos medarbejderne er så ringe i dag, at de ikke åbent siger fra. I stedet kommer der en journalist med et skjult kamera, som afslører, hvor slemt det står til, og så går medierne til de ansvarlige politikere, som reagerer ved at kræve flere tilsyn og kontroller med det resultat, at der genereres nye rapporter for samtlige tusinde plejehjem i landet. Også dem, der fungerer godt. Hvem læser dem, og hvad kan de bruges til? Det er institutionalisering."Politikerne skal have modet til at bede journalisterne henvende sig til den ansvarlige kommune i stedet for hele tiden at prøve at sikre folks rettigheder ved bevidstløst at kræve strammere regler og kontrolmekanismer."Men de ændringer er alle nødt til at hjælpe på vej. Politikerne er afhængige af medierne og embedsmændene, der er udlært i at lave nye regler. Så medierne og forskerne skal begynde at sætte fokus på det her. Og det er min opfattelse, at vi er ved at nærme os det rigtige tidspunkt for at ændre på situationen. Flere og flere er ved at indse, at det efterhånden har taget absurde dimensioner, det vi gør for at sikre god kvalitet," siger Verner C. Petersen.
