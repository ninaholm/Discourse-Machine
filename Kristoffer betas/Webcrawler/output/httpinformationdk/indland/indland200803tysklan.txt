Tyskland og Sverige dumper græsk asylsystem
De miserable forhold for asylansøgere i Grækenland får nu både Sverige og Tyskland til delvist at stoppe udvisninger til landet, mens et totalt stop overvejes. Den danske opposition kræver de græske forhold undersøgt
Pro Asyl (svensk pendant til Dansk Flygtningehjælp) beskylder den græske kystvagt for at sætte flygtninge af på ubeboede øer, ødelægge deres både på åbent hav og slå dem, hvis de når i land.

Norge stoppede udsendelsen af asylansøgere til Grækenland i december, og nu er Sverige og Tyskland til dels fulgt efter. Det græske asylsystem er under anklage for systematisk at overtræde asylansøgeres rettigheder. I en rapport fra november i 2007 skriver FN's Flygtningehøjkommissariat (UNHCR), "at det ikke har været muligt at spore nogen juridisk praksis i Grækenland (i asylsager, red.)," hvilket reelt betyder, at asylansøgere i Grækenland får systematisk afslag.Det fik Tyskland til i begyndelsen af året til at standse udsendelserne af uledsagede mindreårige asylansøgere til Grækenland, og indenrigsministeriet overvejer i øjeblikket om udsendelserne skal stoppe helt.Svensk domI Sverige har Migrationsdomstolen i Malmø, (svarer til Dansk Flygtningenævn, red.), netop foretaget en afgørelse, der går stik imod svensk udlændingeservice. En iraker, der stod til udvisning kan få lov at blive i Sverige, da domstolen ikke mener hans rettigheder er sikret i Grækenland. Det skrev Sveriges Radio på deres hjemmeside i tirsdags. At EU-lande som Tyskland og Sverige sender signaler om at underkende det græske asylsystem, rejser en hård kritik fra oppositionen i Danmark, der vil have integrationsminister Birthe Rønn Hornbech (V) til at undersøge de danske forhold."Det græske asylsystem er hullet som en si, og når landene omkring os siger stop, så bør integrationsministeren også trykke på pauseknappen, indtil de græske forhold er blevet undersøgt," siger integrationsordfører for de radikale, Morten Østergaard.Ifølge Dublin-forordningen, der regulerer flygtningestrømme i EU, kan EU-lande sende asylansøgere tilbage til det første EU-land, hvor de er blevet registreret. Selvom Information i december kunne dokumentere, hvordan det græske asylsystem overtræder fundamentale asylrettigheder, kan Udlændingeservice stadig sende asylansøgere tilbage til Grækenland, hvis man får en garanti fra grækerne om en fair asylbehandling. En sådan garanti har udlændingeservice fået 36 gange siden 2006. Heraf er 12 asylansøgere med sikkerhed blevet sendt afsted til Grækenland, oplyser Rigspolitiet."Vi har tit hørt højtstående embedsmænd fra de græske myndigheder give disse garantier, men det hjælper ikke, når praksis ikke ændrer sig," siger Chris Nash, der leder det politiske kontor i The European Council for Refugees and Exiles (ECRE), der er en sammenslutning af flygtningeorganisationer i Europa.Værdiløse garantierKarl Kopp er leder af den tyske flygtningeorganisation Pro Asyl, der svarer til Dansk Flygtningehjælp, og han har ved selvsyn oplevet de græske asylforhold tidligere på året, hvor han ledsagede en irakisk flygtning."Mine oplevelser i Grækenland med irakeren har gjort det helt klart, at de græske garantier om en fair asylprocedure, absolut ingenting er værd, hverken for den tyske regering eller nogen anden regering," siger Karl Kopp, der fortæller, at irakeren først blev sluppet ud fra Athens lufthavn, efter at have været tilbageholdt ulovligt i ni dage. Kun ved hjælp af en advokat, som Karl Kopp tilkaldte, blev irakeren frigivet."En politibetjent stikker ham en håndskrevet seddel, hvor der står noget på græsk. Vi finder senere ud af, at det er adressen på Asylkontoret i Athen," siger Karl Kopp, der i de næste dage også får brug for hjælp af advokaten til overhovedet at få adgang til Asylkontoret."For at kunne registrere en asylansøgning skal man have en adresse, men asylansøgere i Grækenland er ofte hjemløse," siger Karl Kopp, der fortæller, at der på intet tidspunkt var en jurist eller en tolk til rådighed for irakeren, der hverken taler græsk eller engelsk.En alvorlig sag"Det er en meget alvorlig sag," siger SF's integrations- og asylordfører Astrid Krag, der er foruroliget over, at Norge har stoppet udvisninger til Grækenland."Det kan ikke passe, at Birthe Rønn Hornbech bare afviser de oplysninger, der kommer fra UNHCR og forskellige menneskerettighedsorganisationer," siger hun.Den radikale integrations- og udlændingeordfører Morten Østergaard understreger, at ideen bag Dublin-forordningen er, at der er en fælles retslig standard, "men hvis der er en risiko for, at asylansøgere bliver sendt tilbage til krig, så må tvivlen komme dem til gode, og så må vi behandle deres sager her," siger Morten Øster-gaard, der kræver, at regeringen standser udvisninger til Grækenland, mens de græske forhold undersøges.Socialdemokraternes integrationsordfører, Henrik Dam Kristensen mener, at "regeringen skal svare på, om de mener Grækenland lever op til Flygtningekonventionen, for vi kan jo ikke sende asylansøgere tilbage til lande der overholder den."DokumentationLæs hele historien om Hr. P's vej gennem det græske asylsystem (pdf)Læs hele UNHCR's rapport om det græske asylsystem (pdf)Læs Pro Asyls rapport om den græske kystvagt (pdf)
