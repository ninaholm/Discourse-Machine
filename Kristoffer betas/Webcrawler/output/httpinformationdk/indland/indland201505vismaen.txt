Vismænd vil forhindre ny boligboble
Det Økonomiske Råd foreslår nu at hæve ejendomsværdiskatten og som en overgangsordning indføre en tilsvarende skatterabat for boligejerne. Det skal gøre op med skattestoppet og afbalancere boligmarkedet
Vismændene har længe foreslået at hæve boligskatten. Nu foreslår de desuden at indføre en rabat for at gøre skattestigningen mere spiselig for boligejerne

Da vismændene i Det Økonomiske Råd i går præsenterede et &rsquo;diskussionsoplæg&rsquo;, var det blandt andet med en gammel traver &ndash; nemlig forslaget om en ophævelse af det skattestop, der siden 2001 har holdt ejendomsværdiskatterne kunstigt nede.Men som noget nyt foreslog vismændene samtidig at give boligejerne en økonomisk kompensation i form af en &raquo;skatterabat&laquo;, som langsomt vil blive udfaset igen.Ifølge vismændene er det netop nu det rette tidspunkt at lade boligskatten stige på. Det skyldes, at renten er meget lav, hvilket presser priserne på boligmarkedet opad, fordi folk har råd til at købe dyrt. En stigning i boligskatten kan modvirke den trend.Den omtalte skatterabat skal i en periode modsvare stigningen i boligskatten og dermed gøre det lettere for boligejerne at sluge stigningen i ejendomsværdiskatten. Og det er en god idé, mener økonomiprofessor ved CBS Jesper Rangvid.&raquo;For nogen kan det blive et problem at betale boligskatten, hvis den begynder at følge boligpriserne. Det her kan være en måde at gøre overgangen nemmere på,&laquo; siger professoren.Vismændene foreslår et løft i ejendomsværdiskatten på en procent af ejendomsværdien, hvilket svarer til en stigning på omkring 50 procent og vil betyde en tilbagevenden til reglerne fra før 2001.Formålet er at forhindre ustabilitet på boligmarkedet, som kan sende trykbølger ud i resten af økonomien, ligesom det var tilfældet, da den seneste boligboble sprang i 2008. Ifølge økonomiprofessor ved Aarhus Universitet Bo Sandemann Rasmussen vil vismændenes forslag gøre dansk økonomi mere robust.&raquo;Et stabilt boligmarked er ret centralt i forhold til at skabe en stabil økonomisk udvikling,&laquo; siger han.Upræcise vurderingerLigesom Jesper Rangvid ser han indfasningen gennem en midlertidig skatterabat, som den rigtige måde at lade ejendomsværdiskatten stige på.&raquo;Hvis man gør det i ét hug, vil man få nogle kæmpe stigninger, som risikerer at sætte folk fra hus og hjem. Med indfasningen over en længere årrække kan folk nå at indrette sig efter det.&laquo;Der er dog et par ting, vismændene ikke tager højde for i deres forslag. Det mener lektor Jens Lunde fra Institut for Finansiering på CBS. Han er principielt enig i, at boligbeskatningen bør følge prisudviklingen på boligmarkedet.&raquo;Men de nævner for eksempel overhovedet ikke, at der er væsentligt højere grundskyld i dag end i 2001,&laquo; siger Jens Lunde.En tilbageførsel af boligskatten til reglerne før 2001 vil øge statens samlede skatteindtjening fra boligejerne mærkbart sammenlignet med 2001. Desuden udskrives grundskylden på Skats grundvurderinger, som i den seneste tid har mødt kritik for at være upræcise.PeanutsBo Sandemann Rasmussen er enig i, at grundskylden udgør et selvstændigt problem og vurderer, at det kan være problematisk at indføre nye skatteregler, der er baseret på Skats vurderinger.&raquo;Grundskylden bliver tillagt meget mere betydning, end det oprindeligt var meningen. Måske burde man slå grundskylden og boligskatten sammen til én, så man kun har én beskatning pr. ejendom,&laquo; siger Bo Sandemann Rasmussen.Jens Lunde mener desuden ikke, at ændringer i boligskatten vil have en lige så stor effekt på boligpriserne som eksempelvis ændringer i renten vil have.&raquo;Det har en effekt, men det er peanuts i forhold til rentens virkninger. Renten er stadig virkeligt lav, og det har trukket prisniveauet meget højt op. Når renten stiger igen, kan det sænke ejendomspriserne ret meget,&laquo; siger han.Trods den lave rente vurderer de økonomiske vismænd, at der er &raquo;udsigt til væsentlige rentestigninger&laquo;, som vil presse boligpriserne nedad. Det risikerer ifølge vismændene at gøre flere boligejere teknisk insolvente, fordi deres bolig pludselig er meget mindre værd, end de har købt den for. Men hvis rentestigningen kommer som følge af en vækst i økonomien, behøver det ikke være så skadeligt, vurderer Bo Sandemann Rasmussen.&raquo;Rentestigningerne vil formentlig komme samtidig med en økonomisk vækst, hvilket i sig selv vil føre til en stigning i boligpriserne,&laquo; siger han.Vismændene i Det Økonomiske Råd har før foreslået et opgør med skattestoppet for ejendomsværdiskatten. Men forslaget har ikke mødt politisk opbakning.
