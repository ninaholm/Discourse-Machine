Få penge i grønt udspil
Ifølge Det Økologiske Råd er det små beløb, der skal suppleres med midler på fremtidige finanslove, ligesom regeringen skal turde tage mere dristige skridt fremover, hvis man for alvor ønsker et grønnere Danmark


Regeringen vil gøre Danmark til verdens bedste cykelland, arbejde for mere urørt skov og veksle udpint landbrugsjord til natur ved at udtage flere lavbundsjorde fra landbrugsdriften. Det er tiltag i et nyt udspil, der får positive tilkendegivelser fra miljøorganisationerne, selvom de understreger, at pengene ikke er mange. Ifølge Det Økologiske Råd er det små beløb, der skal suppleres med midler på fremtidige finanslove, ligesom regeringen skal turde tage mere dristige skridt fremover, hvis man for alvor ønsker et grønnere Danmark.&raquo;Hvis vi for alvor skal have flere op på cyklerne, skal det gøres mindre økonomisk attraktivt at tage bilen de steder, hvor bilen kan undværes, det vil sige især i byerne og mellem de større byer. Det kan ske ved at arbejde for en indførelse af roadpricing,&laquo; skriver sekretariatsleder hos Det Økologiske Råd, Christian Ege.Ritzau
