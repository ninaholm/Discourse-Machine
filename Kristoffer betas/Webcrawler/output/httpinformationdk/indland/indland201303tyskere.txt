Tyskere vil læse på Syddansk Universitet



Unge uddannelsessøgende fra Nordtyskland viser stor interesse for at læse på Syddansk Universitet i Sønderborg, skriver sdu.dk.Universitetet havde oprindeligt inviteret 120 tyske uddannelsessøgende fra Hamborg, Lübeck og Kiel til campus i Sønderborg, men har fået hele 350 ansøgninger.De mange unge tyskere forklarer typisk årsagen til deres interesse for at studere i Danmark med, at danske studerende ofte undervises i mindre grupper frem for store forelæsninger.Den teoretiske viden bliver umiddelbart sammenkoblet med de praktiske anvendelsesmuligheder, og endelig har studerende på danske universiteter ofte mere indflydelse på deres egen uddannelse end tilfældet er syd for grænsen.
