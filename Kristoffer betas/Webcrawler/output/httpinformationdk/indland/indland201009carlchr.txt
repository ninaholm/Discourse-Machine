Carl Christian Ebbesen: »Indvandrerne skal ikke gøres til ofre«
Dansk Folkeparti stemte imod Københavns Kommunes nye integrationspolitik. Gruppeformanden for partiet i Borgerrepræsentationen, Carl Christian Ebbesen, mener, at indvandrergrupperne selv skal spille en væsentligere rolle i integrationen


-Hvad mener du om udspillet 'Bland dig i byen'?»Dansk Folkeparti kan ikke støtte udspillet til Københavns integrationspolitik. Problemet med indsatsen er, at det handler meget om, at kommunen gør indvandrerne til en svag gruppe, som det er kommunens opgave at hjælpe. Den offerrolle synes jeg ikke, man skal sætte indvandrere i, og jeg tror ikke, det løser inte-grationen,« siger Carl Christian Ebbesen.- Er der ingen steder, hvor I er enige med den øvrige Borgerrepræsentation?»Vi er enige med de øvrige politikere i, at sprogkundskaberne er en af de vigtigste nøgler til integrationen. Fra Dansk Folkepartis side ser vi gerne, at man får taget en sprogtest, når man starter i første klasse. Hvis man ikke har et tilpas danskniveau, skal man gå børnehave-klassen om med særlig fokus på at lære dansk. Hvis man halter bagefter fra første klassetrin, så ser man, at integrationen slår fejl.«- Hvad skal man så gøre for at løfte integrationen?»Viljen til at blive en del af det danske samfund skal være til stede fra indvandrerens side, ellers kan kommunen ikke gøre noget for at afhjælpe integrationsproblemerne. Der er for meget fokus på, at indvandrerne er den svage gruppe, og det er os københavnere, der skal være mere forstående. Hvis man vil have københavnerne til at acceptere indvandrere, skal indvandrerne selv tage initiativ til at fralægge sig nogle af de ting, de er flygtet fra. Politikerne skal anerkende, at indvandrergruppen selv skal spille en væsentlig rolle for at blive integreret. Det er vores opgave.«- Har I selv konkrete forslag til, hvordan man kan løfte integrationen?»Vi havde fra Dansk Folkepartis side et ønske om, at man benytter sig af muligheden for at repatriere folk. Det blev vedtaget i finansloven sidste år, at man kan give en person 100.000 kroner for at tage til sit hjemland og starte et liv op der. Man giver samtidig 50.000 kroner for hvert barn, der tager med hjem. Det er en frivillig ordning, men der er mange, der ikke ved, at den eksisterer. Det ville være en god erkendelse, hvis man begyndte at se på, at nogen mennesker ikke ønsker at være en del af vores samfund. Kommunen vil spare penge ved et sådant initiativ, og vi ville styrke gruppen af indvandrere, der bliver tilbage,« siger Carl Christian Ebbesen.Interviewet er en del af Duellen. Læs det modsatte synspunkt i»Den bløde tilgang er en del af løsningen«
