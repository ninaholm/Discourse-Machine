’Den her er til dig, sagde han’
Nadia Jørgensen har stadig psykiske mén, efter hun i 2012 blev udsat for et voldeligt overgreb under sin pædagogpraktik. Erstatningsnævnet afviser at udbetale erstatning til hende med henvisning til en praksisændring, som først kom to år efter, overfaldet fandt sted
Nadia Haupt Jørgensen er pædagog og lider af PTSD, efter hun blev overfaldet på sit arbejde.

Når man har posttraumatisk stresssyndrom (PTSD), er hele livet delt op i ting, man kan, og ting man ikke kan. Do&rsquo;s and don&rsquo;ts.26-årige Nadia Jørgensen kan slå græs og banke hegnspæle i jorden rundt om haven, hvis bare hun får sin middagslur bagefter. Men hun kan ikke mødes med en journalist og en fotograf, uden at hun får angst, som sender rystelser gennem kroppen flere dage i forvejen. Hun kan fortælle om den episode, der udløste hendes PTSD &ndash; med støtte fra sin mor som &rsquo;ekstra hukommelsesbank&rsquo;. Men ingen af dem kan kapere, hvorforErstatningsnævnet ikke vil kompensere Nadia Jørgensen for de psykiske mén, hun pådrog sig i sit arbejde som pædagog.Information møder Nadia Jørgensen i hendes hus, et faldefærdigt landsted, hvor tapetet trævler ned af væggene, men hvor der er stilhed og idyl. Nærmeste nabo er 100 meter nede ad vejen &ndash; nærmeste storby er Næstved, godt tyve minutters kørsel stik vest. Fordi Nadia Jørgensen reelt har været sygemeldt fra arbejde siden 2012, har hun oparbejdet en stor gæld. Dødsboet er derfor købt for 185.000 kroner, hun har lånt af sin far.&raquo;Jeg har døbt huset ViNårDetNok, for sådan er det, når man ingen penge har og skal sætte et helt hus i stand og har PTSD. Jeg forsøger at udrette noget i mine vågne timer, så jeg kan forberede mig på, at jeg skal ud og arbejdsprøves på et tidspunkt,&laquo; siger Nadia Jørgensen, mens katten Aima strækker sig kælent i hendes skød.&raquo;På en skala fra 1 til 10 er det nok Nadia på en god 3&rsquo;er i dag. Nadia efter overfaldet var på 0. Men da jeg først startede på institutionen i 2012, var det jo en Nadia på 10, der troede, hun kunne det hele.&laquo;OverfaldetTilbage i 2012 søger Nadia Jørgensen ind på en døgninstitution for svært traumatiserede børn, der har været udsat for omsorgssvigt, fysiske og/eller seksuelle overgreb. Efter en måned får hun besked om at passe tre af børnene alene, selv om hun endnu ikke har lært magtanvendelse &ndash; hvordan man tilbageholder eller skrider fysisk ind, hvis et barn bliver &rsquo;udadreagerende&rsquo;, altså voldeligt.&raquo;Jeg er ved at låse cykler op og bemærker, at to af drengene holder den tredje dreng udenfor, nærmest mobber ham. De løber ind i huset og låser dørene af, så jeg står udenfor med den tredje, 10-årige dreng, som er et meget udadreagerende barn,&laquo; husker hun.Børnene håndterer forandring så dårligt, at pædagogerne altid følger de samme rutiner. Så da Nadia Jørgensen fører drengen ind ad personaleindgangen, er det noget helt nyt, han ikke er vant til.&raquo;Bare den afveksling fra hans struktur i dagligdagen gør &ndash; oven i at drengene har lukket ham ude &ndash; at han får det rigtig svært med sig selv. Nu er det, at det sortner lidt i mit hoved, tingene hænger ikke så godt sammen.&laquo;Nadia Jørgensen får samlet de to drenge, da den 10-årige pludselig dukker op med en køkkenkniv fra køkkenet, hvor skufferne normalt er aflåste, og truer hende. Med den ene hånd gelejder hun de andre børn ind på et værelse i sikkerhed, mens hun forsøger at tale den 10-årige ned.&raquo;Jeg siger: &rsquo;Du skal ikke have den kniv der&rsquo;, og så kaster han den mod mig. Jeg reagerer med &rsquo;magtanvendelse&rsquo;, selv om jeg ikke har lært det. Men jeg får ham ind på hans værelse og holder hans arme på sengen. Det kan jeg så, fordi han er mindre end mig.&laquo;Drengen sparker Nadia Jørgensen flere gange i maven og spytter hende i ansigtet, hvilket får hende til at trække sig fra sengen.&raquo;Så sætter han sig op, kigger mig i øjnene og siger: &rsquo;Den her er til dig&rsquo;. Og så giver han mig et knytnæveslag i underlivet.&laquo; Nadia Jørgensen løber ud af værelset og holder hans dør, så drengen ikke kan komme ud.Vagtskiftet er 20 minutter forsinket, før den mandlige vikar møder ind og får talt drengen til ro. Nadia Jørgensen overleverer til ham som normalt.&raquo;Jeg får pakket mine ting og sætter mig ud i min bil, hvor jeg er beskyttet, og der bryder jeg fuldstændig sammen. Så ringer jeg til min mor.&laquo;Nogle dage senere er Nadia Jørgensen til supervision, men føler sig &rsquo;egentlig okay&rsquo;, indtil hun bryder grædende sammen på arbejdet. På intet tidspunkt nævner kollegaerne, chefen eller den praktikvejleder, hun kontakter, at hun skal huske at politianmelde den 10-årige dreng for overfaldet. Det skal vise sig at blive afgørende for Nadia Jørgensens videre forløb.Da hun for tredje gang må forlade arbejdet i gråd, efter en af drengene tager en kniv frem i køkkenet, bliver Nadia Jørgensen langtidssygemeldt. Pædagogernes fagforening BUPL kaldes ind i sagen. Den efterfølgende tid er fyldt med møder og rapporter til Arbejdsskadestyrelsen og dernæst Erstatningsnævnet.Nævnet afviser først sagen med henvisning til, at institutionen er ansvarlig, fordi de satte en praktikant til at passe tre drenge uden den fornødne træning i magtanvendelse. Institutionen afviser imidlertid at oplyse navn og forsikringspolice på den 10-årige dreng grundet tavshedspligt, hvorfor sagen ender tilbage i Erstatningsnævnet.I maj 2015 når nævnet en afgørelse: Nadia Jørgensen får afslag på sin ansøgning om erstatning på 350.000 kr. for tabt arbejdsfortjeneste, svie og smerte med den begrundelse, at hun ikke anmeldte den 10-årige dreng til politiet.Men indtil 2014 har Erstatningsnævnet dispenseret fra kravet om politianmeldelse i sager med plejepersonale, og eftersom Nadia Jørgensens sag er fra 2012, føler hun ikke, hun kunne have vidst bedre:&raquo;Der var ingen tegn på, at jeg skulle politianmelde dengang. Hverken fra institutionen, ledelsen eller Erstatningsnævnet selv. Min sag er åbenbart uheldig, fordi den først landede på deres bord igen i 2014. Men fra sager før 2014 burde de følge den gamle praksis og give dispensation.&laquo;Erstatningspligt?Ifølge Michael Gøtze, professor i forvaltningsret på Københavns Universitet, er det forståeligt, hvis Nadia Jørgensen starter en sag om at få erstatning ved domstolen.&raquo;Det lyder umiddelbart, som om Erstatningsnævnet her forsøger at ændre praksis med tilbagevirkende kraft. For selv om hun i 2014 var blevet gjort opmærksom på, at man havde ændret praksis om politianmeldelse, kunne hun jo intet gøre ved det. Hun ville aldrig kunne opfylde kravet om at anmelde inden for 72 timer. Hun er fanget i et hul, hvor praksis ændres,&laquo; forklarer han.&ndash; Burde Erstatningsnævnets have behandlet hendes sag på baggrund af, hvad der var praksis i 2012 og ikke praksis i 2014?&raquo;Det ville være en god løsning. Erstatningsnævnet må godt ændre praksis, men den kan jo ikke få virkning to år tilbage i tiden. Ellers kan det minde om tilbagevirkende kraft.&laquo;Erstatningsnævnets formand, landsdommer Michael Lerche, undrer sig omvendt over, at sagen ikke blev meldt til politiet i 2012, da Information udlægger ham sagens oplysninger over telefon: &raquo;Det er en udmærket god argumentation for at prøve at komme rundt om nogle regler, fordi der ikke blev indgivet anmeldelse dengang, simpelthen for at prøve at få noget erstatning ind. Men jeg taler ikke om den konkrete sag, for den kan jeg ikke udtale mig om. Men generelt skal der være konkrete grunde til, at vi dispenserer fra kravet om politianmeldelse.&laquo;Institutionens navn er redaktionen bekendt, men på grund af det videre sagsforløb &ndash; og af hensynet til børn og forældre tilknyttet institutionen &ndash; er navnet ikke oplyst i denne artikel.
