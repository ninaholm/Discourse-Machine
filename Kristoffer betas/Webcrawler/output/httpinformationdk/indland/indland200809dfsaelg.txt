DF: Sælg helikoptere



 Det koster årligt de danske skatteydere 200 millioner kroner at holde forsvarets fejlramte EH101-helikoptere i luften, og det er for meget, mener Dansk Folkeparti. Forsvarsordfører Ib Poulsen opfordrer til, at forligspartierne seriøst overvejer at sælge helikopterne og købe en mere driftssikker model. Udmeldingen kommer, efter at statsrevisorerne i går udtalte skarp kritik af forsvarets uprofessionelle håndtering af EH101- helikopterne. Helikopterne er udset til både at klare den danske redningstjeneste og stå for troppetransport. Men indtil videre kan de ikke løse nogen af opgaverne. 
ritzau

