Kommentar fra Annegrethe Rasmussen



Kære læsereDet bliver desværre sidste gang, jeg skriver til jer. Det er jeg rigtig ked af.Jeg blev ifølge Christian Jensen fyret på grund af en klumme, jeg havde skrevet for netmediet Altinget.Chefredaktøren for det medie, anklagen handlede om, The Economist, har efterfølgende skrevet til mig, at hun accepterer min undskyldning for ikke at nævne dem som inspiration, men hun mener ikke, at jeg har kopieret deres tekst.Men Jensen har ikke fortalt jer hele historien. Han havde adgang til andet materiale: beskyldninger fra en studerende om manglende kildehenvisninger, der endte som en artikel i Weekendavisen efter at Information selv havde afvist at skrive en artikel. Chefredaktøren sad imidlertid på anklagerne i over en måned og delte dem ikke med mig, før den dag, jeg blev fyret &ndash; samtidig med han foranstaltede sin bagudrettede, interne undersøgelse.&nbsp;Den er nu færdig og ud af 161 artikler kritiserer avisen 11. Jensen har understreget, at det alene sker for læsernes skyld. Men den interne undersøgelse skal også retfærdiggøre fyringen, hvilket er en grund til at jeg har valgt ikke at deltage i den. Jeg afviser i øvrigt kategorisk konklusionen, der delvist er sammenfaldende med Weekendavisens falske og sjuskede anklager.Den anden grund er den form, som Informations undersøger Morten Frich har valgt. Der har været spørgsmål om, hvorvidt jeg overhovedet havde læst de bøger, jeg skrev om - sågar et ønske om at se mine bogkvitteringer fra Amazon. Frich har fremsat krænkende spørgsmål om min mands arbejde; og insinuationer om min dækning af terrorhandlinger i Paris, der forsvandt, da jeg fortalte, at Jensen havde rost min dækning af angrebet.Frich har produceret en liste med ubesvarede spørgsmål, som følge af min manglende medvirken, der imidlertid udelukkende bunder i den urimelige og ubehagelige tilgang, avisen har lagt for dagen. Ingen detalje har været for lille.Men det kan jeg nemt påstå. Lad mig demonstrere den nidkære tone med to eksempler: Jeg citerer den canadiske avis &rdquo;Toronto Star&rdquo; som &rdquo;The Star.&rdquo; Frich udtaler sin kritik. Avisens hjemmeside er &nbsp;&rdquo;thestar.com&rdquo; og det er avisens kaldenavn.Jeg har også kaldt en amerikansk journalist for &rdquo;aktivist&rdquo; fordi han opfattes sådan af mange. Hans journalistik er stærkt holdningspræget og aktivistisk. Frich e-mailede ham sågar for at tjekke sagen. I sit svar siger han, at han ikke vil kaldes en aktivist. Fint nok, men den type pedanteri er næppe værdigt til en undersøgelse.Jeg har også en principiel bemærkning om redaktøransvar. Når jeg afleverer en artikel, kan redaktøren selvfølgelig altid spørge: &rdquo;hvor kommer oplysningerne fra?&rdquo; Det er aldrig sket og det bebrejder jeg dem heller ikke for. Jeg indrømmer gerne fejl i en reel proces, hvor argumenter og modargumenter mødes, men ikke som del af et karaktermord.&nbsp;Jeg håber, I forstår mit valg og jeg besvarer gerne alle spørgsmål via min åbne Facebook-side.Jeg har aldrig bragt usande historier til torvs og jeg har naturligvis ikke citeret kilder, der &rdquo;ikke har udtalt, hvad de er citeret for,&rdquo; som Jensen påstår. Jeg har efter bedste evne formidlet stof fra USA. Målet med mine artikler var at gøre læserne klogere og godt underholdt. Samt at fungere som en velskrivende feature- og klummeskribent ved at dele mine hverdagslivsbetragtninger med jer. Som ønsket af avisens ledelse efter den i 2012 meddelte mig, at jeg ikke længere måtte skrive om amerikansk politik.Har jeg så intet at beklage?Jo, &nbsp;i to skrælninger af bøger &ndash; aftalt med avisen &ndash; baserer min tekst sig også på de to forfatteres egen bearbejdning af deres bøger i to amerikanske medier. Det burde have fremgået og det undskylder jeg. Men jeg vil gerne understrege, at de begge er korrekt citeret, kun deres egne ord er brugt. Mit fokus var udelukkende at få deres budskaber formidlet direkte til mine danske læsere.I et tredje tilfælde, en bogomtale, er der tale om et enkelt citat, hvor jeg har citeret tre linjer. De to linjer i dette citat er fra bogen, og en linje er fra en anmeldelse i New York Times. Resten af den pågældende omtale er mine ord.Sluttelig annoncerer Jensen med megen gravitas, at han vil beklage overfor Atlantic og NYT. Han kan spare sig besværet, det har jeg gjort. Lad mig citere en del af svaret fra Atlantics chefredaktør (der også er en af de to forfattere jeg citerede):&rdquo; I&#39;m very happy for the attention you drew to my work in Denmark, and indeed for the honor you did me of reading and sharing my book. Your mistake in citing improperly was an honest one, and I bear you no ill will, only gratitude.&rdquo;Forskellen i format og ledelsesstil taler for sig selv.I ovenstående kommentar optræder flere fejl og unøjagtigheder, bl.a. om baggrunden for opsigelsen af Annegrethe Rasmussen. Information ønsker ikke at debattere personalesager offentligt. Læs rapporten om de 11 rettede artikler påinformation.dk/internrapport
