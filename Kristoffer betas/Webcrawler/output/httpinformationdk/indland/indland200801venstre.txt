Venstre-top afviser forbud mod salg



 Venstres ledelse underkender partifællen, formand for Folketingets sundhedsudvalg Preben Rudiengaard, som har foreslået, at grænsen for køb af alkohol i butikkerne hæves til 18 år. 
Regeringspartneren de konservative har også afvist forslaget, og Venstres politiske ordfører, Inger Støjberg, siger, at Preben Rudiengaard ikke tegner partiet.
"Det er fritænkning fra Preben Rudiengaard. Det ligger ikke i kortene, at vi skal have grænsen yderligere op. Senest strammede vi jo op i 2004, så man nu skal være 16 år for at købe alkohol. Den grænse holder vi fast i, selv om vi selvfølgelig er opmærksom på de unges alkoholproblemer," siger den politiske ordfører. 
ritzau

