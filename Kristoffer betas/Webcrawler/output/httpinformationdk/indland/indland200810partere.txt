Parter enige om lønkommission



Først sagde de nej, men nu er fagbevægelsen klar til at gå med i regeringens lønkommission. Finansminister Lars Løkke Rasmussen (V) er enige med de tre hovedorganisationer LO, FTF og AC om rammen for en kommission, der frem til maj 2010 skal kigge på lønnen i den offentlige sektor.Det lykkedes ikke for små to uger siden at enes, men har embedsmænd skrevet oplægget til kommissionen igennem endnu en gang, og kommissionen skal ledes af Michael Christiansen, der er tidligere departementschef i Forsvarsministeriet og chef for det Kongelige Teater.Styr på lønbegreberKommissionen skal blandt andet sikre, at alle er enige om de forskellige lønbegreber, så finansministeren og Politiforbundet ikke endnu en gang ryger i totterne på hinanden i spørgsmålet om, hvad en politimand får i løn. Det gjorde tidligere finansminister Thor Pedersen (V) og forbundet sidste år, men det bliver ikke gentaget, lyder det fra ifølge Lars Løkke Rasmussen."Nu kan jeg kun svare for mig selv, men det tror jeg ikke, vi vil se igen. Problemet har været, at der har været uenighed om facts, men med denne kommission får vi et fuldt spejlbillede af den offentlige sektor over i den private sektor," siger ministeren.Han tilføjer, at der skulle en ekstra runde forhandlinger til, før alle kunne nikke til lønkommissionens opgave. Der er ikke ændret ved, at LO fortsat skal have seks medlemmer, FTF fire og AC to. Derudover udpeger forhandlingsfællesskaberne CFU, KTO og Sundhedskartellet medlemmer til kommissionen, og det gør arbejdsgiverne i KL, Danske Regioner og Finansministeriet også. Derudover skal der udpeges fire såkaldte eksperter."Der er foretaget mange justeringer i forhold til det tidligere oplæg. Man kan sige, at regeringen har haft nogle idéer til, hvad der skulle til for at gøre den offentlige sektor konkurrencedygtig. Der har vi måske strammet garnet lidt i forhold til, hvad LO og FTF mente. Men nu får vi en kommission, hvor vi får taget den fulde diskussion af, hvad der skal til," siger Lars Løkke Rasmussen.Kampen for ligelønLO's formand Harald Børsting er tilfreds med ændringerne, som giver mere balance end det tidligere oplæg. Og så betyder det mindre vigtigt, om der står "lige" før lønkommission."Der kommer mere fokus på kønsbestemte uligheder. Vi har taget stilling til, at det vil gavne kampen for ligeløn mere end andre initiativer," siger Børsting.AC er også med, mens FTF's forretningsudvalg skal tage stilling mandag formiddag. FTF-formand Bente Sorgenfrey er dog på forhånd positiv."Jeg vil anbefale det til forretningsudvalget. Vi har fået kommissoriet for kommissionen tilbage på sporet, så der nu er god balance i det," siger hun.Kommissionen skal komme med den endelige rapport til maj 2010, men der bliver ikke tale om et norsk forbillede, hvor en lønkommission anbefalede, at afsætte tre milliarder til at rette op på lønforskellen mellem mænd og kvinder."Det kan jeg ikke forestille mig bliver aktuelt. Kommissionen skal ikke pege på, hvad der skal bruges af penge og hvordan. Opgaven er at skabe klarhed om løndannelsen, så vi forhåbentlig får nogle overenskomstforhandlinger i 2011, der ikke er baseret på myter. Jeg kan dog ikke garantere, at de bliver mere rolige," siger Lars Løkke Rasmussen. ritzau
