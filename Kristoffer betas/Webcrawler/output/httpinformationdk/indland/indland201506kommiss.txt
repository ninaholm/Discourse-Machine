Kommissionsarbejde om Irak-krig skrider fremad
Forhenværende statsminister Anders Fogh Rasmussen (V), tidligere udenrigsminister Per Stig Møller (K) samt en række embedsmænd er indkaldt til afhøringer. De vil blive afholdt fra starten af november


Kommissionen, der skal undersøge grundlaget for og Danmarks deltagelse i krigene i Irak og Afghanistan, oplyser, at der er afholdt et møde med de såkaldte bisiddere for de indkaldte embedsmænd og politikere, hvor kommissionen har klargjort, hvilke afhøringstemaer der arbejdes med. Konkret gælder det bl.a den rapportering, som FE har leveret i forbindelse med Irak-krigen, herunder de enkelte trusselsvurderinger og datagrundlaget for rapporteringen. Et andet tema er oplysninger, som er videregivet til Folketinget, Udenrigspolitisk Nævn samt offentligheden om masseødelæggelsesvåben i Irak og landets forbindelse til terrorisme. Forhenværende statsminister Anders Fogh Rasmussen (V), tidligere udenrigsminister Per Stig Møller (K) samt en række embedsmænd er indkaldt til afhøringer. De vil blive afholdt fra starten af november.Afhøringen af Anders Fogh Rasmussen vil efter planen ske den 3. februar næste år. maks
