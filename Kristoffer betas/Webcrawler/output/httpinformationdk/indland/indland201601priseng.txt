Prisen for grøn omstilling betales med brunkul
Tysk elproduktion er fortsat dybt afhængig af brunkul, der leverer over 40 procent af energien. Selv om energiforskere ønsker at udfase brunkul, står den svenske mineejer Vattenfall fast på at udvide produktionen i det gamle Østtyskland. Mindst tre landsbyer står til at blive jævnet med jorden
Den svenske energigigant vil satse på grøn omstilling, men den går via en udvidelse af disse brunkulsminer, hvilket skal gøre dem nemmere at sælge.

&raquo;Her lige neden under huset ligger et tykt lag brunkul, og står det til mineselskabet, så skal alle os, der bor her, forlade vore huse og flytte væk herfra, så de kan udvide deres forretning&laquo;, siger Christian Huschga, der bor i landsbyen Atterwasch i delstaten Brandenburg, tæt på den polske grænse.For den svenske energikoncern Vattenfall er den største tyske brunkulsproducent, og selskabet har søgt om at udvide de nærliggende åbne brunkulsminer. Ikke fordi svenskerne selv vil grave kullet op, men fordi brunkulsminerne er sat til salg. For at undgå at forære minerne væk, skal de have en vis værdi. Og kan minerne udvides, bliver prisen bedre. Derfor skal Christian Huschga og familien forlade deres hus, hvis Vattenfall får tilkæmpet sig den miljøtilladelse, der dog stadig mangler, fordi processen skrider frem i sneglefart.Christian Huschga er en venlig mand i fyrrerne, der som manuskriptforfatter arbejder hjemme. Han er blevet aktivist og deltager aktiv som talsperson i protesterne mod minen. Han tager imod i det toetagers hus i udkanten af Atterwasch, der ligger mellem marker, skov og vandløb, og hvor han fra arbejdsværelset ser direkte ud mod et skovbryn. I den modsatte retning, inde i landsbyen, finder man kirker, de knap 80 huse og 200 indbyggere.Selv en kold januardag udstråler området en harmonisk ro, og fuglekvidderen indvarsler, at snart kommer forårets frodighed, også ni år efter at landsbyen fik udstedt sin foreløbige dødsdom. Flere steder i landsbyen er der protestskilte mod, at landsbyen efter mere end 700 års eksistens skal forsvinde helt. 136 landsbyer i området er over tiden allerede jævnet med jorden.Allerede i september 2007 lod den svenske energikoncern Vattenfall gennem medierne vide, at man ønskede at udvide brunkulsproduktionen i området Lausitz. De 900 landsbyboere fra Atterwasch, Kerkwitz og Grabko skulle væk. Samme dag lå der et brev i Christian Huschgas postkasse.&raquo;Vi fik bare et brev&nbsp;om, at man på sigt ville ekspropriere os. Alt skal jævnes med jorden. Kun ét hus i hele landsbyen ville blive stående. Vi var i chok, men siden er processen gået meget langsomt, og vi har igen og igen protesteret over den beslutning, der heldigvis endnu ikke er blevet omsat.&laquo;Nogle kilometer inden Atterwasch, der ligger to timers kørsel fra Berlin kort før den polske grænse, tårner der sig enorme sandbjerge op. De ligger som beskyttende mure på begge sider af det knap ti kilometer aflange ar, som brunkulsminen gennem årtiers gravearbejde har efterladt. Her kører Vattenfall-togvogne smurt ind i kulstøv de få kilometer mod slutmålet. Det er Tysklands største og mest forurenende brunkulskraftværk i Jänschwalde, og det leverer strøm til seks millioner husholdninger.Miljø- eller pengehensyn?Minens store gravemaskine er på størrelse med et af benene på Eiffeltårnet, når det er strakt helt ud. Fra spidsen af maskinen ædes løs af landskabets rigdomme. Eller forbandelse. For et lokalt ordsprog siger, at Gud har skabt områdets skønne natur, men at Satan har lagt kullet i jorden. For langsomt, men sikkert fortæres årligt yderligere 300 meter skov eller mark, og fra 2025 står Atterwasch og nabolandsbyerne i vejen for gravemaskinen.Vi fik bare et brev, om at man på sigt ville ekspropriere os. Alt skal jævnes med jordenChristian HuschgaManuskriptforfatter og beboer i landsbyen AtterwaschDen politiske diskussion i Tyskland har dog endnu ikke givet afklaring på, om brunkullet helt skal udfases for at nå klimamålene, og den tyske miljøminister vil frem til sommer overveje, hvad der skal ske. Foreløbig har staten fundet penge, der skal sikre, at brunkullet og kraftværkerne kan fortsætte. Den indflydelsesrige tænketank Agora Energiewende har dog netop foreslået en total nedlæggelse frem mod år 2040 som afgørende for at nå de tyske klimamål.Det står i skarp modsætning til Vattenfalls ønske om, at brunkuls-produktionen fortsat skal kunne udvides, også efter at svenskerne selv har forladt området.Vattenfall trækker sig fra kulproduktion af miljøhensyn. Ikke for at skåne Lausitz-området, eller for at en mand som Christian Huschga og hans naboer kan beholde deres huse. Årsagen er, at Vattenfall har skiftet strategi, efter at ejeren &ndash; den svenske stat &ndash; er blevet presset af især det svenske miljøparti De Grønne, der har ønsket, at Vattenfall skal fokusere på vedvarende energikilder. Det er nu også officielt selskabets politik. Men trods mantraet om miljøhensyn er der ikke ændret på planerne om ekspropriation og udvidelse af kulminen, der bærer navnet Jänschwalde-Nord.Siden landsbyerne i 2007 fik deres foreløbige dødsdom, er der imidlertid vendt op og ned på forholdene på energimarkedet. Dengang var kuludvinding en temmelig god forretning med en pris på 80 euro pr. megawatt og årlige solide milliardoverskud. Nu er prisen på under 30 euro. For Christian Huschga et bevis for, at det er pengene og ikke miljøhensyn, der er afgørende:&raquo;Med den nuværende energipris kan Vattenfall måske lige undgå et underskud, men de har ikke penge til investeringer. Derfor tror jeg ikke på, at de miljømæssige argumenter vejer tungest. Vel er der også politisk usikkerhed, men jeg tror, at de har regnet på, at det ikke længere kan betale sig. Derfor er det bedst at trække sig ud. Hvis de virkelig mener, at de vil trække sig ud på grund af miljøet, skulle de jo bare grave det kul op, som de må, og derefter stoppe med udvindingen. Det ville jo være det logiske skridt, hvis man vil bekæmpe klimaforandringerne. Nu sender de bare Sorteper videre.&laquo;Den svenske energigigant vil satse på grøn omstilling, men den går via en udvidelse af disse brunkulsminer, hvilket skal gøre dem nemmere at sælge.Thomas TrutschelFrygt for tabte arbejdspladserSiden 2015 har der været vedholdende rygter om, at tre tjekkiske mineselskaber er blandt de mulige købere, uden at Vattenfall har ønsket at kommentere salgsplanerne. De regner med afklaring medio 2016, siger de til Deutschlandfunk. Også Greenpeace har meldt sig som mulig køber og har håbet at kunne købe billigt for så at lukke både miner og kraftværker. De skulle dog allerede på forhånd være blevet udelukket fra budprocessen.At det snart er slut med Vattenfall, har givet lokal krisestemning, for det svenske selskab er områdets største skatteyder. Det har givet genlyd, at forudbetalte skattepenge er krævet retur. De lokale kommuner skal lave nye, strammere budgetter. Et forvarsel om en ny tid.Det, der ærgrer Christian Huschga mest, er måske at skulle ofre sit hus og landsby uden nogen god grund.&raquo;Det absurde er, at vi slet ikke længere har brug for de her brunkulskraftværker. Bortset fra selve klimahensynene har kullet en temmelig ringe energiudnyttelse &ndash; kun halvt så god som gas. Og så har vi en voksende andel af vedvarende energi på nu knap 34-35 procent. Fordi Tyskland holder fast i brunkullet, eksporterer vi meget energi, temmelig billigt ovenikøbet, så argumentet om, at minerne sikrer vores primære energiforsyning, holder ikke længere&laquo;.Han vil klage, hvis Vattenfall eller en kommende køber får ret til at gå videre med projektet. Og der er stadig stor usikkerhed i landsbyen, om den bliver jævnet med jorden.&raquo;De gamle spørger præsten, om han mener, de bør begraves på kirkegården eller ej. Det lyder absurd, men det er faktisk en meget reel bekymring.&laquo;Vattenfalls åbne brunkulsminer var indtil for nylig en god forretning, fordi kullet ligger lige under jordoverfladen. De årligt knap 62 millioner ton udvundne kul fyres af i de lokale kraftværker Jänschwalde, Schwarze Pumpe og Boxberg, der sammen leverer 63 procent af al CO2-udslip i delstaten Brandenburg, hvor der også er en usvækket politisk opbakning til kuludvindingen.&raquo;Vi har ikke fået megen opbakning fra de lokale delstatspolitikere, der altid trækker kortet om de mange arbejdspladser, der er truet. Det er det ultimative, men også eneste argument, der er tilbage&laquo;, siger Christian Huschga.Spørger man hos tilhængerne af brunkulsudvindingen, er det især den kommende truende nedgang forude, der bekymrer Wolfgang Rupieper, formand for Pro Lausitz, en lokal forening i den nærliggende hovedby Cottbus, der understøtter kuludvindingen.&raquo;Vi frygter en ny bølge af afindustrialisering, efter at DDR forsvandt, er meget af brunkulsdriften jo forsvundet. Forsvinder de sidste miner, er det ikke kun de 5.500 arbejdspladser hos Vattenfall, der går tabt. Det er også alle underleverandørerne og den skat, som de betaler. Det kan blive en temmelig hård omgang,&laquo; siger Wolfgang Rupieper.Selv om der siden 1990 er forsvundet 100.000 brunkulsjob og op mod 40 åbne miner, har brunkullet stadig fremtiden foran sig, mener han og peger på, at ny teknologi kan gøre forskellen.&raquo;Der bør forskes mere i CCS-teknikken (Carbon Capture and Storage,red.), der skal opsamle CO2 under jorden. Det er også den eneste måde at nå klimamålene på,&laquo; siger han og peger på, at der globalt er over 2.400 kulkraftværker under planlægning.&raquo;Hvorfor skulle de ikke udstyres med den CCS-teknik, der kunne blive videreudviklet her på egnen?&laquo;, siger han. Efter ti års forskning i CCS-teknikken droppede Vattenfall i 2014 imidlertid et lokalt forskningsprojekt. Der var for meget usikkerhed, og så kunne det heller ikke betale sig.
