Radikale vil presse regeringen på klimamål
Regeringen mener, at det bliver for dyrt at mindske CO2-reduktionen med 40 procent i 2020. Et flertal i Folketinget er dog villigt til at betale regningen, men har sværere ved at blive enigt om, hvor pengene skal komme fra


De radikale indleder nu forsøget på at tvinge regeringen til at overholde målet om at nedbringe udledningen af drivhusgasser med 40 procent i 2020. I et nyt finanslovforslag foreslår det tidligere regeringparti at afsætte 400 millioner kroner allerede næste år, for at sikre at dette mål nås.&raquo;Et bredt flertal i Folketinget er enigt om, at det skal være 40 procent i 2020. Og når man har en sådan målsætning, har man naturligvis også en forpligtelse til at sætte handling bag ordene og afsætte pengene til at tage nye skridt i den retning,&laquo; siger Radikales gruppeformand, Morten Østergaard.De 40 procent skal nås ved blandt andet at udtage sårbar landbrugsjord til natur, sløjfe regeringens bebudede besparelser på det Energiteknologiske Udviklings- og Demonstrationsprogram (EUDP) samt indføre et krav om, at der skal være 2,5 procent bioethanol i benzinen fra 2020.Selv om et flertal i Folketinget bestående af de radikale, Socialdemokraterne, Alternativet, SF, Enhedslisten og Konservative står fast på de allerede aftalte 40 procent i den gældende klimalov, har den nye klima- og energiminister, Lars Christian Lilleholt (V), foreløbig afvist at leve op til dette mål. Lars Christian Lilleholt vil nøjes med en reduktion på 37 procent, som ser ud til at blive nået i 2020 med de tiltag, der allerede er sat i værk. Klima- og energiministeren advarer om, at omkostningerne ved at gå fra 37 til 40 procent i værste fald kan ende med at løbe op i 6,1 milliarder kroner over de næste fire år.Ifølge Lars Christian Lilleholt er de 40 procent kun nævnt i bemærkningerne til klimaloven, som flertallet uden om Venstre vedtog i den seneste regeringsperiode, og derfor er det ikke juridisk forpligtende.K vil afvente KlimarådetDe radikales regning på de 400 millioner kroner skal findes ved at fastholde den såkaldte NOx-afgift, eller afgift på udledningen af kvælstoffer, som regeringen ellers vil fjerne, hvilket dog langtfra vækker begejstring hos Konservatives klimaordfører, Mette Abildgaard. Og uden Konservative er der ikke noget såkaldt alternativt grønt flertal uden om regeringen.&raquo;Nok ønsker at vi nå de 40 procent, men det må samtidig ikke koste nogen arbejdspladser. Det er forudsætningen for klimaaftalen. Men nu skylder vi Klimarådet at afvente, hvad de vil anbefale, at vi gør for at komme tættere på de 40 procent,&laquo; siger Mette Abildgaard.Det nye råd blev nedsat af den forrige regering og skal mindst én gang om året gøre status over det klimapolitiske arbejde og give regeringen anbefalinger på vejen mod målet om, at Danmark i 2050 skal være uafhængigt af fossil energi. Klimarådets første redegørelse ventes sidst i november, men allerede nu har dets formand, Peter Birch Sørensen, advaret regeringen mod at svække klimamålene.Selv om Socialdemokraterne har skiftet holdning til NOx-afgiften og i dag heller ikke vil være med til at bevare afgiften, understreger partiets klimaordfører, Jens Joel, at de 40 procent ikke er til diskussion.&raquo;Vi har ikke øremærket penge i finanslovforslaget, men ser, hvad regeringen spiller ud med,&laquo; siger Jens Joel.Enhedslisten vil til gengæld ligesom de radikale bevare NOx-afgiften samt afsætte 400 millioner kroner næste år til at komme i mål med de 40 procent. Men modsat de radikale øremærker Enhedslisten dog ikke i sit finanslovforslag pengene fra afgiften til formålet. I stedet opfordrer klimaordfører Maria Gjerding partierne i det alternative grønne flertal til at sætte sig ned og finde de resterende tre procent i den tidligere SR-regerings såkaldte virkemiddelkatalog. Kataloget fra 2013 rummer alt fra energikrav til nye vinduer, over lagring af CO2 fra kraftværker i oliefelter i Nordsøen, til nedsættelsen af tophastigheden på motorveje.&raquo;Opgaven bliver at blive enige om virkemidlerne, prisen &ndash; og hvor pengene skal komme fra,&laquo; siger Maria Gjerding.Morten Østergaard mener, at bolden nu er hos Lars Christian Lilleholt, som i den kommende folketingssamling vil blive mødt af et beslutningsforslag, som pålægger ham at leve op til de aftalte 40 procent:&raquo;Regeringen vil sikkert sige: Se, klimapartierne kan jo ikke blive enige om finansieringen af forslagene! Men der er pointen bare, at klimaloven er sådan skruet sammen, at regeringen er forpligtet til at leve op til målsætningen og fremlægge forslag, som lever op til denne&laquo;.
