Stærk kritik af Støjbergs forslag om lufthavnskontrol
Uden konkret mistanke og uden retskendelse skal alle borgere fremover alligevel vilkårligt kunne kontrolleres af Pensionsstyrelsen, når de rejser ind i landet, lyder et forslag fra beskæftigelsesministeren. Formålet er at fange sociale bedragere men både Datatilsynet og Institut for Menneskerettigheder betragter midlerne som helt ude af proportioner
Hvis det står til Beskæftigelseminister Inger Støjberg, så risikerer danskere der vender hjem fra ferie i udlandet at få deres indkomstforhold kontrolleret af medarbejdere fra Pensionsstyrelsen i lufthavnen. Den nye lov, som møder kraftig kritik, har til formål at fange folk på overførselsindkomst, der uretmæssigt har været på rejse i udlandet.

Alle kan blive ramt af kontrollen. Ifølge et lovforslag fra beskæftigelsesminister Inger Støjberg (V), skal enhver borger, når de lander i lufthavnen, kunne få deres indkomstforhold kontrolleret af medarbejdere fra Pensionsstyrelsen. Kontrollen skal ske vilkårligt, uden konkret mistanke  og uden dommerkendelse.Formålet med den nye lov er nemmere at kunne fange folk på overførselsindkomst, der uretmæssigt har været på rejse i udlandet. Men ifølge såvel Datatilsynet som Institut for Menneskerettigheder og den liberale tænketank CEPOS er målet helt ude af proportioner med de midler, som staten nu kan bringe i anvendelse.»Set i sammenhæng med de øvrige tiltag mod socialt bedrageri er man på dette område nu gået længere og har færre retssikkerhedsprincipper end terrorlovgivningen. I en terrorsag skal PET trods alt have en konkret mistanke og en dommerkendelse, før man kan lave sådanne indgreb i borgerens privatliv,« siger chefjurist Jacob Mchangama fra CEPOS.Også det ellers afdæmpede Datatilsyn er ganske hård i sin kritik af Inger Støjbergs lovforslag.»Der rykkes ved hegnspæle, og der er tale om nogle indgreb i borgernes privatliv, som vi ikke hidtil har set på det her område,« sagde Datatilsynets direktør, Janni Christoffersen ved en høring om lovforslaget tidligere på ugen, da hun redegjorde for, hvorfor forslaget ifølge Datatilsynet »giver anledning til væsentlige betænkeligheder i forhold til beskyttelsen af de berørte personers privatliv«  og hvorfor man »stiller sig tvivlende over for, om der er den fornødne saglighed og proportionalitet« mellem formålet og midlerne i forslaget.Hvis myndighederne ved kontrollen i lufthavnen finder ud af, at borgeren er modtager af overførselsindkomst, skal der tages kopi af borgerens pas og flybilletter, og den relevante kommune skal underrettes.Kommunen skal herefter uden dommerkendelse kunne kræve oplysninger fra borgens bank om, hvilke bevægelser der har været på kontoen.Også dét tiltag betragter direktør for Institut for Menneskerettigheder, Jonas Christoffersen, som et brud med princippet om, at staten kun må få adgang til den slags personlige oplysninger, hvis der er en rimelig, saglig og proportionel begrundelse for det.»Her vender man det om og siger, at borgernes frihed betyder ikke så meget mere: Det er statens mulighed for at kontrollere, der er det vigtigste,« siger han.Støjberg uenigEnhedslistens retsordfører Line Barfod erklærer sig enig i formålet med loven  at stoppe socialt bedrageri. Men hun vender sig stærkt mod den vilkårlige kontrol af enhver borger.»Og vi er langt ude over grænserne, når vi begynder at sige, at myndigheder, der ikke er politiet, skal til at løse det, der ellers er en politiopgave  og uden den retssikkerhedsbeskyttelse, vi ellers har i en retsstat,« siger hun.Beskæftigelsesminister Inger Støjberg (V) kan ikke se, at forslaget skulle stride mod retssikkerheden.»Jeg er ganske enkelt uenig med Datatilsynet,« siger hun.Er det særligt liberalt, at enhver borger vilkårligt skal kunne kontrolleres på den måde ude i lufthavnen?»Jeg kan bare sige, at det heller ikke er en ordentlig måde at opføre sig over for samfundet på at tage af kassen på den måde, som socialt bedrageri er.«Hvad sker der, hvis borgeren nægter at få kopieret sit pas og sine flybilletter?»Så er det politiet, der tager over. Men jeg tror aldrig, at det er sket, at en borger har nægtet«.Hvad siger du til CEPOS' betænkeligheder om, at retssikkerheden i terrorsager er større end i disse tilfælde?»Det er at sætte tingene på spidsen. Jeg synes, at der er en fin proportionalitet mellem det, man bringer i anvendelse og så kampen mod socialt bedrageri,« siger Inger Støjberg.
