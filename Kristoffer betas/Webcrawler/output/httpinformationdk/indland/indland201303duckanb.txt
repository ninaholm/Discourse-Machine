DUC kan beholde milliarder frem til 2042
Vi kan ikke ændre Nordsø-aftalen, siger regeringen efter serviceeftersyn. Men regeringen holder den juridiske vurdering hemmelig
Regeringen mener ikke at kunne røre aftalen frem til 2042 med Dansk Undergrunds Consortium (DUC) – i stedet foreslog man i går at lade en række mindre olieselskaber i Nordsøen blive omfattet af samme skatteregelsæt som DUC. Det vil i perioden 2017-2042 betyde 27,5 mia. kr. til staten – penge, der blandt andet skal finansiere nye jernbanestrækninger på Fyn og i Jylland.

Der er ikke noget at gøre. I kraft af femdoblede oliepriser og Nordsøaftalen fra 2003 vil Dansk Undergrunds Consortium (DUC) fortsat kunne regne med en indtjening fra olie- og gasudvinding i Nordsøen, der ligger langt over konsortiets indtjeningsniveau i årene før aftalen, og langt over det forudsete, da aftalen blev indgået. Trods faldende olieproduktion det seneste årti har DUC&rsquo;s resultat, når skatten til staten er betalt, ligget på ca. 30-50 mia. kr. årligt siden aftalens indgåelse mod 10 mia. eller mindre i årene før aftalen.Heftig kritik af aftalen &ndash; der binder staten helt frem til 2042 &ndash; fik i januar sidste år regeringen til at bestille et serviceeftersyn hos egne eksperter. I går præsenterede regeringen resultatet, og konklusionen er klokkeklar:Aftalen kan ikke ændres på en måde, der sikrer staten en større andel af indtjeningen.Som det hedder i den omkring 300 sider store rapport fra det tværministerielle udvalg:&raquo;Det er entydigt vurderingen, at Nordsø-aftalen ikke på det foreliggende grundlag kan tilsidesættes, selvom olieprisen er steget siden aftalens indgåelse. Ifølge Kammeradvokaten foreligger der ikke bristende forudsætninger i aftaleretlig forstand, og aftalen kan ikke tilsidesættes som åbenbart urimelig&laquo;.Det ekstraordinære i aftalen er bl.a. den særlige kompensationsbestemmelse, der siger, at hvis staten måtte øge beskatningen af Nordsø-produktionen på et tidspunkt inden 2042, skal DUC kompenseres økonomisk, så skattestramningen neutraliseres.Den radikale kattelemDa aftalen blev indgået under den daværende VK-regering, stemte S, SF og Enhedslisten imod, men de radikale gik med i aftalen ud fra den vurdering, at en genforhandling var mulig. I en tilføjelse til betænkningen om aftalen i december 2003 skrev partiet, at man &raquo;hæfter sig særligt ved, at det under debatten er blevet bekræftet, at staten med kompensationsaftalen ikke har fraskrevet sig sin ret til generel beskatning, og at staten har flere muligheder for at åbne for en genforhandling af aftalen, hvis forudsætningerne for aftalen skulle ændre sig væsentligt.&laquo;Serviceeftersynet bekræfter, at et folketingsflertal godt kan ændre beskatningsreglerne, men altså ikke uden at skulle betale lige så meget tilbage til DUC i kompensation, som man vil få ind ved at hæve beskatningen.&raquo;I lyset af Nordsø-aftalen er (det) vanskeligt at pege på tiltag, som med sikkerhed indebærer et merprovenu til staten fra eneretsbevillingen&laquo;, hedder det i rapporten, der gør opmærksom på, at selve de juridiske vurderinger holdes hemmelige &raquo;af hensyn til beskyttelsen af statens økonomiske interesser som aftalepart.&laquo;Klima- og energiminister Martin Lidegaard (R), der i 2003 var med til at forhandle aftalen på plads for Radikale Venstre, siger om partiets vurdering dengang:&raquo;Vi sagde, at hvis vi finder grundlag for at ændre beskatningen, fordi vi synes, den er forkert, så kan vi godt gøre det. Men det, der lå i kompensationsaftalen var jo, at hvis nu aftalen viste sig at blive en sindssyg god forretning, så ville det selvfølgelig også blive sværere at ændre i det, for så havde vi tjent en masse penge. Hvis det omvendt blev en rigtig dårlig aftale for staten, så ville kompensationen blive mindre, og så ville det ikke være særlig dyrt at ændre i den. Det var tanken.&laquo;Frustration i SFLidegaard fremhæver, at aftalen målt i kroner takket være olieprisstigningerne er blevet en glimrende forretning for staten &ndash; som for DUC. Statens andel via beskatning af overskuddet ved Nordsø-produktionen er således steget fra ca. 40 pct. før 2003-aftalen til 62 pct. i gennemsnit for perioden 2004-12. Det betyder, at statens indtægter er steget fra ca. 10 mia. kr. årligt lige før aftalen til et aktuelt niveau på 25-35 mia. kr. Samtidig med, at DUC har øget sin indtjening efter skat endnu mere.I SF er der frustration over, at den generøse aftale over for konsortiet, der udgøres af A.P. Møller-Mærsk, Chevron og Shell, ikke kan ændres.&raquo;Der findes ikke den juridiske ekspertise, der kan få lirket den aftale op, og det må vi acceptere, for staten har bundet sig til aftalen. Men jeg er frustreret over det, fordi vi har ønsket, at danskerne skulle have en større del af de værdier, der kommer ud af vores fælles ressour-cer i Nordsøen,&laquo; siger partiets politiske ordfører, Jesper Petersen, til Ritzau.Enhedslistens gruppeformand, Per Clausen, erkender, at DUC kan kræve kompensation, hvis beskatningen øges, men han mener alligevel, at DUC kunne være presset.&raquo;Hvis der slet ikke var noget at komme efter, hvorfor indgik DUC så en aftale med staten om, at de ikke skulle have samme lettelser af selskabsskatten, som andre får?&laquo; spørger han med henvisning til vækstpakkens selskabsskattelettelse, som DUC ikke får del i.&nbsp;
