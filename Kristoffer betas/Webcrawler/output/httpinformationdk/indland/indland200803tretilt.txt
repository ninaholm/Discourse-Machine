Tre tiltalt i terrorsag fra Glasvej i København
Rigsadvokaten rejste tirsdag tiltale mod tre personer i terrorsagen fra Glasvej. De har ifølge Rigsadvokaten gennemført en prøvesprængning af TATP


Rigsadvokaten rejste tirsdag tiltale mod tre personer i terrorsagen fra Glasvej i København. Det drejer sig om den 22-årige HK, den et år yngre AT, samt den 23-årige SÜ. Alle tiltales for forsøg på terrorisme, men af forskellig art.AT og HK tiltaltes for at have forberedt "fremstilling af en eller flere bomber til brug for en terrorhandling" og for at have fremstillet sprængstoffet TATP, også kaldet 'Satans mor'. Desuden har de ifølge Rigsadvokaten også foretaget en prøvesprængning af det TATP, de angiveligt nåede at fremstille. Der foreligger dog ikke oplysninger om, hvor denne prøvesprængning skulle have fundet sted.Den 23-årige SÜ tiltales for at have opfordret til bortførelser af danskere i udlandet i håbet om, at man derved kunne få de to andre tiltalte frigivet.Sagen mod SÜ vakte opsigt, fordi han angiveligt har optaget to PET-agenters forsøg på at hverve ham til tjenesten på sin mobiltelefon - et tilbud han afslog, hvorefter han blev anholdt få dage senere. AT og HK har siddet varetægtsfængslet, siden de blev anholdt ved en storstilet politiaktion flere steder i københavnsområdet den 4. september.Fire fortsat sigtetUdover de tiltalte er yderligere seks personer, der ligeledes blev anholdt den 4. september, formelt stadig sigtet i sagen.Chefen for Politiets Efterretningstjeneste, Jakob Scharf, kom i forbindelse med anholdelserne med en opsigtsvækkende melding om, at nogle af dem var militante islamister med internationale forbindelser og herunder til "ledende al-Qaeda-medlemmer."Sagen mod duoen bygger blandt andet på oplysninger fra amerikanske myndigheder. ritzau
