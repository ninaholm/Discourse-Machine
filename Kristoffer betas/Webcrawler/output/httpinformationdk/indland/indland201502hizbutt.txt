Hizb ut-Tahrir: Danmark er selv årsag til terrorangreb
Hovedårsagen til terrorangrebene i København er, at Danmark har ført krig i den islamiske verden siden 2001, mener talsmanden for den islamistiske organisation Hizb ut-Tahrir, Junes Kock
Hvis en stat bombarderer et muslimsk land, så er det en ret og pligt at forsvare det muslimske land. Uanset om aggressoren har et rød-hvidt flag eller et flag med stjerner og striber.

Danskerne behøver ikke lede længe efter en forklaring på, hvorfor en 22-årig mand fra Mjølnerparken sidste weekend gik amok med en maskinpistol i København og dræbte filminstruktør Finn Nørgaard, dørmand Dan Uzan samt sårede fem politifolk.Årsagen ligger lige for. I hvert fald hvis man spørger en af Danmarks mest yderligtgående, islamiske foreninger Hizb ut-Tahrir (Befrielsespartiet,red.), der associeres med Faruq Moskeen på Nørrebro, hvor gerningsmanden Omar el-Hussein også havde sin gang og blandt andet var til stede aftenen før han gennemførte sine blodige attentater.Det var Danmarks egen skyld, mener Hizb ut-Tahrirs talsmand Junes Kock:&raquo;Når unge mennesker, der er født og opvokset i Danmark og har gået på danske skoler, kommer så langt ud, at de er villige til at tage andre menneskers liv og i sidste ende dø selv, så er man nødt til at spørge sig selv, hvad det er, der skubber dem derud,&laquo; siger den 36-årige eksportingeniør, der selv er vokset op på Nørrebro.&raquo;Og her kan man ikke ignorere det faktum, at Danmark uafbrudt har været involveret i krige i den islamiske verden de sidste 10-15 år, hvor de og andre vestlige lande har dræbt utallige muslimer.&laquo;Information har sat den veltalende talsmand for det erklærede anti-demokratiske islamistparti stævne for at finde ud af, hvad det er for et tankesæt, som har inspireret Omar el-Hussein og mange hundrede andre unge muslimer i Danmark, der er ligeså frastødte af det danske demokrati, som de er fascineret af drømmen om et islamisk kalifat.På vej gennem Informations reception bliver Junes Kocks grå blik fanget af en bog fra Informations Forlag. &raquo;Vi slår ihjel og lever med det&laquo;, erklærer oberst Lars R. Møller på forsiden af den digre bog, der bygger på interviews med 300 danske soldater, der har været i krig i Afghanistan.&raquo;Den må jeg helt klart læse. Jeg er meget interesseret i at se, hvad danske soldater tænker, når de slår muslimer ihjel,&laquo; lyder det fra talsmanden. For sådan ser hans verdensbillede ud. Selv om den rødhårede ingeniør selv er pæredansk, ser han verden i et &rsquo;dem&rsquo; og &rsquo;os&rsquo;-perspektiv.For Junes Kock er &rsquo;dem&rsquo; lig med den danske regering og den almindelige, ikke-troende dansker;Kufar, (de vantro,red.) som han kalder alle vesterlændinge i sine opildnende videotaler på YouTube.&rsquo;Os&rsquo; er til gengæld de muslimer, der ligesom ham selv har &raquo;set lyset&laquo; og nu bekender sig til ideen om en islamisk stat, et gudgivent kalifat, &raquo;som millioner og millioner af muslimer verden over er enige om, er løsningen&laquo;.Krigen mod islam&raquo;Hele verden har sluttet sig sammen mod jer, mod de hellige krigere, mod det syriske folk, mod alle muslimer,&laquo; tordner Junes Kock f.eks. på fejlfrit engelsk i en video offentliggjort i november 2014 i anledning af bl.a. Danmarks beslutning om at deltage i krigen mod Islamisk Stat i Irak (red. se videoen nederst i artiklen).&raquo;Denne nye alliance af lande fra nær og fjern er ikke kommet for at bekæmpe terrorister, de er kommet for at bekæmpe muslimerne og islam,&laquo; erklærer han og kalder &raquo;alle muslimer&laquo; til kamp mod koalitionen.&raquo;Vi beder Allah afsløre de vantros planer og ødelægge deres forsøg på at bekæmpe islam,Subhanahu wa ta&rsquo;ala, &rsquo;azza wa jalla, jalla jallaluhu(Lovprist være Han, ophøjet er Han, red.)&laquo;Her i Informations kantine, hvor interviewet finder sted, fordi Junes Kock angiveligt ikke har noget kontor og ikke vil have avisens reporter på besøg hjemme på Nørrebro, er den rødskæggede, kortklippede talsmand i mørkeblå dynevest mere afdæmpet og nøgtern. Væk er også de arabiske lovprisninger, hver gang Allah eller Profeten nævnes.&ndash; I opfordrer til at kæmpe mod den koalition, som Danmark er en del af, er det også en opfordring til danske muslimer?&raquo;Hizb ut-Tahrirs holdning til fremmede besættelser af de muslimske lande er velkendt,&laquo; svarer Junes Kock. &raquo;Hvis en stat bombarderer et muslimsk land, så er det en ret og pligt at forsvare det muslimske land. Uanset om aggressoren har et rød-hvidt flag eller et flag med stjerner og striber,&laquo; siger han og understeger, at den pågældende video &raquo;jo handlede specifikt om Syrien, hvor Danmark så vidt jeg er orienteret ikke er i krig&laquo;. Tilføjelsen skyldes måske, at Hizb ut-Tahrirs tidligere talsmand Fadi Abdullatif er blevet dømt for at opfordre til vold mod jøder &raquo;hvor I end finder dem&laquo;, og altså også i Danmark.&ndash; Men gælder jeres opfordring til at bekæmpe koalitionen også for muslimer i Danmark?&raquo;Det er først og fremmest en ret og en pligt for muslimerne i det pågældende land at forsvare deres land.&laquo;Nej til fordømmelseIfølge Junes Kock og hans organisation er det netop i den større globale kontekst, at danskerne skal se sidste weekends terrorangreb i København. Ikke at han bruger ordet &rsquo;terrorangreb&rsquo;, for det gør han ikke. I organisationens pressemeddelelse rådes de danske muslimer til &raquo;ikke at tage afstand&laquo; fra de &raquo;opsigtsvækkende begivenheder&laquo;, Danmark har været udsat for.&ndash; Hvorfor mener I ikke, Danmark har været udsat for et terrorangreb?&raquo;Det er stadig uklart, hvad der præcis har motiveret gerningsmanden, og det er afgørende, hvis man skal vurdere, hvilken kategori handlingen skal placeres i,&laquo; mener Junes Kock.&ndash; Hvorfor er det uklart. Han lagde jo en jihad-video ud på sin Facebook-side, inden han angreb?&raquo;Ja, han lagde en video ud, hvor han sværger troskab til Omar al-Bagdadi (lederen af Islamisk Stat, red.), men hvor meget har han forstået af, hvad det indebærer og hvorfor, det er svært at sidde og tolke på i dag.&laquo;&ndash; I mener altså ikke, det er terror?&raquo;Vi har fuld forståelse for, at mange danskere sidder tilbage med en frygt, en bekymring eller måske en fornemmelse af, at det var forventeligt. Og det er selvfølgelig en episode, der kommer til at påvirke os alle sammen. Men vi i det muslimske fællesskab sidder også tilbage med en bekymring over, hvilken pris vi kommer til at betale for det her.&laquo;&ndash; Hvorfor vil I ikke tage afstand fra terrorangrebene?&raquo;Vi mener, det er useriøst at forsøge at gøre en så alvorlig sag til et simpelt spørgsmål om accept eller afstandtagen. Det skal ses i en større sammenhæng.&laquo;&ndash; Men hvorfor er det så svært at tage afstand?&raquo;Det er simpelt nok at svare på, men præmissen er forkert. Præmissen er, at islam som udgangspunkt er voldelig, eller at der er en kobling mellem vold og islam. Hvis vi tager afstand, accepterer vi den præmis, at vi som muslimer skal føle os sat på anklagebænken på grund af noget, et eller andet individ har gjort.&laquo;&ndash; Tager I så afstand fra det, der er sket i København, eller gør I ikke?&raquo;Man bliver nødt til at se tingene i den rigtige kontekst.&laquo;&ndash; Du vil ikke svare på det spørgsmål?&raquo;Nej, ikke umiddelbart.&laquo;&ndash; Betyder det så, at I accepterer det, der er sket?&raquo;Nej, det gør det ikke.&laquo;Danmarks egen skyldNår Hizb ut-Tahrirs talsmand insisterer på at se Omar el-Husseins handling &raquo;i en større sammenhæng&laquo;, handler det først og fremmest om at understrege Danmarks eget ansvar for, at terroren nu har ramt København.Hvis en stat bombarderer et muslimsk land, så er det en ret og pligt at forsvare det muslimske land. Uanset om aggressoren har et rød-hvidt flag eller et flag med stjerner og striber.&raquo;De vestlige samfund bliver nødt til at se indad. Ikke mindst Danmark. Det er ikke tilfældigt, at de fleste unge muslimer, der rejser ud for at kæmpe for Islamisk Stat og andre militser i Syrien og Irak, netop kommer fra Danmark, Storbritannien og Belgien,&laquo; mener han. &raquo;Det er netop de lande, der har været involveret i alle krigene i den islamiske verden siden 2001; Afghanistan, Irak, Libyen og nu igen Irak.&laquo;&ndash; Mener du, at angrebene i København er et led i en større krig mellem det vantro Vesten og islam?&raquo;Nej, sådan vil jeg ikke udtrykke det, for det vil gøre alle muslimer skyldige og stemple islam som en voldelig ideologi, der ønsker at udbrede religionen med sværdet, og det er ikke tilfældet.&laquo;&ndash; Mener du, at terrorangrebene skyldes Danmarks krigsdeltagelse?&raquo;Ja, men ikke udelukkende. Muslimerne i Danmark oplever, at menneskeliv ikke har samme værdi. Når lokale danskere bliver dræbt, så står hele verden på den anden ende. Men når det er muslimer, der bliver dræbt, er der ingen, der kommer med fakler og blomster og erklærer &rsquo;I dag er vi alle sammen muslimer&rsquo;, sådan som folk nu står foran synagogen og siger: &rsquo;I dag er vi alle sammen jøder&rsquo;,&laquo; siger Junes Kock.&raquo;Det hykleri frustrerer rigtig mange muslimer, der måske sidder derhjemme og tænker på deres fætter, onkel eller lille niece, der er blevet dræbt &ndash; nogle steder endda af NATO-bomber eller danske soldater.&laquo;Og det er ikke alt, understreger han.&raquo;Oveni kommer så årtiers stigmatisering af muslimer i Danmark. Tonen i Danmark har været ekstremt hård i mange år. Det er den slags ting, der kan skubbe en mand helt derud, hvor gerningsmanden var.&laquo;&ndash; Når Danmark nu, som du formulerer det, slår muslimer ihjel i demokratiets navn, betyder det så, at Danmark må acceptere, at der bliver slået danskere ihjel her?&raquo;Nej, det betyder ikke, at vi skal acceptere drab på civile. Det er der ingen, som skal. Vi muslimer skal heller ikke acceptere, at der sker drab på uskyldige civile i den islamiske verden, sådan som det er sket i millionvis. Drab på civile er uacceptabelt i islam.&laquo;Islam har svar på altHizb ut-Tahrir er officielt imod enhver form for demokrati, fordi det bygger på menneskets ret til at lovgive. Og den ret tilhører ifølge Junes Kock kun Allah. Målet er derfor at oprette et islamisk kalifat, baseret på de hellige tekster og med en kalif som øverste autoritet. Stort set samme model som den, Islamisk Stat med ekstrem brutalitet har indført i dele af Irak og Syrien. Men det kalifat anerkender Hizb ut-Tahrir ikke, da bevægelsens leder Al-Bagdadi ikke er udpeget af folket, og Islamisk Stat ikke reelt er en stat.Den rationelle ingeniør er imidlertid fuldstændig overbevist om, at islam er et politisk system og derfor uforeneligt med demokrati. Og det er en holdning, der deles af &raquo;langt størstedelen af verdens muslimer&laquo;, mener han.&ndash; Har I også ambitioner om at etablere et kalifat i Danmark?&raquo;Det fokuserer vi slet ikke på. Hvis vi skulle etablere en islamisk stat her, skulle vi jo først have hele den danske befolkning til at konvertere til islam. Det er et meget langsommeligt arbejde, og hvis det skulle lykkes &ndash; om 500 år f.eks., så er det en helt anden situation. Det er ikke noget, vi arbejder på. Vi er modstandere af at trække et system ned over hovedet på folk, som de ikke er overbevist om, er det rigtige. Det er jo det, Vesten har gjort i Irak og Afghanistan.&laquo;&ndash; Hvis jeres kalifat ligger i den islamiske verden, hvorfor kæmper I så jeres kamp i Danmark?&raquo;Det gør vi heller ikke. Vi har en anden funktion i Danmark end de dele af Hizb ut-Tahrir, der befinder sig i den islamiske verden. I Danmark har vi en support-funktion. Vores opgave her er at beskytte den islamiske identitet hos de muslimer, der bor her. Muslimerne i Danmark er en del af det muslimske samfund. De er her permanent, og det er vi også,&laquo; siger Junes Kock og bliver for fjerde gang afbrudt at en brummende iphone, som han fisker op af dynevestens inderlomme. Kalifatet kalder på sin knivskarpe kommunikatør, men inden han får lynet vesten og trukket de sorte stofhandsker på, når han at fortælle, hvordan han blev påvirket af sine muslimske venner på Nørrebro og konverterede som 24-årig efter en ven og en bekendt pludselig døde. Den ene i en motorcykelulykke, den anden midt under en fodboldkamp i Fælledparken.&raquo;Det fik mig til at lede efter en forklaring &ndash; et svar. Og det svar havde islam. Islam har nemlig svar på alle spørgsmål. Man skal bare lede efter dem i de hellige tekster,&laquo; siger han.
