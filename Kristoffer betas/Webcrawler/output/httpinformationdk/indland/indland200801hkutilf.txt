HK utilfreds med erstatning



 En bøde på 25.000 kroner for kønsdiskrimination er slet ikke nok. Sådan lyder reaktionen fra HK's formand, Kim Simonsen, efter en dom fra Højesteret. En arbejdsgiver afviste en kvindelig job-ansøger med henvisning til, at hun var kvinde. Det takserede Sø- og Handelsretten til 25.000 kroner, og Højesteret ville ikke hæve erstatningen. Kim Simonsen vil derfor have ligestillingsminister Karen Jespersen (V) til at hæve erstatningerne. "Loven må laves om, så det har mærkbare konsekvenser at overtræde loven på det her punkt. 25.000 kroner virker næppe afskrækkende over for virksomhederne," siger han til Hk.dk. 
ritzau

