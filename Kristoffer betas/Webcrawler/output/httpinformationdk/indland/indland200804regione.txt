Regioner vil ikke optrappe konflikt
Arbejdsgiverne i Danske Regioner har ingen planer om at optrappe konflikten med lockout


Det vil være et kæmpe slag i luften, hvis Regionerne varsler lockout mod medarbejderne i psykiatrien og på landets hospitaler og skadestuer. Danske Regioners formand Bent Hansen (S) har ingen planer om at forstærke konflikten med et lockoutvarsel.Ved lockout får medarbejderne besked på at blive hjemme, men det vil gøre alt for ondt i regionerne, forklarer Bent Hansen."Sygeplejerskerne er den største gruppe på vores område, og de har sendt stort set alle i strejke. En lockout vil gå ud over vores nødberedskab, der i forvejen fungerer godt. Vi har selvfølgelig drøftet muligheden, men er enige om ikke at varsle lockout," siger han.En lockout kan begynde fire uger efter, varslet er sendt.En lockout er arbejdsgivernes måde at trætte fagbevægelsen på under en konflikt. Forbundene må nemlig selv betale løn til medlemmer, der er omfattet en lock-out. Det kan hurtigt dræne strejkekasserne.KL afviser ikkeArbejdsgiverne i Kommunernes Landsforening (KL) vil ikke afvise lockout som et våben i konflikten på pleje og omsorgsområdet, hvor FOA strejker. KL's bestyrelse skal på et møde fredag afgøre, om koordinationsudvalget, der står for daglige beslutninger under konflikten, skal have mandat til at varsle lockout.Koordinationsudvalget består af KL's formand Erik Fabrin (V), næstformand Anker Boye (S) samt formand for KL's personale og lønudvalg Mads Lebech (K) og næstformand i udvalget Kjeld Hansen (S).Selv om udvalget fredag får mandat, vil der ifølge Ritzaus oplysninger ikke blive varslet lockout i samme åndedrag. Både Mads Lebech og senest Erik Fabrin har talt om, at muligheden er der."Men jeg vil gerne understrege, at vi ikke har truffet beslutning om lockout på nuværende tidspunkt, siger Erik Fabrin.
