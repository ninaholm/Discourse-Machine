Narkoloven skal kulegraves
Flertal afsætter penge til undersøgelse af dansk narkolov


Det skal nu undersøges, om den danske narkotikalovgivning egentlig skader mere, end den gavner. Et flertal af Folketingets partier har nemlig i forbindelse med aftalen om satspuljemidlerne afsat 1,5 millioner kroner næste år til &raquo;undersøgelse af stofmisbrugerområdet fra et brugerperspektiv&laquo;.Undersøgelsen kommer efter, at Liberal Alliance havde foreslået, at en Narkotikakommission fulgte op på den arbejdsgruppe under Sundheds- og Ældreministeriet, som netop har kortlagt behandlingsindsatsen på stofmisbrugsområdet.Partiets socialordfører, Laura Lindahl, er derfor tilfreds med den nye undersøgelse. Den skal laves sammen med &raquo;praktikere&laquo; på området.&raquo;Jeg er rigtig glad for, at vi nu får nogle dygtige folk til at se på, hvilke konsekvenser den nuværende politik på narkotikaområdet har &ndash; både socialt og samfundsøkonomisk. Opgaven for den undersøgelsesgruppe, som Liberal Alliance har kæmpet sig til, bliver ud fra et brugerperspektiv at se på, hvordan vi kan gøre tingene klogere på det her område. Det gælder både, når det kommer til behandlingstilbud og den helhedsorienterede indsats, men også i forhold til den lovgivning, der hersker på området,&laquo; siger Laura Lindahl.En række eksperter har tidligere efterlyst en sådan undersøgelse og Nanna W. Gotfredsen, fra Gadejuristen, er tilfreds med, at det lykkedes at finde pengene:&raquo;Vi bruger milliarder og atter milliarder på ugennemtænkte indsatser på narkoområdet, og derfor er der i høj grad brug for viden i bredeste forstand, så vi på tværs af de mange indsatsdelområder kan gennemgå lovgivning, praksis og de konkrete udfordringer for stofbrugerne, så vi på en kvalitativ og kosteffektiv måde, kan hjælpe nogle af samfundets allersvageste,&laquo; siger Nanna W. Gotfredsen.Ifølge Sundhedsstyrelsens seneste rapport blev der i 2013 registreret 213 narkotikarelaterede dødsfald i Danmark.
