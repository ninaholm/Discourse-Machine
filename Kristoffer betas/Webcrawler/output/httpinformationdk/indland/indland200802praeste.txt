Præster i oprør over anholdelse



 En serbisk flygtning, som i årevis har levet skjult ved Mariager med støtte fra danske præster, blev i går anholdt og sendt til Sandholmlejren for at blive udvist. Sagen har vakt lokale protester, da manden efterlader sig en psykisk syg kone, der har fået asyl, og to små børn, som kommunen mener, hun ikke kan klare at passe. Derfor vil præsterne i gruppen Præsteinitiativet fortsætte kampen for, at manden kan blive hos sin familie i Danmark. Manden var blevet bedt om at møde op til afhøring hos politiet i Aalborg i går. Med ham var menighedsrådsformand Peter Toubøl fra Mariager. Han er stærkt rystet efter anholdelsen. 

