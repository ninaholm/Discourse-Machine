Organisationer: Udkast til lov om rådgivning af voldsramte kvinder er problematisk
Regeringen vil ifølge et nyt lovudkast udvide rådgivningsordningen for voldsramte kvinder, der fraflytter et kvindekrisecenter. Men den nuværende ordning fungerer ikke, og derfor er flere organisationer kritiske over for, om lovudkastet  overhovedet vil have en effekt
I dag har voldsramte kvinder med børn krav på opfølgende rådgivning, når de fraflytter et krisecenter. Den ordning vil regeringen nu udvide til at gælde alle voldsramte kvinder. Men flere organisationer mener ikke, at den nuværende ordning fungerer.

I dag er det kun voldsramte kvinder med børn, der har krav på opfølgende rådgivning, når de fraflytter et krisecenter. Men regeringen vil ifølge et nyt lovudkast udvide ordningen, så voldsramte kvinder uden børn i fremtiden også har krav på rådgivning.Men flere organisationer er kritiske over for lovudkastet, som endnu ikke har været fremsat i Folketinget. Ifølge dem vil regeringen udvide en ordning, der i forvejen ikke fungerer.&raquo;Vi er bekymrede for, om den del af lovudkastet, der handler om familierådgivning, kommer til at få den ønskede virkning,&laquo; siger Ditte Wenzel, der er sekretariatschef i Landsorganisationen af kvindekrisecentre (LOKK).Hun kritiserer, at lovudkastet ikke tager fat på de problemer, der er i den nuværende lovgivning. Som lovgivningen er i dag, er voldsramte kvinder med børn, der skal flytte i egen bolig efter et ophold på krisecenter, allerede sikret opfølgende hjælp fra kommunen, den såkaldte familierådgivning.Men som Information beskrev i sommer, oplever krisecentre rundt-om i landet, at kommunerne forsømmer den lovpligtige rådgivning til voldsramte kvinder med børn. Dengang vurderede 31 ud af 36 kvindekrisecentre over for Information, at kommunerne ikke lever op til loven om at tilbyde rådgivning til kvinderne. Familierådgivningen betyder, at kvinder med børn skal tilbydes rådgivning om flytning, jobsøgning, økonomi og børnenes skolegang i op til et halvt år efter udflytningen fra krisecentret.Problemet har ifølge Ditte Wenzel &raquo;ganske enkelt været, at kommunerne ikke overholder lovgivningen, og vi har svært ved at se, at det kommer til at ændre sig, blot fordi man med det nye lovudkast præciserer, at familierådgivningen skal træde i kraft tidligere&laquo;.Hun henviser til, at kommunerne med lovudkastet bliver forpligtet til &ndash; modsat i dag &ndash; at iværksætte familierådgivningen så tidligt som muligt efter kvindens indflytning på et kvindekrisecenter.Brug for specialiseret hjælpOgså Mødrehjælpen, der tilbyder rådgivning og behandlingsforløb til voldsramte kvinder og deres børn, er skeptisk over for, om lovudkastet reelt vil sikre, at kvinder på krisecentre i fremtiden vil blive tilbudt opfølgende rådgivning af kommunerne.&raquo;Vi hører fra mange kvindekrisecentre, at kommunerne ikke har styr på den aktuelle familierådgivning og derfor ikke formår at stille en familierådgiver til rådighed for kvinden og hendes barn. Vi har svært ved at se, at lovudkastet tager højde for problematikken, og derfor er vi også bekymrende for, om forholdene reelt vil blive forbedret med lovudkastet,&laquo; siger Mødrehjælpens direktør Mads Roke Clausen.Mødrehjælpen kritiserer samtidig, at lovudkastet ikke tager højde for, at voldsramte kvinder har brug for specialiseret behandling.&raquo;Kvinder, der har været udsat for partnervold, og deres børn har meget ofte brug for intensive psykologiske behandlingsforløb, hvis de skal lægge de voldelige oplevelser bag sig. Men vores erfaring er, at kommunerne ikke har den tilstrækkelige viden om voldsudsatte familier og derfor sjældent er i stand til at sikre voldsudsatte kvinder og deres børn kvalificeret behandling, så de kan slippe ud af volden,&laquo; siger Mads Roke Clausen.Svært at skabe tillidEt andet problem, som det nye lovudkast ifølge Landsorganisationen af kvindekrisecentre ikke tager højde for, er, at voldsramte kvinder, der efter et centerophold flytter fra en kommune til en anden af sikkerhedshensyn bliver nødt til at skifte familierådgiver. At de bliver nødt til at skifte rådgiver, skyldes, at det er kvindens såkaldte hjemkommune, der skal betale for kvindens rådgivning.Men det er meget uhensigtsmæssigt at skifte rådgiver midt i et behandlingsforløb, hvis kvinden skal opbygge en tillidsfuld relation til sin rådgiver, forklarer Ditte Wenzel. Derfor havde hun gerne set, at det nye lovudkast havde tilgodeset problematikken.Hun pointerer dog, at LOKK bifalder den del af lovudkastet, der handler om at udvide familierådgivningen til kvinder uden børn.Socialministeriet oplyser som svar på organisationernes kritik, at Socialstyrelsen som en del af gennemførelsen yder såkaldt implementeringsstøtte til alle landets kommuner. Det betyder i praksis ifølge en mail til Information fra Socialministeriet, at &raquo;alle landets kommuner inviteres til to årlige netværksmøder, hvor aktuelt bedste viden om implementering af den koordinerende rådgivning formidles, og erfaringsudveksling kommunerne imellem sikres&laquo;.
