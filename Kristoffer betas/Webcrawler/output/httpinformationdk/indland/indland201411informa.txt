Information vinder pris for NSA-afsløring
Information modtager prestigefyldt journalistpris for i et ’banebrydende, internationalt samarbejde’ at have afdækket NSA’s danske forbindelse.


Information blev søndag aften hædret for at have leveret dansk journalistiks vigtigste og mest gennemarbejdede afsløring i 2014.Avisen modtog således Foreningen for Undersøgende Journalistiks (FUJ) pris for artikelserienNSA&rsquo;s danske forbindelse, der løbende har afdækket den amerikanske efterretningstjeneste NSA&rsquo;s aktiviteter forbindelse til Danmark og samarbejde med bl.a. Forsvarets Efterretningstjeneste (FE).Prisen går til journalisterne Sebastian Gjerding, Anton Geist, Henrik Moltke samt den amerikanske tv-dokumentarist Laura Poitras, der har samarbejdet med NSA-afhopperen Edward Snowden, hvis dokumenter artiklerne bl.a. er baseret på.Journalisterne blev i aftes hyldet under Fagfestivalen i Odense Kongrescenter for prisen, der regnes for specialistprisen inden for den undersøgende journalistik. I juryens nomineringstekst hedder det:&raquo;Med et banebrydende, internationalt samarbejde, under ekstremt vanskelige sikkerhedsvilkår, og på baggrund af et særdeles kompliceret og utilgængeligt researchmateriale, har de fire journalister formået to ting: Dels at fortælle et dansk publikum om betydningen i Danmark af det efterretningssamarbejde, som Edward Snowden afslørede. Dels at bringe afsløringer for et internationalt publikum om Danmarks rolle i det grænseoverskridende efterretningssamarbejde.&laquo;De fire journalister har konkret dokumenteret, at NSA forud for COP 15 i København i 2009 spionerede mod de øvrige forhandlingsparter og havde planer om at fortsætte spionagen under selve klimatopmødet.Desuden har journalisterne afsløret FE&rsquo;s centrale placering i et globalt netværk styret fra NSA&rsquo;s hovedkvarter i Fort Meade i USA. FE giver således NSA adgang til fiberkabler på dansk grund, der transporterer global og national telefon- og internettrafik igennem Danmark.Senest dokumenterede de fire journalister lørdag i sidste uge, hvordan den britiske efterretningstjeneste GCHQ har spioneret systematisk mod internationale klimaforhandlinger, herunder mod COP15 i København i 2009. GCHQ sendte blandt andet en medarbejder til COP15.&rdquo;Vi er stolte og glade på vegne af vores kolleger. De har leveret et enestående fagligt håndværk og fremlagt uigendrivelige oplysninger af største væsentlighed for det danske &ndash; og internationale &ndash; samfund. Vi kan håbe, at regeringen snart finder anledning til at tage sagen ligeså alvorligt som andre lande i Europa,&rdquo; siger Informations chefredaktør, Christian Jensen.Information var ligeledes nomineret i online-kategorien for en datajournalistisk kortlægning af, hvor sjældent de økonomiske prognoser rammer den reelle virkelighed.Information vandt senest FUJ-prisen i 2011 for afdækningen af statsløsesagen, der ligeledes det år modtog Cavling-prisen. Årets Cavling-pris uddeles i januar.
