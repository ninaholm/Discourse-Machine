Vælgerne flygter fra Ny Alliance



 Vælgerne forsvinder fra Ny Alliance i samme hast som partiets folketingsmedlemmer. En ny meningsmåling, som Catinét Research har foretaget for Ritzau, viser, at Naser Khaders parti kun har opbakning fra 0,5 procent af vælgerne. 
Målingen er foretaget i perioden fra den 31. januar til 6. februar, hvor partiet har været kastet ud i en voldsom krise. Ved den seneste måling den 20. januar bekendtgjorde 1,4 procent, at de ville sætte kryds hos Ny Alliance. Siden har både Gitte Seeberg og Malou Aamund valgt at gå fra folketingsgruppen. 

