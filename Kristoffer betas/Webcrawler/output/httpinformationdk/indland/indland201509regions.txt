Region Syddanmark: Tegn på ulovligheder i Holst-sag

Carl Holst.

Et enigt forretningsudvalg i Region Syddanmark mener, at der er tegn på ulovligheder i sagen om forsvarsminister Carl Holst (V) og hans personlige rådgiver Christian Ingemann Nielsen.&raquo;Et enigt forretningsudvalg har udtalt, at der er nogle indicier for, at der er foregået noget, der ikke skal, og det tager forretningsudvalget afstand fra,&laquo; siger regionsrådsformand Stephanie Lose (V).Region Syddanmark vil dog ikke selv undersøge sagen nærmere. De bakker i stedet op om en uvildig undersøgelse foretaget af det kommunale tilsyn i Statsforvaltningen, der i går besluttede at gå ind i sagen af egen drift:&raquo;Vi bakker op om Statsforvaltningens undersøgelse og stiller selvfølgelig alle ting, der måtte være nødvendige, til rådighed for den undersøgelse,&laquo; siger Stephanie Lose.Ifølge regionsrådsformanden tyder det på, at Carl Holst nuværende særlige rådgiver, Christian Ingemann, har været ansat som Carl Holsts personlige assistent under valgkampen, selv om det ville være i strid med reglerne. Men endnu er der ikke beviser nok til, at det kan udløse en kritik:&raquo;Vi kan sammenholde det, vi ved om hans ansættelse, med det billede, der har været tegnet i medierne, og der er der nogle indicier for, at han har lavet andet end at arbejde på det projekt, han var ansat til. Jeg tager afstand fra det, hvis det rent faktisk er foregået. Men jeg understreger, at der er tale om indicier,&laquo; siger Stephanie Lose.Først når Statsforvaltningen når frem til en vurdering, vil Region Syddanmark overveje at komme med kritik af forsvarsministeren, lyder det.
