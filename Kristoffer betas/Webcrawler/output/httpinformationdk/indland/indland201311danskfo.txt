Dansk Folkeparti
For første gang er der en realistisk mulighed for, at Dansk Folkeparti får sin første borgmester - enten for en kommune eller en fagforvaltning i København. Partiet går dog mest efter udvalgsformandsposter


Traditionelt har Dansk Folkeparti fået væsentligt færre stemmer ved kommunalvalg end til folketingsvalgene, men denne gang står Dansk Folkeparti foran sit helt store kommunalpolitiske gennembrud. Ved de seneste kommunalvalg har partiet fået valgt flere og flere kandidater ind i kommunalbestyrelserne, og de enkelte kandidater har fået mere og mere fremtrædende positioner i kommunerne.Det gælder eksempelvis den tidligere socialdemokrat, Søren Rasmussen, som i dag er førsteviceborgmester for Dansk Folkeparti i Kolding Kommune. De platforme samt den aktuelle fremgang i de landsdækkende meningsmålinger, håber partiet, vil blive konverteret til kommunalpolitisk fremgang. Men man forventer det ikke.Og partiformand Kristian Thulesen Dahl har gjort det klart over for de lokale spidskandidater, at DF hellere vil være tungen på vægtskålen i konstitueringen, så partiet kan sikre sig indflydelsesrige udvalgsposter, der giver mulighed for politiske markeringer, end en usikker borgmesterpost på et spinkelt grundlag.Målsætning: For fire år siden gik partiet frem til samlet 8,2 procent af stemmerne. Den fremgang skal bevares.Profil: René Christensen, finansordfører og kandidat i Guldborgsund Kommune.
