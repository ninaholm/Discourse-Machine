Dom over journalister stadfæstet



 Østre Landsret stadsfæstede onsdag en dom over journalisterne Kåre Quist og Sverre Quist, der i 2004 påviste brist i sikkerheden omkring udstedelse af danske identifikationspapirer. Et falsk kørekort, falsk navneattest og et falsk pas kostede i 2006 Ekstra Bladets journalister henholdsvis 20 og 30 dagbøder à 100 kr. Og den dom har Østre Landsret nu valgt at holde fast i. Ifølge Ekstra Bladet lagde retten vægt på, at der var sket flere lovovertrædelser, at de var planlagte, og at en frifindelse ville kunne føre til carte blanche for lignende forbrydelser. Dermed valgte dommerne at gå imod den linje, der blev lagt af Højesteret i december, hvor Urban-journalisten Lars Wikborg fik strafbortfald efter at have påvist en sikkerhedsbrist i Københavns Lufthavn.t

