Ministerium bekræfter afghansk henvendelse om tvangshjemsendelser
I sidste uge henvendte de afghanske myndigheder sig til Danmark og bad om et stop for tvangshjemsendelser. Justitsministeriet bekræfter henvendelsen, men er tavs om, hvad det betyder for de ca. 190 afviste afghanske asylansøgere, der opholder sig i landet


Efter knap en uges betænkningstid bekræftede Justitsministeriet mandag eftermiddag over for Information, at de afghanske myndigheder to gange sidste uge har henvendt sig &raquo;angående tvangsmæssige udsendelser til Afghanistan&laquo;.&raquo;Justitsministeriet vil tage nærmere stilling til henvendelserne fra de afghanske myndigheder og tilrettelæggelsen af det videre samarbejde,&laquo; oplyser ministeriet i en e-mail, der ikke går i detaljer med indholdet af den afghanske henvendelse.Som beskrevet i Information i sidste uge ønsker de afghanske myndigheder et midlertidigt stop for tvangshjemsendelser, indtil hjemsendelsesaftalen med Danmark er blevet genforhandlet. Tirsdag oplyste den afghanske ambassade i Oslo til Information, at den &raquo;har kontaktet de danske myndigheder gennem passende diplomatiske kanaler&laquo;. Ifølge Afghanistans ambassadør i Oslo, Manizha Bakhtari, der også har Danmark som ansvarsområde, er det sket, fordi det afghanske flygtningeministerium &raquo;har anmodet om en gennemgang af trepartsaftalen og et midlertidigt ophør i tvangsmæssige udvisninger af afghanske flygtninge&laquo;.Trepartsaftalen er indgået af Afghanistan, Danmark og UNHCR og har siden 2004 muliggjort tvangshjemsendelser af afghanske statsborgere, der har fået afslag på asyl i Danmark.På baggrund af ambassadørens udtalelser spurgte Information tirsdag i sidste uge Justitsministeriet om status på tvangsmæssige udsendelser til Afghanistan, og den følgende mandag kunne ministeriet altså bekræfte, at der har været en henvendelse fra den afghanske regering.Det er uvist, hvad det afghanske ønske om et stop for tvangshjemsendelser kommer til at betyde for de cirka 190 personer, der ved udgangen af 2014 var i såkaldt udsendelsesposition, fordi de ikke kan få opholdstilladelse i Danmark.Justitsministeriet oplyser kortfattet i sit svar til Information, at &raquo;Danmark samarbejder med de afghanske myndigheder omkring udsendelser af afviste asylansøgere til Afghanistan&laquo;. Men hvad henvendelsen fra de afghanske myndigheder kommer til at betyde for dette samarbejde, har Justitsministeriet ikke villet kommentere.Det er derfor også uvist, om Rigspolitiet, der står for at gennemføre tvangshjemsendelserne, fortsat vil forsøge at sende afviste asylansøgere tilbage til Afghanistan med tvang. Justitsministeriet kunne i går ikke oplyse, om det er tilfældet.Afghanere har siden 2010 udgjort den største gruppe af afviste asylansøgere i udsendelsesposition, om end antallet er faldet på det seneste.Hvor der i 2012 var 482 afviste afghanere, var der ved udgangen af 2014 190 afghanere, der havde fået afslag på asyl og derfor skulle rejse tilbage til Afghanistan.Rigspolitiet beskriver også i sin rapport om udsendelser i 2013, at situationen i forhold til Afghanistan har været &raquo;meget positiv&laquo;, og i løbet af 2013 blev 179 afviste afghanske asylansøgere udsendt.Siden er graden af udsendelser faldet, og hvor det hidtil særligt har været enlige, typisk unge mænd, man har udsendt, er man nu også begyndt at udsende familier med børn, efterhånden som den første gruppe er blevet udsendt.
