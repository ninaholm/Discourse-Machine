Betjente vil frifindes for knippelvold



 Ungdomshus
Tre betjente nægter at have brugt knipler under anholdelse. Det er den første sag, hvor politifolk er tiltalt i forbindelse med ungdomshusoptøjerne i København. "Jeg kan sige med ét hundrede procents sikkerhed, at vi ikke slog," lød det fra den ældste af de tre betjente, mens de to anholdte på 18 og 22 år begge siger, at de fik bank. Sagen drejer sig om to anholdelser, som fandt sted aftenen efter rydningen af Ungdomshuset på Jagtvej 1. marts sidste år. Det er den første sag i forbindelse med rydningen, hvor det er politifolk, der sidder på anklagebænken. Sagen optages til dom 30. september. 

