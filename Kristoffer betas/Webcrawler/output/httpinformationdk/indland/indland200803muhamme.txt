Muhammed ikke med i demokratikanon



 Muhammedtegningerne har ikke fået deres eget afsnit i regeringens demokratikanon, der offentliggøres onsdag. I oktober sidste år forlod professor Henning Koch ellers udvalget, fordi han forventede, at tegningerne ville komme med og dermed få en ophævet status i den danske demokratiske historie. Kanonudvalget har valgt at trække en grænse ved år 2000 for ikke at komme for tæt på nutiden, siger en kilde til Ritzau.
Morgenavisen Jyllands-Postens tegninger fra 2005 af den muslimske profet Muhammed er dog omtalt i et afsnit, der handler om den såkaldte Rushdie-sag. Udvalget har kanoniseret sagen om den britiske forfatter Salman Rushdie, der i 1996 skulle have besøgt Danmark for at modtage en international litteraturpris. Besøget blev under stort postyr aflyst af Nyrup-regeringen af sikkerhedshensyn. 
ritzau

