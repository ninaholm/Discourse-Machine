Ros fra næstformand



 Et solidt 10-tal. Socialdemokraternes næstformand, Mette Frederiksen, havde fundet de tocifrede karakterer og verbale roser frem, da hun i går optrådte som censor på Ritt Bjerregaards (S) røde skole i København. Efter flere måneders intern debat i Socialdemokraterne om Den Røde Skole konkluderede Mette Frederiksen på sidste skoledag, at partiet ikke kan overleve uden "røde skoler". Inden sidste skoledag havde S-formanden nærlæst de røde elevers stilehæfter, der indeholdt en række konkrete opfordringer til partiledelsen. Frederiksen roste særligt elevernes ideer på trafik-, uligheds- og sundhedsområdet. Samlet landede hun på et 10-tal på den nye karakterskala. 

