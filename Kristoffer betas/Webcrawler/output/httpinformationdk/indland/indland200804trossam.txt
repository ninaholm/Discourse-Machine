Trossamfund vil ikke demokrati-testes



 "Fuldstændigt tåbeligt." Sådan lyder kommentaren fra formanden for Det Islamiske Trossamfund I Danmark, Bilal Assaad, til et forslag fra Ny Alliance (NA). Ifølge forslaget, som Dansk Folkeparti (DF) har tilsluttet sig, skal et trossamfund forpligtes til at understøtte samfundets demokratiske institutioner og virke til gavn for en integration af trossamfundets medlemmer, for at opnå de privilegier og rettigheder, det følger med en godkendelse. 
"Jeg tror ikke, der findes grupper eller mennesker i Danmark, der modarbejder demokratiet, så jeg forstår ikke, hvad det er, han (Naser Khader, red.) er ude på," siger Bilal Assaad. 

