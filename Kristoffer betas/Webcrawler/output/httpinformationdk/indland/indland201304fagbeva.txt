Fagbevægelsen må acceptere politiske beslutninger
Ved fremtidige offentlige overenskomstforhandlinger har fagbevægelsen ingen midler at kæmpe med, vurderer arbejdsmarkedsforskere. Fagbevægelsen er nødsaget til at acceptere politiske beslutninger


Når en række fagforbund allerede nu begynder at ruste sig til offentlige overenskomstforhandlinger i 2015 (OK15) i kølvandet på konflikten mellem lærerne og KL, vil fagbevægelsen ikke have meget tilbage at kæmpe med, siger arbejdsmarkedsforskere.&raquo;Det er ikke nemt at være organisation på det offentlige område, fordi man sidder over for en part, der også er den øverste ansvarlige politiske myndighed. Man kan ikke stille noget op, når der er flertal for en bestemt politik, som har betydning for overenskomsten, og man bliver nødt til at spille med og forsøge at forhindre det værste,&laquo; siger Jørgen Steen Madsen, som er professor ved Forskningscenter for Arbejdsmarkeds- og Organisationsstudier (FAOS) med speciale i overenskomstforhandlinger.&raquo;Staten og regeringen har en legitimitet til at bestemme, hvad der skal ske i det danske samfund &ndash; indtil der er valg igen i hvert fald &ndash; og det kan man ikke sætte sig op i mod, for så vil man blive kørt over. Det eneste, man kan tilstræbe, er at sikre en udvikling, hvor det er forligsvejen og ikke konfliktvejen, der bruges,&laquo; siger han. Han påpeger dog, at fagbevægelsen kan vinde opbakning ved at få offentlighedens sympati, fordi arbejdsgiverne, der også er politikere, er sårbare over for vælgerne.Flemming Ibsen, som er arbejdsmarkedsforsker og professor på Aalborg Universitet, er enig med Jørgen Steen Madsen i, at fagbevægelsen har begrænsede muligheder.&raquo;Fagbevægelsen har ikke ret meget at skyde tilbage med. Strejker er jo ikke en mulighed, når fagforbundene står så svagt. Så vi ser en defensiv fagbevægelse, der må acceptere,&laquo; siger han.Fagbevægelsen må stå sammenKonflikten mellem Danmarks Lærerforening og KL har fået formanden for Politiforbundet, Peter Ibsen, til at mene, at den samlede fagbevægelse skal se på, hvordan man fremover skal håndtere overenskomstforhandlinger. Afskaffelsen af arbejdstidsaftalen har været det springende punkt i den verserende konflikt og det første signal om, hvad der kommer til at ske på andre områder fremover, vurderer Peter Ibsen.&raquo;Vi må i fagbevægelsen sammen nøje drøfte, hvordan vores samarbejdsrelationer fremover skal være. Og måske også prøve at tage bestik af, hvad vi vil ved overenskomstforhandlingerne i 2015 &ndash; og måske specielt hvad vi ikke vil,&laquo; siger han.Formand for Dansk Sygeplejeråd, Grete Christensen, mener ligeledes, at fagbevægelsen skal &raquo;snakke sammen på kryds og på tværs af fag, regioner og kommuner for at styrke fagbevægelsessystemet&laquo;.Trods konflikten tror hun dog stadig på den danske model.&raquo;Der er aldrig nogen, der har vundet ved at trække noget ned over hovedet på hinanden, og ingen har glæde af, at vi ender i konflikter. Jeg tror stadig på den danske forhandlingsmodel,&laquo; siger hun.I weekenden skrev Jyllands-Posten og Politiken, at Finansministeriet har indgået en såkaldt resultatkontrakt med Moderniseringsstyrelsen, hvilket betyder, at regeringen har satset på at gennemføre økonomiske effektiviseringer gennem overenskomsterne.De arbejdsmarkedsforskere, Information har talt med, mener, at snakken om aftalt spil mellem KL og regeringen er blevet en smule overdrevet og bør nedtones.&raquo;Man skal passe på med, at se det som en voldsom omformning af den danske model. Lockout og konflikt er en integreret del af modellen,&laquo; siger Mikkel Mailand, der er forskningsleder og ph.d. på Forskningscenter for Arbejdsmarkeds- og Organisationsstudier (FAOS) ved Københavns Universitet.&raquo;Det, man skal være opmærksom på, er, om det fra de statslige arbejdsgiveres side bliver normen at foretage overenskomstforhandlinger på den her måde, men debatten i medierne har det med at sige, at det her er helt nyt. Det er det ikke,&laquo; fortsætter han.Jørgen Steen Madsen vurderer, at &raquo;alt er, som det altid har været.&laquo;&raquo;Det afgørende nye er, at vi er i en økonomisk krise, og der er et stærkt behov for at bremse op i den offentlige udgiftsstigning, og det er nødvendigt at effektivisere i den offentlige sektor. Derfor går man igennem offentligt ansattes overenskomster,&laquo; siger han.Tidligere har det i næsten alle &raquo;slagsmål&laquo; om overenskomster været lønmodtagerne, der har krævet bedre vilkår, højere løn eller mere fritid, siger Jørgen Steen Madsen.&nbsp;
