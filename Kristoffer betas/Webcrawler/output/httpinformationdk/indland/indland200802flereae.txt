Flere ægtefæller bliver familiesammenført
Siden 2004 er antallet af ægtefæller, der er blevet familiesammenført steget støt. Det er svært at lovgive mod, at tvangsægteskaber og arrangerede ægteskaber finder sted, siger Venstres Eyvind Vesselbo. Radikale efterlyser bedre statistik
Trods indførelsen af 24 års-reglen er antallet af ægtefællesammenføringer steget siden 2004.

Til trods for både 24 års-regel og tilknytningskrav er antallet af ægtefællesammenføringer ikke faldet siden 2003. Faktisk er antallet af sammenførte ægtefæller steget de seneste tre år, viser opgørelser fra Udlændingeservice. Sidste år blev 3.619 udenlandske ægtefæller og faste samlevere familiesammenført i Danmark - en stigning på knap 900 i forhold til året år.Men det overrasker ikke Venstres medlem af Integrationsudvalget, Eyvind Vesselbo."De kulturelle mønstre er meget stærke, og det er svært at lovgive mod, at tvangsægteskaber og arrangerede ægteskaber finder sted. Så den udvikling har jeg forudset," siger Vesselbo, der som kultursociolog over en årrække har beskæftiget sig med analyser af familiesammenføringer.Sidste år fik 4.462 udlændinge med familie i Danmark opholdstilladelse - heraf var 3.619 ægtefælle eller fast samlever. Det var knap 1.000 flere end i 2006.Og imens gruppen 'øvrige' udgør den største andel, er også antallet af ægtefæller fra især Tyrkiet, Thailand, Filippinerne og Pakistan steget.Sendes på genopdragelseDa man i 2002 indførte 24 års- reglen fik omkring 6000 ægtefæller tilladelse til familiesammenføring. Det tal var i 2003 mere end halveret. Men når statistikken nu viser en stigning i antallet af udenlandske ægtefæller, der kommer til Danmark, er det ifølge Eyvind Vesselbo tegn på, at hverken 24 års-regel eller tilknytningskrav har en langsigtet effekt.Mange bliver fortsat lovet bort til et ægteskab, som blot realiseres her til lands på et senere tidspunkt, lyder hans analyse."Man bliver forlovet og gift, men venter så med at blive ført sammen, til man er fyldt 24 år. Og gennem rejser og ophold i Danmark klarer man tilknytningskravet," siger Vesselbo.18 års-reglenHan peger på, at man under Schlüter-regeringen i begyndelsen af 90'erne ændrede lovgivningen, så ægtefæller kun kunne sammenføres, hvis de begge var fyldt 18 år. Det førte til et hurtigt fald på 3000 sammenføringer:"Men derfra steg det med 1.000 om året, fordi de ventede, til de blev 18 år. Det samme vil ganske givet ske nu, om end i et langsommere tempo. Som jeg kan forudse det, vil udviklingen fra 2003 fortsætte," siger Eyvind Vesselbo.Og imens forskere og politikere strides om, hvorvidt 24 års-reglen reelt bremser tvangsægteskaber, så er Leif Randeris fra Indvandrerrådgivningen, der har kontorer i Århus, København, Odense og Aalborg, ikke i tvivl:"Jeg mener slet ikke, at 24 års-reglen har haft anden end en diskriminerende virkning. De unge sendes på genopdragelse i hjemlandet, hvor de presses til at indgå ægteskab," siger han.Flere i jobMen når statistikken viser, at flere får deres udenlandske ægtefælle hertil, kan det ifølge Leif Randeris meget vel skyldes, at flere indvandrere er kommet i job."Det gør dem i stand til at forsørge deres ægtefælle og leve op til integrationskravet," siger han.Hos de radikale er man enig med Eyvind Vesselbo i, at man ikke kan lovgive sig ud af tvangsægteskaber."Der er en erkendelse, som, man kunne håbe, ville brede sig til andre dele af regeringspartierne," siger integrationsordfører Morten Østergaard.Han mener dog, at de nye tal fra Udlændingeservice stiller flere spørgsmål, end de giver svar.Ordføreren efterlyser viden om, hvorvidt der er tale om ægtefæller, der ikke tidligere har boet sammen, og hvor man kan have mistanke om tvang, eller om det er par, som har været adskilt eller boet sammen i udlandet, fordi danske regler har hindret dem i at leve sammen her."Det ville være meget interessant, hvis regeringen ville medvirke til at få sådan en statistik," siger han.Det lykkedes i går ikke at få en kommentar fra hverken integrationsminister Birthe Rønn Hornbech (V) eller Venstres integrationsordfører, Karen Ellemann.
