Enlig mor er alligevel ikke 'gift på muslimsk'
Det Sociale Nævn i Holbæk Kommune har omstødt den kommunale kontrolgruppes afgørelse i en sag om socialt bedrageri mod 34-årig mor til tre. Kontrol-gruppens henvisning til en imams udlægning af sharialovgivningen er 'ikke relevant', fastslår nævnet
Den 34-årige mor til tre, Laily Abdeli Shired, får nu sine forhøjede ydelser som enlig forsørger tilbage, efter at Det Sociale Nævn i Holbæk Kommune har omstødt den kommunale kontrolgruppes afgørelse i en sag om socialt bedrageri.

Den 34-årige mor til tre Laily Abdeli Shired får nu sine forhøjede ydelser som enlig forsørger tilbage. Information beskrev i foråret, hvordan Laily Abdeli Shired fik frataget både de almindelige og ekstraordinære børnetilskud, børnebidrag, økonomiske fripladser i børnenes institutioner og en del af boligsikringen, fordi kommunens kontrolgruppe mente, at hun reelt ikke var enlig, men levede sammen med børnenes far Osman.Blandt beviserne mod kvinden var en henvisning til udtalelser fra imamen Abu Bashar, der hævder, at det for muslimer »er ulovligt at få børn uden for ægteskabet«.Men det argument blev ikke accepteret i ankeinstansen Det Sociale Nævn, som netop har ændret kommunens afgørelse:»Vi finder det ikke relevant for afgørelsen, om parterne er gift på muslimsk,« skriver Det Sociale Nævn, der heller ikke finder det bevist, at parret skulle have fællesøkonomi, som kontrolgruppen ellers også hævdede.Laily Abdeli Shired klagede tilbage i marts måned over, at imamens ord blev tillagt vægt i sagen mod hende. En klage, der dengang blev blankt afvist af kontrolgruppen: »Det fremgår af Abu Bashars generelle udtalelser, at det er ulovligt at få børn uden for ægteskabet. Kontrolgruppen er derfor af den opfattelse, at Laily er gift på muslimsk med Osman, da de har fået 3 børn sammen,« skrev den dengang.Kontrolgruppens brug af imamens udlægning af muslimers giftevaner, fik flere eksperter til hårdt at kritisere den kommunale praksis, og lektor i socialret på Den Sociale Højskole Simon Thorbek, mener at Det Socale Nævns afgørelse er helt på sin plads: »Kontrolgruppen går langt over stregen ved at sige noget som helst om, hvad 'muslimske kvinder gør'. De kan lægge vægt på faktiske forhold, men at en eller anden imam siger, at kulturen er sådan og sådan, det er ganske enkelt diskriminerende,« siger han.Information afdækkede i foråret, at imamens udtalelser stammede fra officielt undervisningsmateriale, som samtlige af landets kontrolgrupper bliver tilbudt. Kontrolchef i Høje-Taastrup Kommune Ole Seidling er ansvarlig for materialet, men mener ikke, at dommen fra Det Sociale Nævn skal have nogen indflydelse på den undervisning kommunerne får:»Jeg mener stadig, at alle oplysninger, der har betydning for sagen, skal indgå i sagen, og hvordan dynamikkerne fungerer i det muslimske samfund har nu engang betydning. Det kan ikke stå alene, og måske er Holbæk gået for vidt i denne sag ved at lægge for meget vægt på det.«Har I ikke et ansvar, når I underviser kontrolgrupperne i imamens udtalelser?»Jo, men vi siger selvfølgelig også, at det kan ikke stå alene i en afgørelse. Men derfor skal kontrolgrupperne stadig have den relevante information,« siger han.Bør ikke stoppe herIfølge jurist og lektor i offentlig forvaltning ved Aalborg Universitet Nina von Hielmcrone, bør sagen dog have langt mere vidtrækkende konsekvenser:»Afgørelsen sætter spørgsmålstegn ved, hvorvidt kommunerne overhovedet kan inddrage den slags. Men i praksis er kommunerne først forpligtet til at rette sig efter det, når Ankestyrelsen har udstukket nye retningslinjer på området, og det gør den først, hvis en socialminister kræver det,« siger Nina von Hielmcrone.
