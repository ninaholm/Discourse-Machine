Et pip imod konsensus
Ikke mindre, men mere skat i toppen, foreslår Enhedslisten i nyt skatteudspil. Frank Aaen efterlyser et opgør med den konsensustanke-gang, der efter hans mening har gjort oppositionen både farve- og tandløs


 Skattelettelser til de rigeste er ikke løsningen på sam-fundets problemer, mener Enhedslisten, der i dag præ-senter et skatteudspil, der direkte går imod den etablerede konsensus på Christiansborg.
Hvor alle andre partier i overvejende grad er enige i, at en kommende skatte-reform skal sænke skatten på arbejde, og at det blandt an-det skal ske i topskatten, foreslår Enhedslisten tværtimod skattestigninger for de rigeste.
Alle med en indkomst på over én million kr. skal have en ekstraskat, selskabsskatten skal stige - og skattefradraget for indbetalinger til private pensionsordninger skal afskaffes. Til gengæld vil Enhedslisten bl.a. hæve per-sonfradraget for de laveste indtægter, give mere i pen-sion og overførselsindkom-ster og øge tilskuddet til den kollektive trafik. 
Ifølge skatteordfører Frank Aaen handler udspillet om at sikre større lighed i det danske samfund.
"Pensionister, syge og an-dre på overførselsindkom-ster er hidtil blevet snydt for skattelettelser. Med dette forslag vil vi skabe mere lighed, øge velfærden og sikre en bedre klimaindsats," siger han.
Aaen vender sig imod hele den "forkerte sandhed", som han mener, at der er blevet skabt i dansk politik op til skatteforhandlingerne: 
At danskerne skal arbejde mere - og at skattelettelser-ne er det, der vil få dem til det.
"Der er jo ikke nogen som helst garanti for, at skattelet-telser i toppen giver mere arbejde. Når man spørger befolkningen, så siger de tværtimod, at de vil arbejde mindre. Og dernæst har vi ikke noget ønske om, at folk, der i forvejen arbejder alt for meget, skal arbejde mere. I stedet burde man hjælpe folk til at gå ned i tid, så de dermed blev i stand til at blive længere på arbejdsmarkedet," siger han.
Minimal chance
Frank Aaen erkender blankt, at chancen for nogensinde at få samlet politisk flertal for Enhedslistens udspil er mindre end lille - dertil er den politiske konsensus omkring midten for stor.
"Det er den konsensus, som vi prøver at komme med et pip imod," siger han - og langer ud mod især SF og S for at give "unødvendige ideologiske indrømmelser" til regeringen i forsøgene på at skabe fodslag i oppositio-nen og fremstå økonomisk ansvarlige.
"Socialdemokraterne vil gerne lægge sig tæt op ad regeringen - og SF vil gerne lægge sig tæt op af Socialdemokraterne. Det mener jeg ikke styrker oppositionen i forhold til en kommende valgkamp," siger Frank Aaen.
Han efterlyser - i øvrigt i lighed med den tidligere radikale formand Marianne Jelved - en "mere skarp kant" til regeringen fra op-positionens side. Blandt an-det peger han på den nye bankpakke, som S og SF var med til at vedtage i weekenden - men som ingen af partierne erklærede sig ovenud tilfredse med. Og på udlændinge- og retsområdet, hvor de to partier også er trukket mod midten. 
SF: Fodslag nødvendig
"Man har flyttet sig for at undgå at få slagsmål på de baner. Men hvad er det så for en bane, man vil slås på? Den mangler jeg at se," siger Frank Aaen.
Hos SF erklærer Ole Sohn sig "hamrende uenig" i Aa-ens kritik. 
"Vælgerne har med al tydelighed demonstreret, at når oppositionen optræder uenigt, så har man ikke de-res tillid. Det er derfor, at vi igen og igen har sagt, at vi på økonomi, integration og retspolitik skal finde frem til det, der samler os," siger han.
Han mener, at venstreorienterede vælgere først og fremmest er optagede af, at deres stemmer bliver brugt til noget:
"Og vi ønsker i hvert fald ikke at være dem, der står på sidelinjen med rene hænder."


