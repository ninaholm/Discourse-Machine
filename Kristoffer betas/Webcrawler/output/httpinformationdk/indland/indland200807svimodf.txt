S og V imod at fjerne fra kommunerne



 Hverken Socialdemokraterne eller Venstre vil flytte tilsyn med opholdssteder for unge med sociale og psykiske problemer fra kommunerne til staten, som Dansk Folkeparti har foreslået, efter at Høje Taastrup og Stevns kommuner har sendt unge til et opholdssted i Hvidovre, som hverken er godkendt af kommunen eller under tilsyn. 
"Vi skal stoppe med, at kommunerne skal kontrollere sig selv. Det her skal overgå til statsforvaltninger," siger socialordfører, Christian H. Hansen, (DF), til Berlingske Tidende. Han får dog ikke støtte fra Venstres kommunalordfører, Erling Bonnesen, som først vil tjekke forholdene. 
ritzau

