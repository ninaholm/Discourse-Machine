Jens Rohde: EU-Kommissionen må afgøre udlændingesortering
Når justits- og integrationsministrene ikke kan blive enige om, hvorvidt regeringens forslag om udlændingesortering er inden eller uden for lovgivningen, så må sagen vurderes i Bruxelles. Det mener Jens Rohde, som bakkes op af Socialdemokraterne
Venstres medlem af EU-Parlamentet Jens Rohde påpeger, at der i eksempelvis Tyskland er regler, som minder om det danske forslag om at gøre det nemmere for udvalgte nationaliteter at opnå familiesammenføring.De internationale erfaringer er relevante at inddrage i den danske strid

EU-Kommissionen må ind i sagen om Integrationsminister Søren Pinds (V) forslag om udlændingesortering. Det mener Venstres medlem af Europa-Kommissionen Jens Rohde.»Vi bør prøve spørgsmålet internationalt. Man kan jo godt indføre det i Danmark, men vi skal overholde internationale spilleregler. Derfor vil jeg rejse spørgsmålet i kommissionen. Så kan Søren Pind også være på sikker grund,« siger Jens RohdeHan påpeger, at der i eksempelvis Tyskland er regler, som minder om det danske forslag om at gøre det nemmere for udvalgte nationaliteter at opnå familiesammenføring. De internationale erfaringer er relevante at inddrage i den danske strid, mener Jens Rohde.I Danmark er der nemlig delte meninger om, hvorvidt den foreslåede sortering af udlændinge er i strid med menneskerettighedskonventionerne, og Justitsministeriets jurister har advaret Søren Pind imod at gennemføre lovgivningen.Det fik i denne uge Søren Pind til at lægge sig ud med juristerne, som han anklagede for at være politiske i deres vurdering.Justitsminister Lars Barfoed har på den anden side taget sine embedsmænd i forsvar og fastholdt, at deres juridiske vurdering er nøgtern.»Jeg ved ikke, hvilket syn juristerne har på det her spørgsmål, men det er da en god idé, hvis regeringen nu spørger kommissionen til råds,« siger Jens Rohde, der mener, at kommissionen kan hjælpe med at afgøre, om »lovgivningen holder sig inden for konventionernes smalle sti.«Afklaret hurtigtHvis Jens Rohde stiller spørgsmål på mandag, kommer der svar inden for seks uger, påpeger han og understreger, at det naturligvis ikke svarer til en domstolsafgørelse. Hvis selve loven skal afprøves, skal der køres en sag ved Den Europæiske Menneskerettighedsdomstol. Der er dog god ræson i at få udstukket retningslinjer, inden det kommer så vidt, mener Rohde.»Kommissionen er traktatens vogter i forhold til europæiske spilleregler, og derfor er det relevant at spørge, så vi kan få det afklaret og se, hvilke ordninger der er i andre lande. Vi kan få en rettesnor, ved at se på, hvordan de lande har strikket deres lovgivning sammen og få kommissionens vurdering af, om det er inden for konventionerne« siger jens RohdeStøtte fra SOg det er slet ikke så dårlig en idé, mener Socialdemokraternes integrationsordfører, Henrik Dam Kristensen:»Næste skridt er domstolen. Men det kan da være fornuftigt at få Kommissionens vurdering. Det kræver, at de vil se på den konkrete lov, men hvis Jens Rohde spørger til det, kan vi sikkert godt bruge Kommissionens vurdering til noget,« siger Henrik Dam Kristensen.Han frygter dog, at regeringen under alle omstændigheder er komplet ligeglade med konventionerne efterhånden:»Regeringen og Dansk Folkeparti prøver med alle midler at sætte de her sager på dagsordenen, fordi de tror, at det gavner dem i forhold til valget. Så er de ligeglade med internationale aftaler og afsøger alle grænser,« siger han.Integrationsminister Søren Pind (V) afviser, at sagen har udviklet sig til en strid mellem Justitsministeriet og ham selv.EU-kollegaen kan for øvrigt bare spørge løs:»Jeg kender ikke til nogen strid mellem Justitsministeriet og Integrationsministeriet. Men Jens Rohde er i sin gode ret til at stille spørgsmål til EU-Kommissionen,« svarer Integrationsminister Søren Pind pr. mail til Information.
