’Peter bander af og til, og han kan også have bandet her ...’
Tidligere skatteminister Troels Lund Poulsens særlige rådgiver mente, at afgørelsen i ægteparret Thorning-Kinnocks skattesag var forkert, mens ministeren ikke forstod den. Peter Loft stod derimod på mål for den, forklarede hans højre hånd i går
Det var udelukkende for at sikre sig, at Thorning-Kinnock-afgørelsen ikke kunne angribes af nogen, at tidligere departementschef Peter Loft interesserede sig for den. Det forklarede Lofts højre hånd, Steffen Normann Hansen, til Skattesagskommissionen i går.

Tidligere departementschef Peter Loft stod på mål for SKAT Københavns afgørelse i Helle Thorning-Schmidt og Stephen Kinnocks skattesag over for daværende skatteminister Troels Lund Poulsen (V) og dennes særlige rådgiver Peter Arenfeldt.Det forklarede Lofts højre hånd, daværende produktionsdirektør Steffen Normann Hansen, i går i Skattesagskommissionen, hvor han som et af sagens mest centrale vidner afgav anden halvdel af sin forklaring til kommissionen, som undersøger, hvorvidt der skete ulovlig påvirkning af SKAT København i behandlingen af den daværende oppositionsleder og hendes mands skattesag. Kommissionen forsøger også at opklare, hvem der op til folketingsvalget i 2011 lækkede Thorning-familiens fortrolige skattepapirer.Da den næsten to meter høje og ulasteligt sortklædte Steffen Normann Hansen afgav forklaring første gang i slutningen af januar, kom det frem, at han undervejs i behandlingen af sagen fulgte den særdeles tæt. Og da Steffen Normann Hansen ligeledes har været til stede på nogle af de mest afgørende og omdiskuterede møder mellem departementet og SKAT København, var hans erindringer om disse ventet med spænding.Direktøren i SKAT København, Erling Andersen, og hans underdirektør, Lisbeth Rasmussen, har af flere omgange givet udtryk for, at de har følt sig presset ovenfra i sagen. Men Steffen Normann Hansen forsvarede sin egen og Peter Lofts ageren og understregede, at departementschefens interesse efter hans opfattelse udelukkende skyldtes et ønske om at sikre en afgørelse, som ikke kunne angribes.Normann Hansen forklarede, at Peter Loft forsvarede afgørelsen over for skatteminister Troels Lund Poulsen og dennes særlige rådgiver, der stillede spørgsmål til, hvorfor Kinnock blev frikendt for dansk skattepligt. Flere gange undervejs i gårsdagens afhøring måtte Steffen Normann Hansen dog gribe til et &rsquo;det erindrer jeg ikke&rsquo;-svar og henvise til, at sagen stod på for halvandet år siden og at han ikke kunne skelne alle møder fra hinanden.Stephen Kinnock endte den 16. september 2010 med at blive kendt skattepligtig til Schweiz og blev dermed renset for anklager om skattefusk i Danmark. Op til datoen for afgørelsen blev der afholdt flere møder mellem departementet og SKAT København, hvor sagen blev diskuteret. Peter Loft har endnu ikke afgivet forklaring foran Skattekommissionen, der holder til på Fremtidsvej i Buddinge. Men efter afhøringerne af de tre topembedsmænd tegner der sig et billede af en række ikke bare uenigheder, men helt forskellige opfattelser af, hvad der er sket på møderne.Erling Andersen, Lisbeth Rasmussen og Steffen Normann Hansen har bl.a. forskellige opfattelser af:1. Karakteren af møderneLisbeth Rasmussen og Erling Andersen mener, at der på møder den 1. og 3. september mellem SKAT København og departementet foregik en &raquo;detaljeret gennemgang&laquo; af udkast til den såkaldte agterskrivelse &ndash; den foreløbige afgørelse i skattesagen. Steffen Normann Hansen er af en anden opfattelse.Han forklarede i går, at SKAT København ganske rigtigt redegjorde for sagen, men at han selv og Peter Loft blot stillede nogle opfølgende spørgsmål. Der foregik ifølge Normann Hansen en dialog og ikke en detaljeret gennemgang.Udspørgeren Lars Kjeldsen bemærkede, at Erling Andersens og Lisbeth Rasmussens &raquo;jo havde en lidt anden forklaring,&laquo; men Steffen Normann Hansen svarede:&raquo;Jeg fortæller det, som jeg kan huske det.&laquo;&raquo;Kan du afvise, at det er foregået, som Lisbeth Rasmussen husker det?&laquo; ville Lars Kjeldsen vide.&raquo;Jeg fortæller det, som jeg kan huske det,&laquo; lød det igen.2. Lejligheden i LondonStephen Kinnock havde en lejlighed i London, som blev diskuteret. Lejligheden kunne få betydning, såfremt Kinnock blev erklæret skattepligtig i Danmark. Ifølge Erling Andersen bad Peter Loft på et møde den 1. september om ejendomsoplysninger på lejligheden, mens Lisbeth Rasmussen havde den opfattelse, at skattemyndighederne havde de oplysninger, de skulle bruge i sagen.Steffen Normann Hansen afviste i går, at han selv havde været vidende og eller involveret i dette, selv om han deltog i det pågældende møde.&raquo;Jeg ville have kunnet huske det, hvis der havde været tale om så specifikke dokumenter. Jeg er 100 procent sikker på, at jeg ikke har været involveret i det. Det har ikke været håndudleveret på mødet. Så ville jeg kunne huske det,&laquo; sagde han.3. De &rsquo;fire&rsquo; linjerEn helt central diskussion handler om de berømte &rsquo;fire linjer&rsquo;, som senere har vist sig at fylde mere end fire linjer, men alligevel nu er døbt sådan i offentligheden og også i kommissionen. Linjerne lyder:&raquo;SKAT har sammenholdt de oplysninger, du og din repræsentant har indgivet, med de oplysninger, SKAT selv er i besiddelse af eller har indhentet. SKAT finder på denne baggrund at kunne verificere de afgivne oplysninger, som yderligere bestyrkes af de oplysninger, som du og din repræsentant har afgivet om jeres erhvervs- og familiemæssige forhold.&laquo;Steffen Normann Hansen forklarede i går, at han lige inden mødet den 13. september blev trukket til side af Peter Loft, som mente, at udkastet til afgørelsen manglede en konstatering af, at alt var gennemgået. En sådan formulering ville &raquo;pakke sagen ind&laquo;. Normann Hansen var enig. Men det var Erling Andersen langtfra. Han mente, tilføjelsen var unødvendig, og at den lå implicit i afgørelsen. Erling Andersen afviste at medtage linjerne i afgørelsen, idet han bl.a. fremførte, at ordlyden kom &raquo;for tæt på&laquo; (at udtrykket &raquo;familiemæssige relationer&laquo; reelt var hentydninger til rygter om Stephen Kinnocks seksualitet igangsat af parrets revisor Frode Holm, red.).Det har Peter Loft afvist, og hans forklaring blev i går støttet af Normann Hansen. Ifølge ham blev homorygterne ikke diskuteret eksplicit i forbindelse med de &rsquo;fire linjer&rsquo;. Han kunne dog godt huske Erling Andersens formulering om, at ordlyden kom &raquo;for tæt på&laquo;. Men Normann Hansen fastholdt, at linjerne alene skulle afværge potentielle anklager fra presse og skattejurister om, at alt ikke var taget i betragtning.4. Hvad blev der sagt?Flere gange undervejs i afhøringen i går afviste Steffen Normann Hansen oplysninger fra en dagbog fra skattedirektør Lisbeth Rasmussen. Lisbeth Rasmussen skriver bl.a. om mødet den 13. september 2010:&raquo;På mødet drøftes sagen. Udkastet til agterskrivelsen ligger klar (...) Peter (Loft, red.) borer i Stephen Kinnocks særlige seksuelle forhold, som vi tidligere er blevet bekendt med.&laquo;Adspurgt om dette var Steffen Normann Hansen helt sikker på, at temaet homorygter ikke kom op, da han ikke selv ville have accepteret Kinnocks seksualitet som en del af drøftelsen. På samme måde afviste han, at udtrykket &rsquo;magtfordrejning&rsquo; blev brugt på mødet om et ønske fra Peter Loft om at udsætte afgørelsen i sagen til han selv kom hjem fra en udlandsrejse.&raquo;Jeg er helt sikker på, jeg ville kunne huske det, hvis ordet magtfordrejning blev nævnt,&laquo; sagde han og understregede, at Lofts ønske handlede om, at han ville være i landet, hvis sagen skulle håndteres i pressen.5. Hvor vrede var de?Ifølge Steffen Normann Hansen var møderne ikke &rsquo;konfliktfyldte&rsquo;, og det er tilsyneladende kun få gange, han erindrer, at temperamenterne har været i kog. Således opfattede han heller ikke Peter Loft som vred, da de to vendte hjem fra en rejse til Tyrkiet til en kopi af den endelige afgørelse, hvor Erling Andersen mod deres forventning ikke havde medtaget de &rsquo;fire linjer&rsquo;. Det var en &raquo;overraskelse&laquo;, men han og Loft var hverken vrede eller frustrerede. Forholdt et vidneudsagn fra koncerndirektør Jesper Skovhus Poulsen, der indikerede, at graden af ophidselse var noget større, end Normann Hansen gav udtryk for, lød svaret:&raquo;Peter bander af og til, og han kan også have bandet her &hellip;&laquo;Ovenstående er blot nogle eksempler på divergerende forklaringer mellem topembedsmændene i SKAT København og departementet.Professor Niels Fenger benyttede flere gange lejligheden til at bore i, hvorvidt Steffen Normann Hansen havde gjort sig tanker om kompetencefordelingen mellem SKAT København og departementet. Han henviste til en bekendtgørelse fra august 2010 om, at det alene er de enkelte skatteregioner, der træffer afgørelse i skattesager.&raquo;Hvad er egentlig baggrunden for, at I skal sidde og lave aftaler om, hvordan det skulle se ud?&laquo;, ville Niels Fenger vide.&raquo;Hvis I er inde på Erling Andersens kompetenceområder, hvorfor accepterer I ikke bare, at han bestemmer?&laquo;, spurgte han. Men svaret fra Normann Hansen var, at han ikke overvejede kompetencerne, da han ikke mente, der var tvivl om, at de lå hos SKAT København, men at departementet blot &raquo;spurgte ind&laquo; til sagen.Næste afhøring i Skattesagskommissionen er den 15. marts, hvor fagdirektør Ivar Nordland skal afgive forklaring.
