Sygehuse på vej væk fra verdensklasse



 Sundhed
Regeringens mål om et sundhedsvæsen i verdensklasse rykker længere og længere væk. Det vurderer sundhedsøkonom Jes Søgaard, der er direktør i Dansk Sundhedsinstitut. Regionspolitikerne i Region Midtjylland og Region Hovedstaden har netop indgået forlig om økonomien for næste år. De to regioner skulle spare henholdsvis én milliard kr. og 350 millioner kr. næste år efter aftale med regeringen. "Når man sparer så store beløb, er der helt klart ting man ikke kan tilbyde den danske befolkning længere. Jeg troede, politikerne ville skabe verdens bedste sundhedsvæsen, men det her går den forkerte vej," siger Jes Søgaard. ritzau

