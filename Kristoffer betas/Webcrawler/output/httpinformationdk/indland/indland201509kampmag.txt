Til kamp mod de magtfuldkomne
Spørgsmålet er, om et egentligt paradigmeskifte er på vej i den globale klimapolitik


Kampen for et bæredygtigt paradigmeskift har på nogle fronter fået fornyet forstærkning. Inden for det sidste år er målsætninger for reduktion i CO2-udledning blevet en del af både amerikansk og kinesisk politik. Og omend ambitionsniveauet ikke inviterer til overvældende optimisme, vækker det en fornemmelse af et muligt paradigmeskift i den globale klimapolitik med konkrete &ndash; og måske forpligtende &ndash; aftaler som et uomgængeligt element. Fundamentet er stadig spinkelt og fornemmelsen kommer til at stå sin prøve i Paris. Men det, som synes anderledes, er, at nye magtfulde entreprenører har viljen til at skabe forandring.Den bæredygtige dagsorden er dog stadig langtfra magtfuld. Alvoren i de menneskeskabte klimaforandringer, som videnskaben igen og igen dokumenterer og intensiverer, råber ellers på beslutningsmagt. Men de magtfuldkomne synes i reglen at være modstandere af et paradigmeskift.Elitens frygt for revolutionMed afsæt i Thomas Kuhns oprindelige definition af et paradigmeskift som en videnskabelig revolution forstår vi i dag et paradigmeskift som en fundamental samfundsforandring. Formen behøver ikke at være en revolution, men konsekvenserne vil være revolutionerende. For at undgå ideologiske fordomme kan vi også kalde det epokegørende, men betydningen er den samme. Det vender op og ned på nogle grundlæggende strukturer og magtforhold. Det har både kirken og kongen erfaret og inden for de seneste årtier også videnskaben til fordel for et økonomisk-kapitalistisk paradigme.Det er forventeligt, at forandringsvilligheden er meget ringe eller direkte fraværende hos dem, der repræsenterer det bestående. Men den måske viljesbestemte benægtelse af realiteterne på kloden begynder at krakelere. Millioner oplever allerede utålelige klimatiske forandringer som oversvømmelser og jordskælv. Vilkår, der vil øge presset på de allerede knappe ressourcer og intensivere jagten på bedre muligheder i smørhuller som Skandinavien.Et bæredygtigt paradigmeskift handler i sin komplekse enkelthed derfor om at etablere en ny samfundsstruktur for menneskelig og civilisatorisk udvikling &ndash; en evolutionær nødvendighed! Det er ikke nemt. Men det er nødvendigt, fordi det nuværende kapitalistiske vækstparadigme vil sejre sig ihjel. Det har tilvejebragt ufattelig rigdom til gavn og glæde for mange. Men ikke rigdom i balance med planetens ressourcer. Ej heller med hensyntagen til fremtidige generationer.Et paradigmeskift er i sin natur derfor en kamp mellem det, der er, og det, der kan komme. Men mens konsekvenserne af den ubæredygtige udvikling for nogle unægtelig vil blive en kamp om både knappe ressourcer og med naturens forandrede kræfter, kan det for mange af os samtidig blive en anledning til at kæmpe for det, der er meningsfuldt. Tage del i og ansvar både for sit eget og for det kollektive, frem for at overlade paradigmeskiftet til politiske og økonomiske magtkampe.Inspirationen kan for eksempel hentes i Holland, hvor 900 borgere i juni fik rettens medhold i deres sagsanlæg mod Hollands regering for dens utilstrækkelige klimaindsats. Med ordene: &raquo;Staten bør ikke gemme sig bag argumentet om, at løsningen på det globale klimaproblem ikke kun afhænger af hollandske bestræbelser. Enhver reduktion i udslip bidrager til forebyggelse af farlig klimaforandring, og som et udviklet samfund bør Holland føre an på området,&laquo; blev der skabt et retsligt sprog for den enkeltes medansvar for helheden &ndash; og et afsæt for at invitere etik og forbundethed ind i kampen.Pave Frans&rsquo; hyrdebrev om en bæredygtig menneskelig civilisation er endnu et eksempel på, at kampen har indtaget nye domæner, i erkendelse af at plutokratiet og den politiske diskurs har indgået en uhellig alliance til skade for planetens liv.Liv la Cour er cand.scient.pol., MSc., fuldmægtig samt medlem af netværket Omstilling Nu
