Universiteter nægter at optage studerende udefra
Flere universiteter vil ikke skrive under på de planlagte aftaler med Uddannelsesministeriet om at optage flere studerende fra andre uddannelser og udlandet. Hvis regeringen skærer ned på en lang række kandidatuddannelser, er der ikke plads, lyder budskabet


Regeringens udmelding om, at en lang række kandidatuddannelser skal skæres ned, får flere universiteter til at sige stop for at øge optaget af kommende studerende udefra.Det var ellers et af hovedformålene for uddannelsesministeren med de udviklingskontrakter, som landets uddannelsesinstitutioner i efteråret skal forhandle på plads med ministeriet: at skabe et mere sammenhængende uddannelsessystem, hvor alle kan videreuddanne sig, og at øge antallet af internationale studerende.På Københavns Universitet ser prorektor Lykke Friis ingen anden mulighed end at stoppe for optag udefra på de mere end 60 kandidatuddannelser, der skal skæres ned: &raquo;Det er mildest talt vanskeligt at indfri målet om styrket internationalisering og optag af flere studerende udefra, når vi ikke engang har plads til vores egne bachelorer, som har retskrav på at komme ind på kandidatuddannelsen. Derfor vil vi ikke bare skrive under på de mål, fordi vilkårene er ændret,&laquo; siger hun.&rsquo;Vi har ikke en jordisk chance&rsquo;Meldingen er den samme på Syddansk Universitet (SDU).&raquo;Det er ikke fair og konsistent politik at sige, at vi skal udvikle os og optage flere studerende udefra og så begrænse os på den her måde,&laquo; siger prorektor på SDU Bjarne Graabech Sørensen med henvisning til, at universiteternes målsætning om at øge optaget udefra blev sendt ind til ministeriet, inden planen om at skære en lang række kandidatuddannelser ned med op til 30 procent blev offentliggjort.&raquo;Vi har ikke en jordisk chance for at leve op til målene om flere studerende udefra, når vores uddannelser samtidig bliver skåret ned,&laquo; siger Bjarne Graabech Sørensen.Begge rektorer håber på, at uddannelsesministeren er villig til at ændre på dimensioneringsmodellen, så det bliver muligt at indfri regeringens eget mål om større sammenhæng i uddannelsessystemet.Uddannelsesminister Sofie Carsten Nielsen erkender, at dimensioneringen vil kunne betyde, at der er mindre plads til studerende udefra på nogle studier i en periode.&raquo;Men ligegyldigt hvad, så skal vi ikke uddanne til arbejdsløshed,&laquo; siger uddannelsesministeren.
