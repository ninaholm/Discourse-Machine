SF-folketingsmedlemmer: Vi skal også arbejde for dem uden arbejde
Forud for SF’s landsmøde frygter flere fremtrædende medlemmer, at partiet glemmer samfundets svageste grupper
SF’s landsmøde sidste år den 14. maj på Frederiksberg, mens partiet stadig var i opposition. Formand Villy Søvndal modtog stående bifald for sin åbningstale. I år har formanden været i flere politiske storme, så landsmødet om 14 dage ventes med spænding.

Samtidig med SF’s formand, Villy Søvndal, netop har valgt side i partiet til fordel for dem, som vil satse på arbejderne, udfordrer en række fremtrædende partimedlemmer nu den linje.I en række ændringsforslag til landsledelsens udtalelse på det kommende årsmøde gør flere fremtrædende nuværende og tidligere medlemmer af folketingsgruppen op med tanken om, at arbejde er det eneste som skaber værdig og selvrespekt. Og ikke mindst at der skulle være en modsætning mellem »at skabe gode løn og arbejdsforhold for dem som har et arbejde og skabe gode levevilkår for dem, der er uden for arbejdsmarkedet«, som der står i et af ændringsforslagene.»Vi skal kæmpe lige så meget for de lavtlønnede grupper som de arbejdsløse og andre uden for arbejdsmarkedet. Det er almindelig socialistisk politik, at man ikke lader to undergrupper i samfundet stå og kæmpe mod hinanden. Formålet er hele tiden at løfte bunden, skabe arbejdspladser og bekæmpe uligheden,« siger SF’s socialordfører, Özlem Cekic.Socialordføreren står sammen med blandt andre fire andre medlemmer af folketingsgruppen bag ændringsforslaget. De andre folketingsmedlemmer er Lisbeth Bech Poulsen, Annette Vilhelmsen, Karina Lorentzen Denhardt og Ida Damborg.Ændringsforslaget kommer forud for SF’s landsmøde om to uger, hvor medlemmer skal vedtage et nyt principprogram, landsledelsens udtalelse og vælge en ny landsledelse – som efterfølgende vælger partiets nye næstformand.Et næstformandsvalg som har afsløret en kamp om, hvem SF egentlig skal være et parti for.Appellere bredt til lønarbejdereLedelsen og partiformandens kandidat, Mattias Tesfaye, tilhører således de såkaldte arbejderister, som ønsker, at SF skal appellere til bredere lønmodtagergrupper. Og som frygter, at SF bliver et såkaldt klientparti – som politisk ordfører Jesper Petersen har kaldt Enhedslisten – der gør økonomisk svage grupper som arbejdsløse, førtidspensionister og kontanthjælpsmodtagere til hjælpeløse klienter, der bare skal have flere penge.Senest er Villy Søvndal i et interview i Jyllands-Posten gået ind i næstformandsvalget og har erklæret, at han har samme mål som Mattias Tesfaye: Nemlig »at åbne partiet op mod brede lønmodtagergrupper«.I et andet ændringsforslag, som tæller flere af de samme stillere som forslaget om de arbejdsløse, kritiserer Özlem Cekic medflere landsledelsens udtalelse om, at »med arbejde følger økonomiske muligheder for den enkelte, adgang til et kollegialt fællesskab, selvrespekt og værdighed«.Bare folk klarer dem selvEndvidere skal den enkelte borger ikke kunne afstå fra arbejde, som det hedder i talelsen: »Sammen gennem krisen – alle skal med«.Selv om Özlem Cekic understreger, at man skal stå til rådighed for arbejdsmarkedet for at få en overførselsindkomst, så mener hun ikke, at staten skal blande sig i, hvad folk vil med deres liv – så længe de ellers selv betaler regningen.»SF skal ikke begrænse sit menneskesyn til en kapitalistisk opfattelse af menneskers nytteværdi ud fra, om de er i stand til at tage et arbejde. Syge mennesker, arbejdsløse eller folkepensionister er, set ud fra et socialistisk synspunkt, også værdige og har selvrespekt, selv om de ikke er en del af det arbejdende fællesskab«, siger SF’s socialordfører.Det har ikke været muligt at få en kommentar fra SF’s politiske ordfører eller partiets gruppeformand, Pernille Vigsø Bagge, til ændringsforslagene.
