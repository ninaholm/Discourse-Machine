Cost-benefit kommer før velfærdsamfundet
Dagpengekommissionen har fremlagt sine konklusioner. Hvad medlemmerne beskriver som en opdatering af et ældgammelt system, betragter CBS-professor som endnu et skridt mod konkurrencestaten, væk fra den velfærdsstat, vi kender
Forringelsen af dagpengene er en længere historie. Allerede i 2006 demonstrerede cirka 70.000 på Christiansborg Slotsplads mod Fogh-regeringens nedskæringer i blandt andet dagpengene.

Midt i den ni mand lange række af økonomer på den ene side og arbejdsmarkedets parter på den anden, fremlagde Dagpengekommissionens formand Nina Smith resultatet af deres arbejde. Hun er et selverklæret produkt af velfærdsstaten, men det er &ndash; ifølge økonomiprofessoren &ndash; en velfærdsstat, der &raquo;skal reformeres, hvis den skal overleve&laquo;. Et skridt ned ad den vej er dagpengereformer.&raquo;Dagpengesystemet er fra en tid, hvor man brugte pen og papir,&laquo; sagde Nina Smith.Derfor er det en dybdegående reformering og opdatering, kommissoriet anbefaler: &raquo;Fra top til bund.&laquo;Kommissionen har færdiggjort rapporten og vedhæftet anbefalingerne, og nu er det op til politikerne at implementere dem. De selv samme politikere, som har slingret grusomt i debatten om dagpenge.&raquo;Min personlige holdning er, at forløbet omkring dagpengene ikke har været kønt,&laquo; sagde Nina Smith, mens medlemmerne af kommissionen nikkede bekræftende.Den grimmeste plet over alle de grimme pletter har været de alt for lave vurderinger af, hvor mange der falder ud af dagpengesystemet. Det hul bliver delvist lappet med kommissoriets forslag. Hvis reformerne gennemføres, opbruger 2.300 færre personer deres dagpengeret. Det betyder dog, at der fortsat falder 6.700 personer ud af systemet på den anden side af reformerne.Konkurrencestatens sejrSamfundsfagsprofessor ved CBS, Ove Kaj Pedersen, har fulgt debatten om dagpenge tæt. Han har set, hvordan partierne er rykket fra modstand til støtte &ndash; og i nogle tilfælde tilbage til modstand &ndash; siden den store dagpengereform fra 2010. Diskussionen omkring dagpengene, reformerne og kommissionens endelige rapport er en brik i det narrativ, Ove Kaj Pedersen formulerede med sin bogKonkurrencestaten:&raquo;Man skal se den her reform i et meget langt perspektiv, fra 80&rsquo;erne og til i dag, hvor den er et godt billede på de her uendelige reformbevægelser, som foregår i overgangen mellem velfærdsstat og konkurrencestat,&laquo; siger professoren.I sin bog, Konkurrencestaten, beskriver han, hvordan velfærdsstaten blev til, og hvordan det fra 1980&rsquo;erne blev stadig sværere at finansiere den på grund af forandringer i den internationale økonomi og EU-traktater. I stedet for en velfærdsstat er vi på vej mod en konkurrencestat, hvor vi som stat konkurrerer i den internationale økonomiske arena, men hvor vi i Danmark &ndash; til forskel fra andre lande, hvor husholdning og individer konkurrerer med hinanden &ndash; lader staten, og dermed politikerne, sætte rammer for, på hvilke måder velfærden skal finansieres, og hvordan den samlede økonomi bliver konkurrencedygtig. Reformforslagene fra kommissionen lander blødt i den teori:Hovedtrækkene er, at det bliver sværere at være passiv dagpengemodtager. Et forslag, kaldet karensdage, betyder, at du mister to dages dagpengeudbetaling hver tredje måned, medmindre du har arbejdet 15 dage i perioden. Tre fjerdedele af de personer, som i dag falder ud af dagpengesystemet, har haft under fire måneders beskæftigelse, når de to års dagpengeperiode er udløbet og står dermed til at blive ramt af karensdagsreglen. Et andet forslag er en beskæftigelseskonto, der skal gør det muligt for dagpengemodtageren at holde øje med, hvor meget der skal arbejdes, før dagpengene er genoptjent. Et online pointsystem om man vil. Tiltag, som er fod i hose på Ove Kaj Pedersens teser om, at vi i konkurrencestaten forventer, at spild bliver elimineret og effektivitet rækker ud i alle kroge, hvor skattekroner ligger.Borger i konkurrencenDagpengesystemet skal stemme overens med vælgernes holdning. En holdning, der har ændret sig, hvis man spørger til deres syn på velfærdsstaten. I dag ser man sig selv som både én, der modtager service og ydelser, men også som én, der finansierer gildet, skriver Ove Kaj Pedersen i sin bog.&raquo;Som skatteborger vil du ikke have, at der er ineffektivitet i velfærdssystemet, og der synes også i befolkningen at være en udbredt enighed om, at de mennesker, der kan, også skal påtage sig et arbejde. Det synes at være den enighed, dagpengekommissionen også har bygget videre på.&laquo;Det er en cost-benefit analyse af, hvad den enkelte borger får og giver. I den sammenhæng er der en stor opbakning til velfærdsstaten, men også enighed om, at den skal være så effektiv som muligt, mener professoren.&raquo;Den bedst mulige udnyttelse af ressourcerne i samfundet.&laquo;Andet finansieringsgrundlagDagpengesystemet og kampen derom har været et definerende spor i den historie, som velfærdsstaten er bygget op om. Blandt andet derfor har det medført så meget ballade at ændre noget ved det, siger professoren. Det er derfor, at Nina Smith måtte erklære sin kærlighed til velfærdsstaten inden fremlæggelsen af kommissionens forslag.&raquo;Vi, min generation der er født efter Anden Verdenskrig, er et produkt af velfærdsstaten &ndash; det kommer vi ikke uden om,&laquo; siger Ove Kaj Pedersen. &raquo;Det, de nye generationer skal indse, er, at finansieringsgrundlaget for velfærdsstaten i dag er et fuldstændig andet, end det var fra 60&rsquo;erne til 90&rsquo;erne.&laquo;Væksten og lånemulighederne var af andre dimensioner, dengang et dagpengesystem blev skabt. Samtidig åd inflationen meget af gælden, hvilket gjorde finansieringen i 70&rsquo;erne og 80&rsquo;erne til en nemmere opgave. I 1980&rsquo;erne og frem til midt 90&rsquo;erne kunne du være mere end otte år på dagpenge.&raquo;Det at finansiere et dagpengesystem &ndash; og en velfærdsstat &ndash; er en radikalt anderledes opgave i dag,&laquo; siger Ove Kaj Pedersen. Det skal med i fortællingen, når der laves store reformer.Den store fortællingNår det kommer til at implementere kommissionens forslag eller noget, der minder om det, lægger Ove Kaj Pedersen derfor vægt på, at den store fortælling skal være med. Det skal stå politikerne og borgerne klart, at de lægger en reformbrik ind i et langt historisk forløb, når de skal legitimere, hvorfor velfærdsreformer &ndash; som dagpengereformen &ndash; bliver til.&raquo;Det er påfaldende, hvor mange der stadig er uvidende om de lange historiske vindinger i udviklingen af velfærdsstaten. Herunder også, hvorfor vi fik den type velfærdsstat, vi har fået,&laquo; siger Ove Kaj Pedersen.Af vigtige årtier i den historiske kontekst peger Ove Kaj Pedersen på 1980&rsquo;erne: Vi oprettede en betydelig offentlig gæld til at finansiere velfærdsstaten, der ikke kunne holdes oppe med den økonomiske vækst. &raquo;Et politisk og økonomisk kollaps,&laquo; betegner professoren det som:&raquo;Den baggrundshistorie er der utroligt få i både den yngre og den ældre generation, der er vidende om og forholder sig til, når vi laver ændringer, som vi gør nu med dagpengene.&laquo;KritikBåde FOA og Danske Studerendes Fællesråd var i løbet af mandagen ude at kritisere indholdet af kommissionens forslag til reformer &ndash; FOA er imod ideen om karensdage, mens Danske Studerendes Fællesråd er uenige i, at der skal skæres fire procent i dimittenders dagpengesats. Grupper, der ifølge Kaj Ove Pedersen kommer i problemer i vores cost-benefit samfund.&raquo;Det er grupper med en ensidig benefit-tænkning. De er ikke i en periode, hvor de skal tage sig af cost- siden i den ligning. De studerende er på SU nu, mens FOA&rsquo;s medlemmer, som oftest er ufaglærte, har brug for dagpenge til at opretholde en vis levestandard, hvis de falder uden for arbejdsmarkedet. Det er grupper, der ikke er de store skatteydere.&laquo;Større ulighedReformen kommer til at ramme børnefamilier, når de økonomiske ydelser lægges om, og der kommer flere krav til, at man skal være aktiv på arbejdsmarkedet, påpeger Ove Kaj Pedersen. Der er heller ingen tvivl om, at der kommer en større ulighed i samfundet ud af de reformer, der er blevet gennemført på dagpengeområdet.&raquo;Sammenlignet på indkomst er vi et relativt lige land. Men spørgsmålet er, hvor stor ulighed vi vil acceptere i det lange løb,&laquo; siger Kaj Ove Pedersen. &raquo; Jeg tror, at man kan kalkulere med to ting i det lange løb: Der bliver større ulighed i den danske befolkning, og det kan forventes, at flere kommer i arbejde. Men det arbejde, som folk kommer i, hjælper til at understøtte den sociale ulighed.&laquo;Som beskrevet i mandagens Information, viser beregninger fra Arbejdernes Erhvervsråd, at i perioden fra 2003 til 2013 erden rigeste tiendedel blevet 29 procent rigere, mens den fattigste tiendedel er blevet én procent fattigere.Læs også:De æreløses forlig
