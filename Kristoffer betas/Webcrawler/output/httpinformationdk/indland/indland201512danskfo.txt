Dansk Folkeparti vinder EU-afstemningen
53-47. Det blev et klart nej ved folkeafstemningen. Et af de utilsigtede ofre for EU-afstemningen har dog været forholdet mellem regeringspartiet Venstre og støttepartiet Dansk Folkeparti
Dansk Folkeparti og partiformand Kristian Thulesen Dahl blev valgets store sejrsherre.

Den amerikanske præsident John F. Kennedy sagde engang, at sejren har tusind fædre, men nederlaget er forældreløst.Allerede før den sidste stemme i går var talt op efter folkeafstemningen om retsforbeholdet kunne der dog sættes navn på faderen til nej-partiernes succesfulde valgkampagne: Dansk Folkeparti og partiets formand, Kristian Thulesen Dahl.Ligesom ved folkeafstemningen i 2000 om euroen er det nemlig lykkedes ja-partierne med regeringspartiet Venstre i spidsen at sætte et komfortabelt flertal over styr under valgkampen. Næsten totredjedele af Folketinget har anbefalet et ja, og da statsminister Lars Løkke Rasmussen (V) tilbage i august annoncerede den 3. december som valgdatoen, svarede 58 procent af de adspurgte i en Gallup-måling, at de forventede at ville stemme ja til at erstatte retsforbeholdet med en tilvalgsordning. Kun 22 procent ville stemme nej.Appel til mistillidenSådan gik det som bekendt ikke. I stedet endte 53 procent med at stemme nej, og kun 47 procent med at stemme ja. Et resultat som ikke mindst skyldes, at Dansk Folkeparti har haft held til at appellere til vælgernes mistillid til EU, til danske politikere &ndash; og til statsministeren.En mistillid, som har svækket Lars Løkke Rasmussen og ja-partiernes garanti om, at Danmark ikke ville tilslutte sig en fælles asyl- og indvandringspolitik i EU uden en ny folkeafstemning.Dagen efter afstemningen er spørgsmålet, hvad Dansk Folkeparti vil &ndash; og kan &ndash; bruge valgresultatet til. Udenrigspolitisk har Dansk Folkeparti krævet en ny europapolitisk aftale, der inddrager nej-partierne og er mere skeptisk over for EU end den nuværende aftale mellem Venstre, Konservative, de radikale og Socialdemokraterne.Denne taler om, at &raquo;Danmark skal være så tæt på kernen af EU som muligt&laquo;, og at vi skal have færre og ikke flere forbehold end i dag.Vil fortsætte i EuropolLars Løkke Rasmussen har dog afvist en sådan nyorientering af EU-politikken, og det er svært at se, hvad fællesnævneren skulle være i en sådan aftale. Ud over ønsket om at fortsætte i Europol &ndash; og selv det er der faktisk heller ikke klar enighed om &ndash; er nej-partierne ikke engang enige om, hvor mange og hvilke EU-regler, Danmark skal forsøge at tilslutte sig.&nbsp;&raquo;Det er mit klare indtryk, at det ikke er så meget det, vi har stemt om, som danskerne har vendt ryggen til, men måske snare det, vi ikke har stemt om: Frygten for, at man ved et ja til en tilvalgsordning ville glide ud af en bane, hvor danskerne tabte kontrol,&laquo; lyder statsministerens torsdag aften&nbsp;egen konklusion efter valgnederlaget.Under valgkampen har statsministeren brugt Europol-samarbejdet som det afgørende argument for et ja. Et nej ville svække det danske politi og stille landet dårligt i kampen mod terror og grænseoverskridende kriminalitet, har det lydt.Statsministeren vil derfor nu hurtigt forsøge at forhandle en såkaldt parallelaftale om netop Europol på plads. Det skal ske, inden samarbejdet bliver overstatsligt i april 2017.Hvilket Dansk Folkeparti støtter med den tilføjelse, at hvis det ikke kan lade sig gøre at få en sådan parallelaftale, kan der laves en særskilt folkeafstemning om Europol. Sidstnævnte har Lars Løkke Rasmussen &ndash; ikke overraskende &ndash; afvist at garantere, da det ville have spillet ham hans bedste kort af hænderne under valgkampen: At Danmark risikerede at ryge ud af Europol.En regering går i taktIndenrigspolitisk cementerer snarere end ændrer valgresultatet Dansk Folkepartis magtposition vis-a-vis Venstre. Kristian Thulesen Dahl kom under valgkampen for skade at sige, at et nej åbnede døren på klem for, at partiet kunne komme med i en regering.Selv om Kristian Thulesen Dahl var hurtig til at lukke den igen &ndash; hvilket var klogt, hvis han ikke ville få venstrefløjens tvivlere til at stemme ja &ndash; er argumentationen logisk. EU-modstanden har været Venstres og Konservatives alibi for at udskyde diskussionen om Dansk Folkepartis eventuelle regeringsdeltagelse.Under den seneste folketingsvalgkamp understregede både Venstres næstformand, udenrigsminister Kristian Jensen, og den daværende udenrigsordfører, Søren Pind, at den kommende regering måtte gå i takt, når det galdt om at anbefale en ophævelse af retsforbeholdet.Da Lars Løkke Rasmussen under partilederdebatten på TV2 dengang blev spurgt, hvad han mente om den vurdering, lød hans diplomatiske svar: &raquo;Jeg udelukker ikke nogen.&laquo;Kompromisløs kritikAllerede dengang var der dog spekulationer om, at et nej efterfølgende netop ville gøre det naturligt at inddrage Dansk Folkeparti i regeringen som en slags folkets stemme. Under valgkampen har samarbejdet mellem Venstre og Dansk Folkeparti dog været sat på standby, og politikerne fra begge partier har flere gange været kompromisløse i deres kritik af hinanden.Integrationsminister Inger Støjberg (V) har kaldt Dansk Folkepartis valgkampagne for &raquo;uhæderlig&laquo; og &raquo;falsk&laquo;, mens Dansk Folkepartis gruppeformand, Peter Skaarup, kvitterede med i at lufte Lars Løkke Rasmussens beskidte undertøj med henvisning til, at hans bilagssager er skyld i manges mistillid til politikerne.På spørgsmålet, om han overhovedet kan stole på støttepartiet, når der i fremtiden skal laves politiske aftaler, svarede statsministeren under partilederrunden på DR1, at han er blevet både &raquo;bedrøvet&laquo; og &raquo;skuffet&laquo; over Kristian Thulesen Dahl og Dansk Folkepartis valgkampagne.Uenighed er ikke nyUanset hvad skal de to partier dog finde sammen igen. At Dansk Folkeparti og Venstre er uenige om EU er heller ikke nyt og noget, som hidtil har ført til de store problemer i parforholdet. Faktisk har partierne siden folkeafstemningen om EF i 1972 sat en ære i at holde uenigheder om først fællesmarkedet og siden unionen helt eller delvist uden for den indenrigspolitiske debat, hvilket blandt har skyldes, at mange partier, og ikke mindst Socialdemokraternes, vælgere er splittede.Hvad angår forholdet mellem Venstre-regeringen og Dansk Folkeparti frygter Kristian Thulesen Dahl da heller ikke, at nej-flertallet ødelægger noget.&raquo;Forholdet er uændret. Vi har haft en valgkamp om en kendt uenighed. Det vidste vi også, da vi gik til folketingsvalg i sommer. Så det har været helt velkendt hele vejen igennem&laquo;.
