Bagsiden: Vingummimænd på barsel
Kvinderådet kårer i dag 'Danmarks modigste mand'. Det er ham, der har taget den længste barsel i løbet af de seneste to år. For at gøre ydmygelsen total, vil de præmiere ham med et kilo vingummisutter


Danmarksmesteren i barsel skal findes. Det har Kvinderådet besluttet, og vinden kan fremover bryste sig af titlen 'Danmarks modigste mand' fremgår det af en pressemeddelelse på Kvinderådets hjemmeside: »Vi vil finde den mand, der har turdet afholde allermest barsel inden for de seneste to år,« siger Randi Iversen, forkvinde i Kvinderådet. Der er nemlig »mænd derude, der tør, hvad kvinder har turdet i årtier,« som man formulerer det. 'Danmarks modigste mand' skal med andre ord blot turde gå i kvindernes fodspor for at vinde prisen.VingummisutterHvem der har modet til det, bliver afsløret i dag kl. 14.30 ved Storkespringvandet i København, hvor formændene for henholdsvis Dansk Sygeplejeråd, Dansk Magisterforening og Kvinderådet vil overrække en pokal.Med den flotte titel følger også nogle storslåede præmier, nemlig et kilo vingummisutter og 2.500 kroner, som er øremærket til indkøb af bleer. Et kilo vingummisutter!Det kan da kun blive en ydmygelse af dimensioner. Og så en håndfuld penge, som man ikke selv har råderet over, fordi kvinderne har bestemt, at de skal bruges til bleer. Én ting er, at man som mand har taget en lang barsel. Og at man selv om der er alle mulige grunde til at tage en lang barsel måske nok har fornemmet, at de mandlige kolleger har moret sig lidt bag ens ryg. Nu må man så indse, at også kvinderne endog de småfeministiske af slagsen gerne lige vil understrege, at de skam også synes, at man er et pjok. Dem, man trods alt havde håbet på lidt opbakning fra. Dem, man måske ligefrem troede 'tændte' lidt på en mand på barselsorlov.Men nej. »Tillykke med prisen. Ta' en vingummisut!« Og så inde ved Storkespringvandet. Det kommer i sandhed til at kræve sin mand.
