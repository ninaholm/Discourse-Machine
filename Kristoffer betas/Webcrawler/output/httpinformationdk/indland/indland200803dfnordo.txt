DF: Nordøstgrønland aldrig grønlandsk



 Grønlands grænser bliver draget i tvivl af Dansk Folkeparti, som ikke mener, at Nordøstgrønland nogensinde har hørt til Grønland. Partiet åbner dermed en ny front i slaget om Grønlands selvstændighed og mulig olie i området. "Det er jo kun den danske Sirius-patrulje, som har hævdet suveræniteten i det ubeboede Nordøstgrønland," fremhæver partiets grønlandsordfører, Søren Espersen. Ejerskabet til Nordøstgrønland kan få betydning for retten til olie ved Nordpolen. Derfor kan det være interessant for Danmark at bevare retten til Nordøstgrønland. 
ritzau

