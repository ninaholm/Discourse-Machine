Studerende får ulovligt opkrævet studieafgift tilbage



 Aarhus Universitet (AU) har besluttet alligevel at betale de studerende deres betalte studieafgift tilbage, idet de stik imod det danske gratisprincip har betalt afgift på de fælleseuropæiske Erasmus Mundus-uddannelser. De øvrige universiteter har allerede betalt de studerende tilbage, men AU havde nægtet tilbagebetaling til tre ud af syv studerende, bl.a. med henvisning til retningslinjer fra Universitets- og Bygningsstyrelsen. Erstatningen udgør ca. 60.000 kr. pr. deltager, i alt ca. 1,56 millioner kr. Ifølge AU's tolkning betød de, at danske studerende, der havde en professionsbachelor, ikke kunne få deres penge tilbage. Men efter endnu et brev fra Universitets- og Bygningsstyrelsen (UBST) betaler Aarhus Universitet nu erstatning til alle de 26 EU/EØS-borgere, der var indskrevet på Erasmus Mundus-uddannelser i perioden 2005-2007. Kun syv af dem har dansk statsborgerskab. Danske Studerendes Fællesråd er dog langtfra tilfredse med forløbet og kræver en "tilbundsgående undersøgelse af et af de seneste års større lovbrud på universiteterne," skriver DSF i en pressemeddelelse.

