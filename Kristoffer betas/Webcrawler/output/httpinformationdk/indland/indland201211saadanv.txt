Sådan er virkeligheden på tyske slagterier
Venstres Claus Hjort Frederiksen tager fejl, når han mener, tyske og danske slagteriarbejdere har samme købekraft, mener Fødevareforbundet NNF og SF. Claus Hjort Frederiksen afviser


Giver den lavere tyske skat slagteriarbejderne i Tyskland den samme købekraft som kollegerne i Danmark, når tyskernes løn er lavere?Ja, siger tidligere finansminister Claus Hjort Frederiksen (V).Nej, siger fagforeningen Fødevareforbundet NNF, som bakkes op af Socialistisk Folkeparti, der anklager Claus Hjort Frederiksen for at bruge urigtige oplysninger i diskussionen om den udfordrede danske konkurrenceevne og lønnedgang. I DR2-programmet Debatten i midten af november sagde Claus Hjort Frederiksen, at »hvis du tager en tysk slagteriarbejder, så har han en forbrugsmulighed stort set på samme niveau som en dansk slagteriarbejder, men da lønnen er lavere, hvad er resultatet så? Så er skatten lavere«.Men ifølge en analyse af den tyske slagterisektor fra Fødevareforbundet NNF, som det uafhængige Instituttet for Fødevarestudier &amp; Agroindustriel Udvikling – IFAU – har udarbejdet for fagforbundet, er op mod 70 procent af slagteriarbejderne i Tyskland ansat på midlertidige kontrakter til lav løn.»Når Claus Hjort taler om tyske slagteriarbejder, er der jo stort set ingen af dem, der er tyskere. Det er østeuropæere, der arbejder på slagterier uden overenskomst, fordi opgaven er udliciteret. Jeg anerkender, at de får mere i timen, end de gør i deres hjemlande, men at de kan leve af det i Tyskland, er ikke rigtigt,« mener Ole Wehlast, formand for Fødevareforbundet NNF.Politisk ordfører for SF, Jesper Petersen, er enig.»Claus Hjort vildleder og maler et skønmaleri for danskerne, når han siger, at tyske slagteriarbejdere lever lige så godt som danske slagteriarbejdere. Det er helt forkert, når man sammenligner med dem, der er flest af og som går til lønninger, som man reelt ikke kan leve af,« siger Jesper PetersenIfølge analysen får fastansatte, tyske slagteriarbejdere en gennemsnitstimeløn på omkring 15 euro, mens de løst ansatte slagteriarbejdere, som ifølge analysen er i overtal på slagterierne, får helt ned til mellem tre og fem euro i timen. Til sammenligning tjener en gennemsnitlig dansk slagteriarbejder ifølge Fødevareforbundet NNF næsten 188 kroner på akkord.»Det er svært gennemskueligt at finde ud af, hvad de tyske slagteriarbejdere i virkeligheden får i løn på grund af denne særlige selskabskonstruktion. Med de oplysninger, jeg ligger inde med, passer Claus Hjorts udlægning ikke, at den lavere skat i Tyskland giver den samme købekraft. Jeg tror, det bygger på gætterier. Det virker utroværdigt,« siger Ole Wehlast.Forbrugerprisernes skyldClaus Hjort Frederiksen afviser, at han har brugt urigtige argumenter i debatten om lønudvikling i Danmark. Faktisk mener han, at en tysk slagteriarbejder har en bedre købekraft end en dansk.»Jeg tillader mig at sige, at det afgørende ikke er den nominelle løn, men hvad du kan få for pengene. Jeg taler om de tyske slagteriarbejdere, men det gælder i virkeligheden også de tyske metalarbejdere eller sygeplejersker. Ser man på de danske forbrugerpriser, er de 42 procent over EU-gennemsnittet, og de tyske forbrugerpriser er fire procent over EU-gennemsnittet. Det betyder, at en tysk arbejder kan tjene 27 procent mindre end en dansk arbejder og stadig have det samme forbrug,« siger Claus Hjort Frederiksen.– Men her er tale om en stor del af østeuropæisk arbejdskraft, som arbejder til en lavere løn end både tyske og danske slagteriarbejdere. Det kan man vel ikke sammenligne?»Det mener jeg i allerhøjeste grad, man kan. Håndværkere i Danmark vil nok heller ikke have, at der bliver regnet alle mulige østeuropæiske håndværkere ind i deres købekraft. Man er ligesom bare nødt til at forholde sig til kendsgerningerne: Nemlig at med den samme løn har tyskeren en højere forbrugsmulighed end danskerne på grund af forbrugerpriserne,« forklarer Claus Hjort Frederiksen,
