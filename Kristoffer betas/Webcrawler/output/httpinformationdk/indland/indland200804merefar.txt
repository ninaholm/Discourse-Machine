Mere fart på nyt tjek af PET



 Justitsminister Lene Espersen (K) vil tage tilløb til en ny undersøgelseskommission, som skal undersøge blandt andet PET's arbejde med Blekingegadebanden. 
Også inden PET-kommissionen kommer med sin store beretning, vil ministeren lave en køreplan for den næste undersøgelse, sagde hun efter et samråd i Folketingets retsudvalg i går.
Kravet om en ny kommission skyldes afsløringer af, at politifolk i det almindelige åbne politi mener, at PET bremsede deres forsøg på at opklare to store røverier, som Blekingegadebanden begik inden røveriet i Købmagergade, hvor en ung betjent blev dræbt. 

