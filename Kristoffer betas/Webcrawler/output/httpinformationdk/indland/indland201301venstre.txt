Venstrefløjen støtter Annette Vilhelmsen
SF’s formand kritiseres for kontroversielle kommentarer om højrefløjen og erhvervslivet. Men nogle mener, at hun har ret
Annette Vilhelmsens udtalelser om at erhvervslivet saboterer regeringens får støtte fra tænketanken Cevea og Enhedslisten, mens hendes eget parti SF er mere lunken i støtten til SF-formanden

Mens både partifæller, regeringskolleger og oppositionen &ndash; mere eller mindre direkte &ndash; kritiserer erhvervs- og vækstminister Annette Vilhelmsen for kommentarer om, at &raquo;de borgerlige partier og deres støtter i erhvervslivet&laquo; saboterer SRSF-regeringen, så får hun nu støtte fra såvel Enhedslisten som centrumvenstretænketanken Cevea.&raquo;Jeg kan godt forstå Annette Vilhelmsens frustration. Der er nogle virksomheder &ndash; ikke alle og ikke et flertal &ndash; som faktisk har en interesse i, at krisen fortsætter og ikke mindst krisesnakken. Det er alle de virksomheder, som hovedsagelig eksporterer til udlandet. De vinder mere på, at Danmark ligger i lavvækstsporet et stykke tid, så der bliver pres på lønningerne, end at vi hurtigt kommer ud af krisen,&laquo; siger Ceveas direktør, Kristian Weise.Tænketankens direktør henviser samtidig til den amerikanske præsident Barack Obamas tidligere stabschef, Rahm Emanuel, som har sagt, at &raquo;man skal aldrig lade en god krise gå til spilde&laquo;. En henvisning til, at krisen også bliver brugt politisk.&raquo;Højrefløjens strategi er at tale krisen op og give et billede af, at Danmark står overfor ti år som DDR-nation &ndash; eller Estland, Letland og Litauen. Og at det eneste, som kan redde Danmark, er at omkaltre staten med lavere lønninger, færre skatter og mindre velfærdsstat. Det kan man se i både Europa og resten af verden,&laquo; siger Kristian Weise og fortsætter:&raquo;Selv om vi snakker om en gældskrise, så var det faktisk finanskrisen, som startede det hele. Og gælden skyldes, at staterne skulle redde finanssektoren. Så højrefløjen er i gang med at forsøge at redefinere krisen i et forsøg på at komme uden om, at den skyldes markedskræfterne og dereguleringen. I stedet hævder den nu, at velfærdsstaten ikke er bæredygtig længere. Der har været et skifte i Danmark fra velfærds- til konkurrencestat, hvor statens hovedopgave ikke er at beskytte borgerne mod markedets lunefuldheder, men at styrke Danmarks konkurrenceevne. Dér er der et sammenfald mellem højrefløjen og virksomhedernes dagsorden&laquo;.Selv om Annette Vilhelmsen efterfølgende i en pressemeddelse har beklaget, at udtalelserne var &raquo;uklare&laquo;, og at SRSF-regeringen har godt samarbejde med erhvervslivet, så har det imidlertid ikke stoppet kritikken af hende.Og mens Annette Vilhelmsens egne partifæller er tavse &ndash; og skatteminister Holger K. Nielsen (SF) og statsminister Helle Thorning-Schmidt (S) diplomatisk henviser til, at Annette Vilhelmsen netop har &raquo;præciseret&laquo; udtalelserne &ndash; så er lydstyrken anderledes højt til højre i Folketinget. Ikke blot er Annette Vilhelmsen og statsministeren kaldt i samråd i Folketinget for at få en forklaring på, hvad regeringen egentlig mener. Liberal Alliances formand, Anders Samuelsen, kræver, at erhvervs- og vækstministeren går af. Og med det samme.Opbakning fra AaenTil gengæld får Annette Vilhelmsen opbakning fra Enhedslistens erhvervsordfører, Frank Aaen.&raquo;Jeg er enig i, at erhvervslederne normalt ikke bidrager med noget som erfremmende for at komme ud af krisen. Senest har Dansk Industri foreksempel foreslået syv års nulvækst i den offentlige sektor som vejenud af krisen. Hvilket er helt forkert, da erhvervslivet så ikke får den nødvendig velfærd og uddannelse. Her er Dansk Industri mere ude i et politisk ærinde end et om at komme ud af krisen og skabe beskæftigelse. Men regeringen har nu selv denfejlopfattelse, at hvis man bare pisker de arbejdsløse, så kommer der flere i arbejde, og giver man skattelettelser, så vil virksomhederneinvestere mere. Ingen af delene er vejen frem. Det er mangel på efterspørgsel som er problemet,&laquo; siger Frank Aaen.På trods af,enkelte direktører ikke lægge fingrene imellem i kritikken af Annette Vilhelmsen, så har erhvervsorganisationerne foreløbig valgt at forbigå hendes udtalelser i tavshed.Men Bo Sandemann Rasmussen, økonomiprofessor ved Aarhus Universitet, afviser, at den enkelte virksomhedsejer nærer nogen illusion om, at vedkommende gennem ansættelser og investeringer har en effekt på dansk økonomi.&raquo;Virksomheder gør kun det, der er i deres egen og aktionærernes interesse &ndash; og de tænker næppe strategisk i forhold til det politiske, fordi det formentlig vil koste dem noget på den korte bane. De positive effekter, der eventuelt vil kunne hives hjem til erhvervslivet i form af ekstra hjælp fra det politiske niveau, vil formentlig have en mindre værdi end det, der i første omgang koster virksomheden at undlade at gøre det, der er i deres egen interesse. Det er vanskeligt at forestille sig, at en større mængde danske virksomheder skulle agere på den måde,&laquo; siger Bo Sandemann Rasmussen./
