Flere afvises på grund af tvangsægteskab
I løbet af fire år er der sket en voldsom stigning i antallet af afslag på familiesammenføringer med henvisning til tvangsægteskaber. Indvandrerrådgivning og forsvarsadvokat anklager Udlændingeservice for diskrimination


 Sidste år fik 95 udenlandske ægtefæller afslag på deres ansøgning om familiesammenføring med henvisning til, at der var tale om et tvangsægteskab. 
Til sammenligning fik blot fem personer samme besked i 2003, viser opgørelser fra Udlændingeservice.
Men den markante vækst er ifølge den landsdækkende organisation Indvandrerrådgivningen ikke nødvendigvis udtryk for, at myndighederne i stigende grad afslører ægteskaber indgået under tvang.
"Reglerne rammer de forkerte," siger leder af rådgivningen Leif Randeris.
Han har flere erfaringer med unge udlændinge, der har fået afslag på sammenføring med henvisning til, at der var tale om tvang. "Men de siger selv, at de er blevet gift af egen fri vilje, og mange er enten gravide eller har børn. Vi står ret ofte med sager, hvor der bare kommer en blank afvisning fra Udlændingeservice," siger Leif Randeris.
Ifølge rådgivningslederen er den eneste logiske forklaring på stigning i antallet af afvisninger, at der er tale om fætter-kusineægteskaber. De er ikke ulovlige, men ifølge Udlændingeservice vil der "som udgangspunkt blive givet afslag".
"Og det er diskrimination," siger Leif Randeris og tilføjer:

