’Bæredygtighed bliver et nøgleord for fremtidens politikere’
I dag har vi ikke længere en tro på, at vi kan aflevere et bedre samfund til vores børn, mener Mogens Lykketoft, Folketingets formand og socialdemokrat gennem 50 år. Det tvinger fremtidens politikere til i langt højere grad at fokusere på bæredygtighed – både den miljømæssige og den sociale bæredygtighed, siger han
Folketingets formand, Mogens Lykketoft, har været socialdemokrat i 50 år. Han ventes at blive formand for FN’s generalforsamling i New York i september næste år.

Folketingsvalget den 22. september 1964 blev afholdt en tirsdag. Den tirsdag satte 1.103.667 danskere deres kryds ud for liste A. Det gjorde Mogens Lykketoft også. Den dengang 18-årige nyligt uddannede matematiske student havde nemlig i ugen op til valget meldt sig ind i Socialdemokratiet. Det er altså i dette efterår, Mogens Lykketoft kan fejre 50 års jubilæum i den socialdemokratiske bevægelse.Valget i 1964 gav Socialdemokratiet 41,9 procent af stemmerne og hele 76 mandater i Folketinget. Den slags høje tal kan man i dag kun drømme om i partiet. Men det er ikke kun derfor, at Mogens Lykketoft mener, at 1960&rsquo;erne var præget af en langt større optimisme, end den der hersker både i Socialdemokraterne og samfundet i dag.&raquo;Tiden i 1960&rsquo;erne var forbundet med store sociale reformer, en større velfærdsstat og en større lighed, end man tidligere havde set. Velstanden blev løftet, og velstanden blev konverteret til velfærd såsom bedre uddannelse, bedre sundhedsvæsen, bedre børnehave, bedre ældrepleje og alt det der. Man blev båret frem af en vældig økonomisk vækst. Både den stemning, der var i samfundet efter Anden Verdenskrig, og den styrke, som centrum-venstre-partierne havde, gjorde det muligt at konvertere den økonomiske vækst til noget, der kom ud til ganske almindelige mennesker. Jeg husker helt tydeligt, hvordan arbejdsfolk pludselig fik bil og stod og pudsede dem nede på gaden. Da Socialdemokratiet i 1961 fik nyt principprogram, var der på forsiden af pjecen et billede af Hørsholm-motorvejen. Det er da pudsigt. Motorveje og bilisme var fremtiden. Det var en vældig materiel fremgang. Folk fik parcelhuse, og deres børn fik uddannelse,&laquo; siger Mogens Lykketoft.Den udvikling har i Mogens Lykketofts øjne ikke været dårlig. Bestemt ikke. Der er bare en bagside, mener han.&raquo;Vi er kommet skånsomt igennem krisen, men vi har ikke længere en tro på, at vi kan levere et samfund, der er endnu bedre til vores børn. Det havde man dengang. Vi troede, at vi med det moderne velfærdssamfund havde styr på det, så vi kunne fordele velstanden rimeligt. Det står langt mindre klart i dag, fordi der er blevet større forskel på folk. I dag er der et forholdsvist lille mindretal, som hamstrer en ualmindelig stor del af nationalproduktet,&laquo; siger Mogens Lykketoft og peger på skattesystemet som en af de væsentligste udfordringer i forhold til at skabe lighed og bæredygtighed.&raquo;Vi har svært ved at få skattesystemerne &ndash; både nationalt og internationalt &ndash; til at være effektive. Velfærdsstaternes største problem er, at vi har svært ved at fastholde, at de velhavende mennesker og selskaber skal betale skat, der hvor de tjener pengene. Vi er for dårlige til at samarbejde, og mulighederne for at løbe uden om systemerne er blevet større med liberaliseringen af kapitalbevægelserne. På flere strækninger er den objektive anledning til optimisme mindre. Det står nu klart, at der er grænser for den type vækst, vi har gennemlevet efter Anden Verdenskrig.&laquo;For Mogens Lykketoft er vækstbegrebet langt bredere end blot økonomisk vækst. Vækst skal også ses i sammenhæng med udviklingen i miljøet og socialpolitikken.&raquo;Vi er nødt til at få en anden forståelse af bæredygtighed. Bæredygtighed er ikke kun miljøet. Det er det også &ndash; og det er meget vigtigt. Men bæredygtighed er også social bæredygtighed. Det er meget rart at få skattelettelser, men hvis man spørger de fleste mennesker om, hvad der er bedst for at få skaffet arbejde til mennesker om 10-15-20 år, så vil mange nok hellere vælge investeringer i eksempelvis uddannelse frem for skattelettelser til de rigeste og selskaberne. Det er stadig mærkeligt, at de økonomiske modeller, som er blevet så moderne og definerende for politikken, ikke kan se noget udbytte af at uddanne folk bedre. Det er jo ikke, fordi det ikke er der. Det indgår bare ikke i modellerne. Derfor får man ofte det helt primitive og åbenbare forkerte svar ud af maskinerne, at enhver skattelettelse er en fordel for økonomien, og enhver forøgelse af udgifterne er en ulempe. Var Stauning blevet præsenteret for det samme, og havde han bøjet sig for det, så var der aldrig blevet lagt en eneste sten til opbygningen af det danske velfærdssamfund.Bæredygtighed bliver et nøgleord for fremtidens politikere. Det er nødvendigt, at staterne igen får så fremskudt en rolle, at de kan regulere og forhindre, at vi igen skal hærges af gentagne finanskriser,&laquo; siger han.Vi skal indrette os anderledesTil september ventes det, at Mogens Lykketoft bliver formand for FN&rsquo;s generalforsamling i New York.Her vil han få stor indflydelse på, hvilke dagsordener verdenssamfundet dikuterer. Selv er Mogens Lykketoft optaget af, hvordan det internationale samfund handler for at mindske klimaforandringerne mest muligt.&raquo;Vi har kun én planet. Vi har kun en begrænset mængde ressourcer. Antallet af mennesker på planeten er næsten tredoblet, siden jeg blev født, og hvert enkelt menneske beslaglægger flere ressourcer end dengang. For første gang i menneskehedens historie har vi en helt afgørende selvstændig indflydelse på klodens udvikling &ndash; og potentielt dens overlevelse. Når &ndash; og jeg siger ikke &rsquo;hvis&rsquo; &ndash; et par milliarder mennesker i Asien og Afrika rækker ud efter den livsform, vi har haft i Vesteuropa og Nordamerika, så kan man sige, to ting er sikkert: De kan ikke få den livsform, og vi kan ikke beholde den. Vi bliver nødt til at indrette os på en anden måde. Ikke nødvendigvis en dårlig måde, en kedelig måde eller en sørgelig måde, men en anden måde,&laquo; siger Mogens Lykketoft.For ham er klimapolitik nemlig også sikkerhedspolitik.&raquo;Hvis vi ikke individuelt, nationalt og internationalt ændrer adfærd, så kan vi ikke håndtere problemet. Så får vi voldsomme forskydninger af klimaet. Er der noget galt med, at man vil kunne dyrke grøntsager i Sydgrønland? Nej, men problemet er, at så stor en ustabilitet i klimaet på kloden vil med meget stor sikkerhed i mine børns generation drive millioner af mennesker på vandring og skærpe antallet af konflikter i verden.&laquo;&ndash;Mangler det politisk fokus?&raquo;Mange politikere har fokus på det, men alt for mange af os mangler nøglen til, hvordan vi kan omsætte det til tilstrækkelig handling. Klimaforandringerne er en udfordring af en karakter, som vi ikke rigtigt har kendt før. Men vi politikere kan ikke bare vente uden at risikere, at balancen er uopretteligt knækket.&laquo;&ndash;Men er der nok politisk handlekraft?&raquo;I kølvandet på finanskrisen, som i sig selv var en hårdkogt oplevelse, fordi den viste, hvor lidt styr vi havde på grådigheden, og hvor meget balancen mellem stat og kapital var blevet knækket, er vi endt med en meget ustabil tilstand. Markederne er blevet ustabile, og grådigheden er blevet voldsommere og mindre reguleret. Staterne har vist sig at være meget lidt handlekraftige i forhold til at gå op imod det og genskabe en fornuftig, økonomisk udvikling for folk i arbejde. Resultatet er finanskrisen har desværre været, at de politiske systemer er blevet mindre beslutningsdygtige. Det resulterer i onde cirkler, hvor flere og flere mennesker vil skifte deres politikere ud, og den politiske fragmentering bliver større. I nogle lande er det stærkt nationalistiske og andre lande totalt anarkistiske partier, som folk retter sig mod i stedet i protest mod, at politikerne ikke træffer beslutninger. Det fører til resultatet, at det er endnu sværere at træffe beslutninger,&laquo; vurderer Mogens Lykketoft.Partier om 50 år?Den stigende politikerlede i befolkningen bekymrer Folketingets formand. Det samme gør det stigende antal politikere, som vælger at springe fra deres politiske mandat i løbet af valgperioden til fordel for et &rsquo;drømmejob&rsquo; i det private erhvervsliv. Ifølge Mogens Lykketoft er partierne &ndash; især dem med lange historiske rødder &ndash; nødt til at forny sig ved at vende tilbage til de klassiske, politiske dyder.&raquo;De gamle politiske partier, som havde deres rod i store folkelige bevægelser, hvad enten det var andelsbevægelsen eller fagbevægelsen, satte kursen i vores del af verden i mange årtier. De partier bliver nødt til stadigvæk at tro på, at folk kan forstå større sammenhænge og har et håb om et liv, der hænger sammen &ndash; også for deres børnebørn &ndash; i stedet for at tale til folks fordomme eller lade sig styre af meningsmålinger. Politik har for mig altid været et spørgsmål om at gå foran og anvise en vej, hvor det er nødvendigt, vi går. Der har været en tendens til &ndash; ingen nævnt, ingen glemt &ndash; at man i partihovedkvartererne bare sidder og kigger på meningsmålinger i stedet for at gå ud og sige til folk, at hvis deres børnebørn vil leve i denne verden, så er vi nødt til at gøre noget nu. Tager vi ikke den debat, kan det komme til at svække eller aflive de traditionelle, politiske partier. Vi ved jo fra alle valgforskere, at vælgeropbruddet lige nu er det største siden 1973. Det er enormt. Derfor må vi politikere ikke lade os tyrannisere af spidsvinkling i pressen eller partiledelsers ønske om ro på bagsmækken. Alle gamle politiske partier har et ekstremt behov for at få diskuteret, hvorfor de egentlig skal være her de næste 50 år.&laquo;I artiklen ovenfor skriver vi, at den dengang 18-årige Mogens Lykketoft ved folketingsvalget i 1964 stemte på Socialdemokratiet. Men i 1964 var valgretsalderen 21 år, så Mogens Lykketoft havde ikke mulighed for at stemme på liste A. Information beklager fejlen.
