’I løbet af få uger vil det vise sig, at vi samarbejder med Assad’
Vesten har valgt de forkerte allierede i  Mellemøsten, lyder det fra Dansk Folkeparti
 »Saddam Hussein er i forhold til det her langt at foretrække. Men det er altid et spørgsmål om, at mellem to onder vælger man det mindste. Det er ikke, fordi jeg holder af Saddam Hussein. Men det er så langt at foretrække, at han sad i Baghdad i dag end de andre,« siger Dansk Folkepartis udenrigsordfører, Søren Espersen.


 Samtidig med at Danmark netop har besluttet at lade et dansk transportfly flyve våben, ammunition og forsyninger til de irakiske og kurdiske styrker i Nordirak, opfordrer Dansk Folkepartis udenrigsordfører, Søren Espersen, til et opgør med troen på, at diktatorer altid er af det onde i Mellemøsten. Det er de seneste års konflikter efter Det Arabisk Forår, som fører ham frem til den erkendelse.
»I forbindelse med Irak er det ironisk, at PKK nu er med på vores side. Og jeg er næsten sikker på, at det i løbet af ganske få uger vil vise sig, at vi arbejder sammen med Assads efterretningstjeneste, så vi pludselig også er allieret med ham. Det viser hvor hurtigt den slags skifter. Jeg tror, at det går op for folk, hvorfor der sad den slags sekulære diktatorer rundt omkring i den arabiske verden, og hvad de kæmpede imod: Nemlig islamister. På en eller anden måde har vi svigtet dem i deres kamp og har i stedet været optaget af at støtte de såkaldte oprørsgrupper.«
– Fortryder du så, at Vesten væltede Saddam Hussein?
 »Saddam Hussein er i forhold til det her langt at foretrække. Men det er altid et spørgsmål om, at mellem to onder vælger man det mindste. Det er ikke, fordi jeg holder af Saddam Hussein. Men det er så langt at foretrække, at han sad i Baghdad i dag end de andre,« siger Dansk Folkepartis udenrigsordfører, Søren Espersen.
Tor Birk Trads
»Ja da. Det, vi ser i Irak, er jo 800 gange værre end Saddam Hussein. Jeg er glad for det for kurdernes skyld. De er ved at få en blomstrende delstat og et vestligt orienteret sted. Men man kan jo aldrig vide, hvad der kommer til at ske. Derfor er det også tåbeligt, når folk nu spørger: Hvorfor planlagde I det ikke ordentlig? Vi aner jo ikke en klap. Vi kan bare justere og lappe, og så er der en ny situation 14 dage senere. Men jeg ærgrer mig over, at man ikke bedre forstod, hvad det betød i lande som Egypten at have en stærk hær, som kunne lede landet ind i en vestlig sfære og fastholde en vis velstand. Vi betragtede Egypten som en af vore nærmeste allierede. Men lige så snart der stod nogle på en plads og råbte på demokrati, syntes vi allesammen, at Hosni Mubarak skulle væltes.«
– Du har tidligere sagt, at du også fortryder, at I stolede på rapporterne om Saddam Husseins masseødelæggelsesvåben?
»Det var forkert, og Saddam Hussein havde heller ikke de forbindelser, man havde regnet med.«
– Men da det viste sig, at der ikke var masseødelæggelsesvåben i Irak, lød den daværende VK-regerings forklaring på krigen jo, at der var kommet et bedre regime?
»Det var en forkert vurdering«
– Det var en forkert vurdering?
»Ja. Saddam Hussein er i forhold til det her langt at foretrække. Men det er altid et spørgsmål om, at mellem to onder vælger man altid det mindste. Det er ikke, fordi jeg holder af Saddam Hussein. Men det er så langt at foretrække, at han sad i Bagdad i dag end de andre.«

