Kampen mod kvindehandel er slået fejl
Handlingsplanen mod kvindehandel fejler, fordi man ikke har nok viden om kvindernes motiver. Man bør lytte til kvinderne selv, mener eksperter og foreninger
De prostituerede bliver ikke hørt, når man laver handlingsplaner, der skal hjælpe dem med at komme ud af prostitutionen. Det seneste eksempel er den såkaldte udvidede reflektionsperiode, der var tænkt som en hjælp til handlede kvinder, men som har vist sig effektløs

Kun to kvinder har taget imod regeringens udvidede tilbud om at blive hjulpet ud af prostitution og tilbage til deres hjemland via den såkaldte udvidede refleksionsperiode.Den blev lanceret af regeringen sidste år og består i at hjælpe udenlandske kvinder, der har været udsat for menneskehandel med at forberede deres hjemsendelse.Den udvidede refleksionsperiode forlænger personens udrejsefrist fra de sædvanlige 30 dage til 100 dage, hvis personen vel at mærke samarbejder med myndighederne om hjemsendelsen.Hvis kvinden skal vidne mod sin bagmand, taler det endvidere for, at fristen forlænges med 100 dage.Men når kun to kvinder har taget imod tilbuddet, er det udtryk for, at hjælpen til handlede kvinder ikke fungerer, mener flere med viden om miljøet."Problemet er, at man ikke tør tale om, hvad det her virkelig handler om. Mange kvinder kommer rent faktisk herop for at sælge sex, så de kan sende penge hjem til familien. Det er et langtidsprojekt, som de har forberedt i flere år," siger socialantropolog Sine Plambech, der er konsulent for FN inden for menneskehandel og i flere år har forsket i prostitution."Hvis de tager imod regeringens tilbud, bliver de sendt hjem, og det går ud over hele familien. Hjælpen tager ikke reelt hensyn til deres muligheder, når de kommer tilbage, så derfor afviser mange kvinder den hjælp, der tilbydes," siger Sine Plambech.Kvinderne høres ikkeHun mener, det er yderst problematisk, at kvinderne ikke bliver hørt, når man laver handlingsplaner, der skal hjælpe dem:"Det er et problem, at man ikke laver en analyse af, hvad kvinderne selv mener, de har behov for. Med det nuværende tilbud har de ingen selvbestemmelse. Tilbuddet er en lukket tunnel, der bestemmer, hvilken retning de skal i. De burde mere frit kunne vælge, hvad der er bedst for dem," siger Sine Plambech.Hun fortæller som eksempel, at flere kvinder bliver skræmt af autoriteter og derfor foretrækker et personligt netværk i stedet for de myndigheder, der i dag forsøger at hjælpe dem.Ifølge Sine Plambech halter Danmark bagefter i forhold til udlandet, når det handler om at høre kvindernes mening:"I andre lande er man meget bedre til at lytte til kvinderne. I Norge interviewer man for eksempel adskillige kvinder i miljøet for at høre deres mening om købesexloven. I Danmark diskuterer man på ideologisk plan og ikke på forskningsbaseret viden."Sexarbejdernes Interesseorganisation (SIO), der er de prostitueredes talerør, og som består af prostituerede, mener også, at hjælpen til handlede kvinder slår fejl."Indsatsen er ikke god nok, for hjælpen er hverken reel eller realistisk. Hvis man har vidnet mod sin bagmand, sætter man liv og førlighed i fare, og så er 100 dages ophold i Danmark ikke nok. Jeg ville i hvert fald ikke vidne, hvis jeg blev sendt hjem efter tre måneder," siger formanden for SIO, Sus, der ikke ønsker sit efternavn i avisen af frygt for yderligere stigmatisering som følge af hendes job.Flertal forsvinderEn statusrapport for 2007 og 2008 om regeringens handlingsplan til bekæmpelse af menneskehandel viser, at 18 kvinder har været på den almindelige refleksionsperiode, der varer 30 dage. Herefter var det meningen, at de skulle hjemsendes.Men 16 ud af de 18 kvinder forsvandt eller rejste ud af landet i løbet af de 30 dage og blev derfor aldrig sendt hjem, selv om det er formålet med refleksionsperioden.To kvinder tog imod tilbuddet om den udvidede refleksionsperiode og fik således udvidet udrejsefristen til 100 dage. Den ene af de to kvinder forsvandt eller udrejste efter de 100 dages udløb.Således er der kun én kvinde, der i dag er på den udvidede refleksionsperiode. Det undrer dog ikke SIO:"Hvis de tager imod tilbuddet, er det slut med at tjene penge. De stikker i stedet af til deres netværk i Danmark og dukker op på et andet bordel. Hjælpen er ikke tilstrækkelig, for de ønsker ikke at rejse hjem," siger SIO's formand om de kvinder, der ikke nødvendigvis opfatter sig selv som ofre for trafficking.Heller ikke Sine Plambech er forundret over den manglende tilslutning til regeringens tilbud: "Der ligger et enormt pres på kvinderne. De kender ofte deres bagmænd, fordi de selv har indgået en forhåndsaftale med ham eller hende. Men de har ikke vidst, hvad aftalen i sidste ende kom til at gå ud på. Hvis de skal vidne, udsætter de både sig selv og deres familie for vold og stor økonomisk usikkerhed. Det kræver en virkelig stærk kvinde."Føler sig ikke som ofreOgså SIO mener, at det udgør et problem, at kvinderne ikke høres tilstrækkeligt:"Det er en fejl, at der ikke er nogen, der taler med sexarbejderne i det hele taget. De bliver overhovedet ikke spurgt, og når de siger, at de ikke er ofre, bliver det bortforklaret med, at de ikke selv er klar over det," lyder det fra SIO.Organisationen giver Sine Plambech ret i, at kvinderne ikke altid selv føler sig som de ofre, myndighederne vil gøre dem til: "Det er stærke kvinder, der har klaret at komme helt til Danmark for at tjene penge. Det er de færreste, der har lyst til at blive anset som ofre og opgive deres selvstændighed," forklarer Sus.Også Institut for Menneskerettigheder finder den manglende tilslutning til regeringens tilbud problematisk: "Hvis kvinderne ikke tager imod refleksionsperioden, så har vi selvfølgelig et problem. Der er hverken nok, der får tilbuddet eller bliver identificeret. For de ønsker ikke selv at medvirke, fordi de er bange for, hvad der sker med dem. De har ingen tillid, og mange har ikke lyst til at vende hjem på grund af den stigmatisering, der ligger i at rejse tilbage.," siger Nanna Margrethe Krusaa, der er fuldmægtig ved Klagekomitéen for Etnisk Ligebehandling ved Institut for Menneskerettigheder.Lov begrænserSidste år etablerede regeringen Center mod Menneskehandel (CMM), der har til formål at 'sikre mulige ofre for menneskehandel en forberedt og koordineret behandling, mens de opholder sig i Danmark'.Centret mener selv, at indsatsen er omfattende, idet de ikke kan gøre mere, end lovgivningen tillader - for eksempel at give opholdstilladelse til de udsatte kvinder.De mener, at refleksionsperioden er bedre end ingenting, fordi den giver kvinderne mulighed for at reflektere over deres situation, men erkender, at den ikke er optimal:"Meget få vil hjem, for de er jo rejst ud, fordi de ikke har noget at komme hjem til. De tror, at mulighederne er større her. Så tilbuddet er ikke i overensstemmelse med det, de fleste ønsker," siger Gitte Tilia, der er koordinator for CMM.Undersøgelser fra International Organization for Migration (IOM) viser, at op mod 70 procent af de kvinder, der vender hjem, ønsker at migrere igen. Det formodes, at mange fortsætter med at prostituere sig:"Jeg kan se fra tidligere hjemvendte, at de på ny rejser til udlandet og sælger sex, hvis de økonomiske behov endnu ikke er blevet opfyldt," siger Sine Plambech.CMM erkender, at det er svært at finde en løsning på problemet:"Det er klart, at vi ikke synes, det er et godt alternativ, at de bare vender tilbage til prostitution igen. Det er et ægte dilemma, som vi har svært ved at løse. Hvis udlændingeloven var anderledes og mere fleksibel, kunne vi gøre noget andet. Det er tydeligt, at det ikke er det, de efterspørger, som vi kan give dem," siger Gitte Tilia.Situation forbedres ikkeReden og Reden International er foreninger, der forsøger at hjælpe prostituerede og handlede kvinder med praktisk støtte.Forstander for Reden og konstitueret leder for Reden International Dorit Otzen mener, at refleksionsperioden er brugbar i nogle sammenhænge og ubrugbar i andre: "Hvis man er fastlåst i stor gæld, så hjælper 100 dage ikke. Nogle risikerer at komme tilbage til den situation, de kom fra. Nogle har ikke været hjemme i lang tid. Vi sender traumatiserende kvinder hjem," siger hun, men mener samtidig, at tilbuddet virker for de kvinder, der bliver sendt hjem til velfungerende ngo-foreninger, der kan tage imod dem.Hun er åben for at tænke i alternative baner, der kan hjælpe kvinderne bedre end den nuværende refleksionsperiode:"Mange af kvinderne har forsørgerbyrder. Hvis de tager imod tilbuddet om refleksion, har de ikke mulighed for at tjene penge, og så er der ikke mad til børnene derhjemme. Hvis man ikke har noget at blive sendt hjem til, så tager man ikke imod tilbuddet. Vi må være forberedte på at ændre systemet," siger Dorit Otzen.Information har gentagne gange forsøgt at få en kommentar fra integrationsminister Birthe Rønn Hornbech, der er øverste ansvarlige på området, men hun afviser at kommentere sagen.
