Politisk strid endte med et løft til forskning og uddannelse
Globaliseringsforliget faldt i går på plads efter sidste uges strid mellem regering og opposition. Udover de godt seks mia. til forskning, uddannelse og innovation får universiteter, erhvervs-skoler og professions-højskoler tilført knap en milliard kroner ekstra de næste tre år


Knap et døgn tog det, før partierne bag globaliseringsforliget blev enige om, hvordan de godt seks milliarder i Globaliseringspuljen til forskning og uddannelse skal spenderes de næste tre år.Efter sammenbruddet i forhandlingerne i sidste uge, så det ellers ud til, at striden mellem Socialdemokraterne, de radikale og regeringen var brudt ud i lys lue til stor bekymring for uddannelsesinstitutionerne.Især professionsuddannelserne til lærer, sygeplejerske og pædagog havde frygtet nedskæringer. Men med gårsdagens forlig er professionshøjskolerne årligt sikret 58 millioner ekstra fra Globaliseringspuljen de næste tre år, og det er uddannelsesordfører for Socialdemokraterne, Christine Antorini godt tilfreds med:»Udgangspunktet var nedskæringer med det, som regeringen havde lagt på bordet, men fordi der kom flere penge til, så blev der plads til et løft på især erhvervsuddannelserne og professionshøjskolerne. Og det har vi brug for, hvis vi skal have flere til at tage en uddannelse på de her områder, hvor der er et stort frafald.«Erhvervsuddannelserne får godt 130 millioner mere til at forhindre frafald hvert år de næste tre år. De 430 millioner kroner ekstra til de korte og mellemlange uddannelser - udover globaliseringsmidlerne - er fundet via den såkaldte AER-fond (Arbejdsgivernes Elevrefusion). Pengene skal især bidrage til at skaffe 5.000 ekstra praktikpladser både i det offentlige og i det private.5.000 mere pr. studerendeOgså på Videnskabsministeriets område er der blevet tilført flere penge fra den såkaldte omstillingsreserve. I regeringens finanslovforslag var der ellers lagt op til at tage flere hundrede millioner fra universiteterne de næste tre år. Millionerne fra omstillingsreserven skal nu i stedet bruges på at hæve det beløb, som universiteterne får pr. studerende på de samfundsvidenskabelige og humanistiske uddannelser.Over de næste tre år bliver beløbet pr. studerende hævet gradvist, og fra 2012 og frem får universiteterne permanent 5.000 kroner mere pr. studerende, der består eksamen.»Vi havde gerne set et højere løft, men under de givne omstændigheder, er jeg glad for, at vi er nået frem til det her resultat i 11. time,« siger videnskabsordfører Kirsten Brosbøl(S).En undersøgelse bestilt af Videnskabsministeriet dokumenterede tidligere på året, at samfundsvidenskab og humaniora mangler godt 10.000 kroner per studerende. Penge som i dag må tages fra forskningsmidlerne.Flere basismidlerEt andet stridspunkt var flere forskningsmidler direkte til universiteterne.Her var oppositionen og Dansk Folkeparti enige om, at der skulle ske et løft. Beløbet er da også blevet fordoblet, selv om regeringen ønskede flere forskningsmidler fordelt via konkurrence.Venstres videnskabsordfører Malou Aamund er dog godt tilfreds med resultatet, selv om det har betydet, at regeringen har tilført endnu flere penge til forskning og uddannelse.»Vi valgte at imødekomme kravet om at løfte basisforskningsmidlerne, fordi der stadig er en fin økonomisk balance i aftalen, så vi ikke får yderligere udgifter på statsbudgettet,« siger Malou Aamund.
