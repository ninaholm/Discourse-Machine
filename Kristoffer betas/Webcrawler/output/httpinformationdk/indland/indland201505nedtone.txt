De nedtonede fejl i terror-evalueringen
Da Mette Frederiksen i sidste uge præsenterede Rigspolitets evaluering om februars terrorindsats, lagde hun sit fokus på de fire timer, der gik, før synagogen blev bevogtet af bevæbnet politi. Dermed blev opmærksomheden fjernet fra PET’s eklatante fejlvurdering af risikoen forud for arrangementet i Krudttønden
Justitsminister Mette Frederiksen (S) orienterede i sidste uge pressen om Rigspolitiets evaluering af februar måneds terrorindsats.

På sidste uges pressemøde om Rigspolitiets evaluering af terrorindsatsen i København i februar serverede Mette Frederiksen (S) en velforberedt historie til det pressekorps, som havde indfundet sig i Justitsministeriet kl. 18.Det lykkedes i hvert fald for ministeren at få de fleste journalister til at fokusere på, at der den 14. februar var gået fire timer fra Omar el-Hussein angreb Krudttønden på Østerbro kl. 15.30, til der kl. 19.22 blev etableret bevæbnet politivagt ved synagogen i Krystal- gade. Journalisterne havde først fået mulighed for at læse Rigspolitiets 143 sider lange evaluering 20 minutter før pressemødet, og de kastede sig naturligvis over historien om de fire timer, især fordi Mette Frederiksen antydede, at tidsrummet var i modstrid med det billede, som regeringen tidligere var blevet bibragt. Uden det blev sagt direkte, gav hun indtryk af, at der var en sammenhæng med den overraskende afskedigelse af Jens Madsen som chef for Politiets Efterretningstjeneste få timer tidligere.Læs også:Borgerlig opposition efterlyser flere terrorsvarSelv om den bevæbnede politibevogtning af synagogen kom sent, havde det heldigvis ikke haft nogen praktisk betydning. Politibevogtningen var i hvert fald på plads, da Omar el-Hussein mange timer senere indledte sit angreb. Så bortset fra de fire timer og en række læringspunkter var Mette Frederiksen i det store og hele tilfreds med politiets indsats.&raquo;Godt politiarbejde,&laquo; som justitsministeren sagde det på pressemødet.Fejlvurdering af risikoHvis man nærlæser Rigspolitiets evaluering grundigt, er der to andre fejl, som springer mindst lige så meget i øjnene som de fire timer. Fejl, som viste sig at blive fatale, og som ikke synes at være udtryk for godt politiarbejde.Den første fejl drejer sig om PET&rsquo;s risikovurdering forud for debatarrangementet i Krudttønden på Østerbro lørdag den 14. februar.Den tidligere operative chef i PET, Hans Jørgen Bonnichsen, har haft svært ved at forstå, hvorfor planlæggerne ikke inddrog erfaringer fra attentatet mod Charlie Hebdo i Paris den 7. januar, når arrangementet i Krudttønden lørdag eftermiddag handlede om nogle af de samme temaer &ndash; karikaturtegninger, ytringsfrihed og jøder &ndash; som var i spil i forbindelse med Charlie Hebdo. I hvert fald glemte politiet &raquo;den ydre sikring, så man er i stand til at lægge et bolværk i forhold til der, hvor det foregår&laquo;, som Hans Jørgen Bonnichsen har påpeget over for flere medier.Ifølge evalueringen fik PET den 26. januar 2015 oplysninger om, at Lars Vilks tre uger senere ville deltage i et debatarrangement i Krudttønden. På det tidspunkt havde tjenesten i forvejen en halvanden år gammel terrorvurdering af den omstridte svenske kunstner. Tilbage i juni 2013 havde PET vurderet, at terrortruslen mod Lars Vilks var &raquo;alvorlig&laquo; og &raquo;primært hidrørende fra militante islamister som følge af Vilks karikaturtegninger af profeten Muhammed som hund&laquo;. Men eftersom Lars Vilks 12 gange tidligere havde besøgt Danmark, hvor politiet havde håndteret sikkerhedsindsatsen som en såkaldt kategori 2-situation, regnede PET med, at dette mellemniveau for sikkerhed også denne gang ville være tilstrækkeligt.Derfor tog vurderingerne, planlægningsgrundlaget og tilrettelæggelsen af den nødvendige politiindsats &raquo;udgangspunkt i et politimæssigt setup svarende til de seneste arrangementer&laquo;, som det formuleres i Rigspolitiets evaluering.To betjente med pistolStraks efter angrebene i Paris den 7. januar havde politiet intensiveret tilsynet med jødiske institutioner, den franske ambassade samt en række &raquo;relevante personer, offentlige myndigheder, private virksomheder mv., herunder mediehuse, medier, bladtegnerne, gallerier, chefredaktører og redaktører&laquo;, fremgår det af evalueringen. Tre uger senere blev det intensiverede tilsyn nedjusteret, fremgår det af evalueringen. Da der den 27. januar var &raquo;en vis tidsmæssig afstand til begivenhederne i Frankrig&laquo;, og fordi der &raquo;i den mellemliggende periode ikke var fremkommet efterretninger, der kunne indikere et behov for tilsyn de pågældende steder&laquo;, anbefalede PET en nedjustering af det &raquo;politimæssige tilsyn i forhold til lokaliteterne med forbindelse til tegningesagen og/eller Charlie Hebdo&laquo;, fremgår det også af Rigspolitiets evaluering. Dog ikke i forhold til &raquo;jødiske eller israelske interesser&laquo;.Samme dag sendte PET en trusselsvurdering til Københavns Politi om arrangementet i Krudttønden og meddelte, at &raquo;PET er ikke i besiddelse af oplysninger om konkrete trusler mod Lars Vilks eller arrangementet i øvrigt&laquo;, men at svenskeren tidligere havde modtaget dødstrusler fra al-Qaeda og havde været udsat for overfald og drabsforsøg.PET anbefalede på det grundlag personbeskyttelse af Lars Vilks, fysisk adgangskontrol af deltagerne i arrangementet i Krudttønden og &raquo;uniformeret politimæssig tilstedeværelse under hele arrangementet&laquo;.Da Københavns Politi efterfølgende skulle udmønte PET&rsquo;s anbefalinger om Krudttønden i en konkret indsats, blev den tredje anbefaling opfattet som en &raquo;indvendigtilstedeværelse af uniformeret politipersonale under arrangementet&laquo; (Informations kursivering). Evalueringen giver ikke nogen forklaring på, hvorfor Københavns Politi opfattede PET-anbefalingen på denne måde.Resultatet var, at Lars Vilks fik to PET-livvagter foruden to svenske, mens Københavns Politi kun stillede med to uniformerede betjente, der bl.a. skulle cleare gæsterne med en håndscanner, inden de fik adgang. Desuden ville PET have en sikkerhedskoordinator til stede.Søg dækningForud for arrangementet fik de to betjente ifølge evalueringen en &raquo;skriftlig briefing&laquo;, hvoraf fremgik, at de skulle være &raquo;særlig opmærksom på personer, der udviser truende, voldelig eller mistænkelig adfærd, samt mistænkelige genstande eller køretøjer på adressen eller i området&laquo;.Briefingen indeholdt også en risikovurdering: &raquo;Sandsynligheden for angreb mod personalet er lav. Såfremt det skulle ske &ndash; benyt evt. selvforsvar og den fornødne magtanvendelse.&laquo;&raquo;Af mulige risici&laquo; nævnte briefingen &raquo;Væbnet angreb: Mod VIP&rsquo;er/bevogtning&laquo;, lige som det under &raquo;påklædning&laquo; blev anført, at betjentene kun skulle medbringe &raquo;pistol, peberspray, stav og håndjern&laquo;.Hvis betjentene mod forventning skulle blive udsat for et angreb, skulle de ifølge briefingen søge &raquo;dækning bag mur eller lignende dækningstype, som yder beskyttelse&laquo; og alarmere vagtcentralen.Da arrangementet i Krudttønden gik i gang kl. ca. 15.10, var der foruden et halvt hundrede deltagere i arrangementet to svenske livvagter, to PET-livvagter, en PET-koordinator, og altså kun to betjente til stede i Krudttønden.Under foredraget sad én af PET-livvagterne inde i salen, mens det øvrige politipersonale opholdt sig i et cafeområde ved glas-indgangsdørene ud til Serridslevvej. Ifølge øjenvidneberetninger til pressen, som ikke er gengivet i evalueringen, sad de to betjente med ryggen til indgangen. Klokken ca. 15.28 gik Omar El-Hussein forbi et overvågningskamera på Østre Fælled Torv på vej mod Krudttønden.Først forsøgte han at komme ind til arrangementet gennem en nordvendt bagdør, som var lukket og låst.Klokken ca. 15.30 gik den 22-årige dansk-palæstinenser ifølge evalueringen hen mod facaden. Da han befandt sig en-to meter fra indgangspartiet, skød han med sit automatgevær gennem glasdørene &raquo;mod personerne i forhallen, hvor to svenske livvagter, to danske uniformerede betjente, den ene PET-livvagt, sikkerhedskoordinatoren og to bartendere var til stede&laquo;.Ifølge evalueringen skød Omar El-Hussein 28 skud, men blev ikke selv ramt af de skud, som en svensk og en dansk livvagt affyrede mod ham.Omar el-Hussein nåede endda næsten helt ind i Krudttønden: &raquo;Det kan på det foreliggende grundlag ikke helt afvises, at enkelte af gerningsmandens skud er afgivet i indgangspartiet, og at gerningsmanden under en del af skudafgivelsen kan have nået at åbne indgangsdøren.&laquo;Angrebet, som kostede filminstruktøren Finn Nørgaard livet, kunne nemt have udviklet sig til en endnu større katastrofe. Flere af gæsterne fik straks efter skudsalverne åbnet en branddør ud mod Serridslevsvej umiddelbart til venstre for indgangspartiet.&raquo;Gerningsmanden var på dette tidspunkt få meter væk og vendte sig mod dem med geværet. Gæsterne nåede dog at smække døren i igen,&laquo; som det udtrykkes i evalueringen.Terrorist på fri fodFra lørdag eftermiddag var politiet klar over, at en terrorist bevæbnet med et avanceret automat-gevær var på fri fod i København. Men da der knap fire timer efter angrebet på Krudttønden omsider blev indsat bevæbnet bevogtning af synagogen, hvor der samme aften afholdtes konfirmation, valgte krisestaben kun at indsætte to betjente til at holde vagt i Krystalgade. Disse blev forsynet med hver sin maskinpistol, og derudover runderede fire andre betjente i området. To var til fods, mens to var i patruljebil med opgaven at &raquo;udføre synlig tryghedsskabende sektorpatrulje&laquo;.Evalueringen giver ikke nogen forklaring på, hvorfor krisestaben ikke indsatte politiets såkaldte Aktionsstyrke, som i modsætning til de almindelige betjente er trænet i at modstå terrorhandlinger. Det har Hans Jørgen Bonnichsen også udtrykt forundring over.Aktionsstyrken var ifølge evalueringen &raquo;totalmobiliseret&laquo; og klar til indsats lørdag eftermiddag kl. 16.04, men blev holdt klar til andre opgaver end bevogtning af synagogen. Fejlvurderingen af truslen mod synagogen kostede med stor sandsynlighed den frivillige vagt Dan Uzan livet.
