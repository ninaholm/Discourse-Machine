Børn kan være blevet udvist i strid med FN-konvention
Justitsministeriet er efter en praksisændring blevet underkendt i flere sager om udvisning af børnefamilier. Der er ifølge jurister stor risiko for, at børn tidligere er blevet udvist på uretmæssigt grundlag


Børnefamilier kan være blevet udvist af Danmark i strid med FN’s Børnekonvention. Siden november har Udlændingestyrelsen underkendt flere afslag på forlængelse af humanitær opholdstilladelse, som Justitsministeriet har givet til børnefamilier. Det er sket som følge af, at Justitsministeriet i november besluttede fremover at sende afslag på forlængelse af humanitært ophold til børnefamilier til fornyet vurdering efter barnets tarv hos Udlændingestyrelsen. Det fremgår af dokumentarudsendelsen ’De udviste børn’, som DR2 sender mandag aften.LÆS:Ny praksis rejser tvivl om tidligere udvisninger af børnI de første tre sager efter praksisændringen, som styrelsen har færdigbehandlet, er Justitsministeriet således blevet underkendt. De første sager omfattede i alt 13 personer, og i sidste uge har mindst tre personer yderligere fået ændret deres afgørelse.Ifølge justitsminister Karen Hækkerup (S) er praksisændringen en »bedre måde at sørge for«, at der »sker en vurdering af, om børnene har opnået en sådan tilknytning til det danske samfund, at det vil stride mod barnets tarv at udvise dem.« Samtidig fastholder ministeren dog, at hensynet til barnets tarv hele tiden har været »en integreret del« af ministeriets sagsbehandling.BesynderligtDirektør for Institut for Menneskerettigheder, Jonas Christoffersen, finder det imidlertid »besynderligt«, at Udlændingestyrelsen efter praksisændringen i alle sager hidtil har underkendt Justitsministeriets afslag.»Det kalder på en meget grundig forklaring på, hvorfor der kan være så stor forskel, hvis Justitsministeriet som oplyst allerede har taget hensyn til barnets tarv,« siger han.Før praksisændringen, som blev besluttet under daværende justitsminister Morten Bødskov (S), nøjedes ministeriet med at vejlede om en klageadgang. Men det er for passiv en måde at leve op til Danmarks internationale forpligtelser, herunder Børnekonventionen, vurderer adjunkt Jesper Lindholm fra Aalborg Universitet.»Så min bekymring går på, om vurderingen af hensynet til barnets tarv slet ikke har været foretaget tidligere,« siger han.Generalsekretær Mimi Jakobsen fra Red Barnet peger på, at Børnekonventionen har 25-års fødselsdag i år, og hun mener, at »praksisændringen gør det relevant at finde ud af, hvordan hensynet til barnets tarv blev inddraget før«.
