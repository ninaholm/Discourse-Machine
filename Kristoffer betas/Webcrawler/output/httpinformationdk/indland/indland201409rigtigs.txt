En rigtig skole har adgang til have
De kommende generationer skal ikke være passive forbrugere, men selv have en holdning til hvordan maden produceres, og om den er god og sund. Det handler om fødevarer, klima og natur – og ikke mindst om os selv i en stor og kompleks verden
Skolehaverne er blevet attraktive igen. Hos Skolehaven ved Bispebjerg Bakke, der er Danmarks største, er der 35 skoleklasser, der på skift passer haverne. Desuden benyttes de også af flere børnehaver og vuggestuer

Claus Laage-Thomsen går tilfreds og spreder det sidste hestemøg ud over de nu høstede skolehaver ved Bispebjerg Bakke. Den sidste skoleklasse er netop ved at pakke sammen for i år. Vejret er slået om til efterår.&raquo;Det er egentlig noget, man gør i foråret &ndash; altså gøder på den måde &ndash; men vi gør det nu, og sår så noget rug, der kan vokse sig grønt over vinteren,&laquo; forklarer Claus Laage-Thomsen, der er naturvejleder og som de sidste fem år har arbejdet i Danmarks største skolehave ved Bispebjerg Bakke.Skolehaven er et 30.000 kvadratmeter stort grønt område i Københavns Nordvestkvarter.De seneste dage er i alt ti læs hestemøg blevet leveret til skolehaverne fra de lokale rideskoler rundt om i København.&raquo;Vi gør det for på pædagogisk vis at forklare børnene, hvordan vi efter at have høstet leverer ny næring tilbage til jorden.&laquo;&raquo;Børnene kan tydeligt se, at det her dampende hestemøg er fuld af energi. De kan jo selv mærke varmen fra det. Derfor fungerer det, når vi fortæller, at efter vi har fjernet en masse næringsstoffer fra jorden, er den så at sige blevet sulten igen,&laquo; siger han.35 skoleklasser fra hele København passer på skift skolehaverne. Dertil kommer 14-15 børnehaver og en 8-10 vuggestuer, der ligeledes har deres faste gang i den grønne oase ved Bispebjerg.Det overordnede budskab, som også landets fødevareminister Dan Jørgensen (S) rejser land og rige rundt med, er, at vi &ndash; og især de kommende generationer &ndash; skal lære at spise sund, varieret mad af høj kvalitet. Og så skal vi lære, hvor maden overhovedet kommer fra, og hvordan fremstillingen af fødevarer spiller ind i forhold til andre udfordringer som miljø og klima.Haven er en gammel nyhedI sidste weekend afholdtes for første gang i København konferencen Spis din by, hvor fokus var på de mange nye dyrkningssteder, der dukker op overalt i byen. Herunder tendensen i ind- og udland til at skolerne igen benytter haver i en del af undervisningen. Budskabet var blandt andet, at børn og unge igen skal til at lære om naturen og de store spørgsmål om, hvor maden kommer fra, efter et par generationer med begrænset fokus på emnet.Men selv om skolehaver og fødevareproduktion er blevet nogle af tidens store emner, så er selve ideen med skolehaverne langtfra ny. Det fortæller Ulla Skovsbøl, der er journalist og forfatter til bogen Skolehaver i Praksis fra 2012.Sigrid Nygaard&raquo;Skolehaverne var en meget stor bevægelse omkring verdenskrigene, men døde så småt ud igen i 1960&rsquo;erne. Blandt andet fordi man begyndte at bruge haverne til andre formål som eksempelvis børneinstitutioner,&laquo; siger Ulla Skovsbøl.Den udvikling kender naturvejlederne i Bispebjerg. Her kan skolehaven i år fejre 90 års jubilæum, men det har været noget af en rutchebanetur, forklarer Claus Laage-Thomsen.Ved etableringen i 1924 udgjorde skolehaverne overfor Bispebjerg Hospital, der stod færdigbygget få år tidligere i 1913, en vigtig del af fødevareforsyningen for områdets familier. Og sådan var det helt frem til omkring 1950&rsquo;erne, da velfærdsstaten for alvor slog rod, kvinderne kom ud på arbejdsmarkedet og mad på konservesdåser blev populært.&raquo;Skolehaven havde meget stor betydning i tiden omkring krigene, hvor maden fra skolehaverne var et vigtigt bidrag til husholdningen. Der var jo knaphed på fødevarer dengang. Men det ændrede sig, og det gjorde betydningen af skolehaverne også.&laquo;Langsomt forsvandt interessen, og skolehaverne gled derfor ud af undervisningen og blev til et tilbud, man typisk kunne benytte efter skoletiden på lige fod med aktiviteter som at gå til fodbold eller spejder, forklarer Claus Laage-Thomsen.Hvorfor haver?Men nu er udviklingen vendt igen. Og selv om det nok er tilfældigt, at skolehaver igen bliver populære, netop som en ny skolereform forsøges implementeret landet over, så passer reformen som fod i hose i forhold til et øget fokus på skolehaver.&raquo;Med fokus på nye undervisningsformer, mere bevægelse og en længere skoledag passer den nye skolereform rigtig godt til ideen om skolehaver,&laquo; siger Ulla Skovsbøl og peger på, at undervisningsministeren jo er stor fortaler for at få eleverne ud af klasseværelset for at lære på andre måder.Det samme mener Claus Laage-Thomsen.&raquo;Det ligger jo lige til højrebenet med skolehaver. Den ny folkeskolereform lægger op til, at mere af undervisningen skal ske ude og væk fra klasselokalet. Og haver kan jo bruges og give inspiration til stort set alle fag: biologi, geografi, geologi, madkundskab, matematik, sløjd &ndash; ja selv filosofi,&laquo; siger han.&raquo;Det handler jo også om eksistens og tingenes sammenhæng, så ja, jeg mener, at skolehaver kan være god inspiration til stort set alle fag,&laquo;Når vi overhovedet skal beskæftige os med naturpleje og fødevareproduktion i skolerne, så hænger det sammen med, at børn i dag slet ikke ved, hvor maden kommer fra, mener Ulla Skovsbøl.&raquo;Haverne er med til at give børnene den viden om fødevarerne, der gør, at de også kan stille krav til den mad, de spiser. Alt for mange spiser for dårligt, og det er også det, som den nye skolehavebevægelse i USA har fokus på,&laquo; siger Ulla Skovsbøl.Siden 1970&rsquo;erne er der i Californien, USA, vokset en stærk bevægelse frem omkring organiseringen af lokale skolehaver. I dag er der mere end 2.500 skolehaver alene i staten Californien.&raquo;Det der sker med byhaver, skolehaver og andre lignende aktiviteter kommer i kølvandet af nogle internationale tendenser, hvor de er særlig langt fremme i byer som London og Berlin, men også i særlig grad i Californien,&laquo; siger Ulla Skovsbøl.&raquo;Jeg vil sige, at selv om bølgen med skolehaver igen ruller over landet, så er vi faktisk ikke så langt fremme endnu. Vi lægger os snarere op afdnogle tendenser, der er meget store andre steder,&laquo; siger Ulla Skovsbøl.&ndash; Men hvad er det nye i forhold til tidligere?&raquo;I 1980-90&rsquo;erne, da skolehaverne efter lang tids dvale igen begyndte at vinde frem i Danmark, var fokus mere stramt på miljø, mens det i dag ligger et lidt andet sted,&laquo; siger Ulla Skovsbøl.&raquo;Nu er fokus især på god, sund mad og de friske råvarer, som et modsvar til fastfood og billige fødevarer fra supermarkederne. Herhjemme ligger det godt i tråd med hele bølgen af ny nordisk mad,&laquo; siger Ulla Skovsbøl og forklarer også om et andet skolehaveprogram, der blandt andet støttes af Fredensborg Kommune og det økologiske landbrug Krogerup ved Humlebæk.&raquo;&rsquo;Haver til Maver&rsquo;-konceptet er under ekspansion i hele landet. Udgangspunktet for bevægelsen er netop fokus på sundhed og kvalitet i vores fødevareforsyning,&laquo; siger Ulla Skovsbøl.Claus Laage-Thomsen er enig. Han tror, at skolehaverne igen vil blive en central del af undervisningen. Dels fordi der fra politikere, medier og almindelige bekymrede borgere er kommet et meget stort fokus på den mad vi spiser samt på, hvor vores mad kommer fra, og hvordan den laves.&raquo;Og så håber jeg da også, at det til dels har med værdier at gøre. At vi igen har fået øjnene op for værdien af praktisk arbejde og af at dyrke sin egen mad. Det er måske noget, som er glemt lidt over de seneste generationer.&laquo;I Nordvest mærkes det i hvert fald, at fødevarer og sundhed igen er kommet højt på dagsordenen.&raquo;For få år siden var haverne her ved at gro til i krat og buskads. Nu er der venteliste for at komme til.&laquo;Sigrid Nygaard
