Da overlægens kritik forstummede
Allerede for 30 år siden advarede overlæge Jørgen Ortmann om ’umenneskelig’ behandling af de indsatte i Anstalten ved Herstedvester. Til hans store fortrydelse førte kritikken ingen forandringer med sig. Til gengæld blev han fyret, og synet på de indsatte har ikke ændret sig siden da, mener han
Overlæge Jørgen Ortmann klagede op gennem 1980’erne over lægebehandlingen af de indsatte i Anstalten ved Herstedvester. Ledelsen kvitterede ved at fyre ham på grund af ’samarbejdsvanskeligheder’. Men 24 år senere er forholdene stadig umenneskelige, mener han.

Da Europarådets torturkomite kom til Danmark for første gang i 1990 og var på besøg i Anstalten ved Herstedvester, stod overlæge Jørgen Ortmann klar med en stak papirer til dem. Han havde været ansat i Anstalten ved Herstedvester siden 1977, og bølgerne var gået højt mellem ham og ledelsen i fængslet mere eller mindre uafbrudt siden hans ansættelse. Nu så han frem til at overbringe en endnu ikke udgivet artikel, han havde skrevet til fagbladet Sygeplejersken, til komiteens udsendte. I artiklen beskrev overlægen, hvordan fængslets behandling af de indsatte ifølge ham var &raquo;umenneskelig og torturlignende&laquo;. Internt i fængslet havde han desuden vedholdende kritiseret fængslets juridiske ledelse for at ignorere lægernes anbefalinger i behandlingen af de ofte mange psykisk syge blandt de indsatte. Information har i de seneste uger beskrevet, hvordan sundhedsplejen i danske fængsler halter efter resten af sundhedsvæsnet. Så vidt Jørgen Ortmanns kan se, har forholdene ikke forandret sig nævneværdigt siden hans tid: &raquo;Som læge blev ens behandlingsanvisning ikke efterfulgt. De principielle ting, jeg klagede over dengang, er åbenbart stadig de samme 24 år efter,&laquo; siger den i dag 74-årige Jørgen Ortmann efter at have læst Informations artikler om fængslernes sundhedsvæsen anno 2014. Men det skulle ikke blive let for Jørgen Ortmann at overbringe sin kritik til Europarådskomiteen, og hans kamp for de indsattes rettigheder fik i sidste ende omfattende konsekvenser for den kritiske overlæge, mener han selv.Isolering og tvangI dag fortæller Jørgen Ortmann til Information, hvordan fængslet ifølge ham krænkede menneskerettighederne og tvang lægerne til at tilsidesætte deres lægeetiske principper for behandling.&raquo;Hvis man som læge skal have et ansvar, skal man også have afgørende indflydelse. Men det havde vi ikke. Det resulterede i, at psykisk syge folk blev isoleret i måneder og tvangsfikseret helt urimeligt,&laquo; siger han.Allerede i begyndelsen af 1980&rsquo;erne havde han og en række kollegaer klaget til Direktoratet for Kriminalforsorgen over begrænsningerne i den lægelige behandling. Ledelsesstrukturen i fængslet var blevet ændret, så anstalten, der blandt andet huser psykisk syge indsatte, ikke længere var ledet af en læge, men af en jurist, hvilket kun gjorde det sværere for Jørgen Ortmann og kollegerne at gennemføre en behandling af de indsatte.I 1984 stod Jørgen Ortmann åbent frem i en tv-dokumentar og kritiserede de indsattes forhold. Bortset fra intern virak i Kriminalforsorgen førte dokumentaren dog ikke de store forandringer med sig.&raquo;Hvis jeg havde sat en annonce i avisen om, at der var offentlig henrettelse i Herstedvester på søndag klokken 16, så var der såmænd heller ingen, der havde taget notits af det,&laquo; siger Jørgen Ortmann halvt i spøg.&raquo;De indsatte har virkelig ikke befolkningens interesse. Og slet ikke politikernes.&laquo;Jørgen Ortmann klagede blandet andet over, at fængslet kunne tvangsbehandle indsatte medicinsk, uden at de blev indlagt på en psykiatrisk klinik. I fængslet var der kun læger på arbejde i dagtimerne, og bivirkningerne af tvangsmedicinering kan være meget voldsomme. Anstalten ved Herstedvester har i dag stadig lov til at tvangsbehandle indsatte.I 1985 tog Jørgen Ortmann orlov for at arbejde i Rehabiliterings- og Forskningscenter for Torturofre (RCT). Tre år senere vendte han tilbage til sit job som overlæge i Anstalten ved Herstedvester.&raquo;Det var hæsligt,&laquo; husker han.Jørgen Ortmann havde med sin vedholdende kritik gjort sig uvenner med både den juridiske og lægelige ledelse i fængslet. Forud for besøget fra Europarådets torturkomite i 1990 bad han fængslets ledelse om at komme til at tale med de udsendte. Men komiteen bestemte selv, hvem den ville tale med, fik han at vide.På dagen for besøget fandt Jørgen Ortmann derfor selv frem til komiteens udsendte op og hægtede sig på dem. Under armen havde han sin artikel til fagbladet Sygeplejersken.&raquo;Der stod, hvordan menneskerettighederne og den lægelige etik tilsidesattes. Hvordan man som læge ikke kunne gennemføre behandling, hvordan behandlingsanvisningerne ikke blev fulgt, og at behandlingen af de indsatte havde karakter af at være umenneskelig og torturlignende,&laquo; fortæller han.Ifølge Jørgen Ortmann blev hans behandlingsanvisninger ofte afvist af fængslets ledelse med henvisning til &raquo;sikkerheden i fængslet&laquo;. Han fik afleveret sin artikel og viste desuden komiteens udsendte, hvordan vagtmesteren nægtede at lukke en af Jørgen Ortmanns patienter ud af isolation, selvom han ifølge lægen var &raquo;fuldstændig rolig&laquo;.I den efterfølgende rapport kritiserede torturkomiteen netop brugen af forlænget isolation af indsatte i danske fængsler, ligesom komiteen fandt det kritisabelt, at &raquo;lægerne kun kunne rådgive om afslutning af isolationsfængsling&laquo;, og at rådgivningen som regel ikke blev fulgt &raquo;af hensyn til sikkerheden&laquo;.Fritaget for tjenesteAlt dette betød ifølge Jørgen Ortmann, at risikoen for, at de indsatte faldt tilbage til kriminalitet efter afsoningen, steg.&raquo;Det vil sige, at et ophold, som alligevel kostede kassen, ikke blev udnyttet fornuftigt. Det blev udnyttet til straf og til at genere folk. Men det er nu alligevel ikke meningen med vores straffesystem. Meningen med straffen er en frihedsberøvelse, og inden for den skulle man så gerne rehabilitere de indsatte. Det ville være en fornuftig anvendelse af pengene, og det ville give en mindre risiko for tilbagefald, når de kommer ud.&laquo;I december 1990 udgav Sygeplejersken Jørgen Ortmanns artikel &raquo;Konflikt mellem behandling og straf&laquo;. Flere af de landsdækkende dagblade rapporterede fra slaget mellem overlægen og ledelsen i Herstedvester. Et slag, Jørgen Ortmann tabte endegyldigt i januar i 1991.Overlægen blev efter længere tids samarbejdsvanskeligheder bortvist fra fængslet med besked om, at han var fritaget for tjeneste. Det var sidste gang, han satte fod i et dansk fængsel. Efter et års tovtrækkerier blev Jørgen Ortmann endeligt fyret ved udgangen af 1991. Foreningen af Speciallæger kaldte fyringen for &raquo;urimelig&laquo; og mente, at den egent-lige årsag til afskedigelsen var Ortmanns kritiske udtalelser i pressen.Kriminalforsorgen affejede enhver påstand om &raquo;torturlignende forhold&laquo;. Men Jørgen Ortmann fik opbakning i sin kritik fra Europarådets torturkomite, ligesom Lægeforeningen senere gav ham ret i, at hans kritik af de indsattes forhold var relevant. Selv om tonen i hans kritik af de andre læger indimellem blev temmelig spids. Som da han antydede, at de andre læger enten måtte være bange for at miste deres job eller direkte gik ind for tortur, hvis de ikke bakkede ham op.Et belastende samarbejdeDen daværende fængselsinspektør i Anstalten ved Herstedvester, Erik Taylor, husker samarbejdet mellem Jørgen Ortmann og resten af fængslet som meget &raquo;ubehageligt&laquo; og &raquo;belastende&laquo;.&raquo;Jørgen Ortmann var jo af den helt specielle opfattelse, at vi andre var sat i verden for at genere de indsatte og ham selv i øvrigt,&laquo; fortæller den tidligere inspektør.&raquo;Han havde nogle frelste tanker om, hvordan indsatte skulle behandles, uden sans for at det var et fængselsmiljø, han bevægede sig i, ligesom han heller ikke havde sans for at samarbejde med sine kollegaer, som hver især var respekterede i psykiatriske kredse.&laquo;Erik Taylor husker, at Jørgen Ortmann ville løse alting på de indsattes præmisser og ikke evnede at samarbejde med de andre ansatte, heller ikke lægerne. Det var derfor, han blev fyret, og ikke på grund af hans udtalelser i pressen, forklarer den tidligere inspektør.Den nuværende inspektør, Hanne Høegh Rasmussen, kan ikke genkende det miljø, som Jørgen Ortmann beskriver. Ifølge hende har der i de seneste år været et fald i brugen af isolation i Herstedvester. Antallet af anbringelser i sikringscelle er desuden relativt lavt, mener hun. I år har der været fem anbringelser i sikringscelle.&raquo;Vi arbejder ud fra det princip, at vi skal gribe så lidt ind som overhovedet muligt,&laquo; fortæller Hanne Høegh Rasmussen.Selvom fængslet stadig har lov til at tvangsbehandle de indsatte medicinsk, er det, så vidt inspektøren ved, ikke sket en eneste gang, siden hun blev ansat i 2007.&raquo;Hvis folk har brug for tvangsbehandling, skal de være i psykiatrien og ikke hos os. Vi har jo ikke læge- og psykiaterbemanding døgnet rundt. Derfor er det mere hensigtsmæssigt, at tvangsbehandling foregår på et psykiatrisk hospital,&laquo; siger inspektøren.
