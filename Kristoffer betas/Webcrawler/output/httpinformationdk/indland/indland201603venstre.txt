Venstre: ’Vi skal ikke være 10 kilometer foran resten af Europa’
EU’s CO2-kvoter og en stram national miljølovgivning skader ikke eksportvirksomheders konkurrenceevne ifølge OECD. Men det ændrer ikke noget for Venstre, der stadig er modstander af ’tossegrøn’ miljøpolitik
&raquo;Transport har en meget grænseoverskridende karakter, så hvis Danmark begynder at lave særregler og fastholde egne mål, så vil det koste os velfærd. Det er vigtigt, at vi er i front, vi skal bare ikke være 10 kilometer foran resten af Europa,&laquo; siger Karsten Pihl Lorentzen (th.)

&raquo;Presses danske produktions- og transportvirksomheder til udlandet, så opnås der flottere klimaregnskaber for Danmark, men rent samfundsøkonomisk vil det være en katastrofe. Det vil svække danske virksomheders konkurrenceevne markant og forværre den meget alvorlige situation, som dele af den danske transportsektor befinder sig i.&laquo;Sådan skrev Kristian Pihl Lorentzen (V) i en kronik i Berlingske, hvor han argumenterede imod, at Danmark hæver målet for reduktion af CO2 til 40 procent i 2020.Nu viser en ny rapport fra OECD, atEU&rsquo;s CO2-kvotehandelssystem og en stram national miljølovgivning ikke skader eksportvirksomheders konkurrenceevne, men til gengæld har en positiv effekt på CO2-udledning og innovationen.Men det ændrer ikke noget for Kristian Pihl Lorentzen:&raquo;Jeg tænker stadig det samme: Jeg synes, det er godt, at Danmark er i front med en grøn politik. Men det er klart, at hvis vi lægger os langt, langt foran resten af Europa, som det ville være tilfældet, hvis man fastholdt målet om en CO2-reduktion på 40 procent i 2020, så er jeg stadig fuldt overbevist om, at det koster i form af konkurrenceevne og arbejdspladser, specielt inden for transportsektoren. Det synspunkt vil jeg fastholde.&laquo;Men OECD&rsquo;s undersøgelse viser, at de lande med de strengeste grønne regler, herunder Danmark, også er dem med flest patenteringer på nye teknologier, og det gør faktisk, at hvis man stiller forhindringer op &ndash; f.eks. strengere regler for transportsektoren &ndash; så reagerer virksomhederne ved at blive renere, og de bliver samtidig ledere på området.&raquo;Transport har en meget grænseoverskridende karakter, så hvis Danmark begynder at lave særregler og fastholde egne mål, så vil det koste os velfærd. Det er vigtigt, at vi er i front, vi skal bare ikke være 10 kilometer foran resten af Europa,&laquo; siger Karsten Pihl Lorentzen.Forskerne har imidlertid netop kigget på tre lande &ndash; Danmark, Tyskland og Schweiz &ndash; som har lagt sig allerlængst frem med strenge miljøregler, og konstateret, at den strengere hjemlige politik ikke skader varehandlen.&raquo;Var der nogen, der startede det her, så var det jo den borgerlige regering. Det er en god politik,&laquo; siger Karsten Pihl Lorentzen.&ndash; Hvorfor så ikke blive ved at sætte aggressive mål?&raquo;Det gør vi også. Den nuværende regerings miljøpolitik er meget grøn og offensiv. Den er bare ikke tossegrøn. Hvis vi sætter målet langt foran resten af Europa, så kammer det over.&laquo;&ndash; I fortiden har vi sat mål, der var langt foran det øvrige Europa, og det har ikke ramt os i nakken.&raquo;Det har vi stadigvæk.&laquo;&ndash; Jamen, skal vi så ikke bare give den fuld gas på det grønne?&raquo;40 procent er for meget, så kammer det over.&laquo;&ndash; Hvorfor er det lige den magiske grænse?&raquo;Fordi så er vi mange kilometer foran de andre. Det er mit synspunkt, og det fastholder jeg.&laquo;&ndash; Hvor ligger vi så lige nu?&raquo;Den seneste energiaftale betyder, at vi reducerer med 34 procent, så vidt jeg husker, og jeg mener, at vi ligger et sted mellem 34 og 40 procent. Det er meget ambitiøst, og det er jeg meget tilfreds med.&laquo;&ndash; Hvis vi nu ligger et sted mellem 34 og 40 procent med de planer, der allerede er, hvorfor er det så helt afsindigt skadeligt at sige 40 procent?&raquo;Fordi de sidste procent koster rigtig mange penge og gør rigtig ondt.&laquo;Energi-, forsynings- og klimaminister Lars Christian Lilleholt (V) havde i går ikke mulighed for at medvirke, men henviste til Kristian Pihl Lorentzen.
