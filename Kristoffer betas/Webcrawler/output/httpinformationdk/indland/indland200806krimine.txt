Kriminelle straffes på flere fronter



 For første gang har man dokumenteret, at den såkaldte 'uformelle straf' er høj i Danmark. Selvom man har afsonet sin straf i fængslet, må man også bøde i kærlighedslivet og på jobmarkedet, viser ny forskning fra Rockwool Fonden. De kolde tal viser, at over seks måneders fængsel betyder et permanent fald i indkomsten på 25 pct. i forhold til tiden før dommen. Justitsminister Lene Espersen ønsker ikke at se på brugen af straffeattest: "Spørger man politifolk, mener de, at straffeattesten virker kriminalpræventiv, fordi de unge vil holde den ren," siger hun. ritzau

