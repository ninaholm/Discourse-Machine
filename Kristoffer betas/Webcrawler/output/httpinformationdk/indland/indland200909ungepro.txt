Unge protesterer sig ud af krisen



'Ud af krisen - ind i fremtiden!' hedder et nyt initiativ for flere investeringer i uddannelse og praktikpladser. Sammenslutningen af elev-, fag- og studenterorganisationer holder i de næste tre uger en lang række aktioner landet over for at gøre opmærksom på, at den aktuelle krise risikerer at gå hårdt ud over den næste generation i form af uddannelsesnedskæringer, ungdomsarbejdsløshed og praktikpladsmangel, hvis ikke politikerne gør en massiv indsats for at fremtidssikre dansk økonomi og satse mere på de unge.Et af de største problemer er de 6.500 unge, der i øjeblikket mangler praktikpladser. Efter nytår skønnes tallet at stige til 10.000. Det betyder, at unge, som gerne vil tage en uddannelse, bliver henvist til arbejdsløshed eller risikerer at måtte opgive deres uddannelse.Også de universitets- studerende aktionerer imod, at de nogle steder må nøjes med fire timers undervisning om ugen. Ved Storkespringvandet opstiller Ud af krisen-initiativet en ønskebrønd, hvor elever og forbipasserende kan smide en mønt i og skrive, hvad de ønsker sig af det danske uddannelsessystem.
