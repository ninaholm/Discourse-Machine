Olieselskaber betaler 20 procent af selskabsskatten
Selskabsskatten fra Nordsø-olien udgør 9,1 mia. kr. – eller en femtedel af det samlede selskabsskatteprovenu. EL undrer sig dog over, at olieselskaberne kun betaler 300 mio. kr. i selskabsskat af deres øvrige virksomhed


Selskabsskatten fra indvinding af olie og naturgas i den danske undergrund udgør 20 procent af de samlede selskabsskatter.Det viser nye tal fra Skatteministeriet, der for første gang skelner mellem selskabsskat af såkaldt kulbrinteindvinding og øvrig virksomhed.Ifølge regnestykket betalte kulbrinteregistrerede virksomheder i 2012 9,1 milliarder kroner i selskabsskat af deres kulbrinteindvinding og 300 millioner kroner i selskabsskat af den øvrige virksomhed (derudover betaler disse virksomheder den særlige høje kulbrinteskat som i fjor løb op i 12,4 milliarder kroner).I alt afleverede landets 161.000 selskaber sidste år 49 milliarder kroner i selskabsskat.Når Skatteministeriet i forbindelse med offentliggørelsen af listen over selskabernes skattebetaling nu sætter tal på beløbene fra henholdsvis den almindelige selskabsskat og selskabsskat af indtægterne fra Nordsøen, skyldes det et krav fra Enhedslisten. Et krav Liste Ø kom igennem med i forbindelse med partiets aftale med SRSF-regeringen og Dansk Folkeparti om at harmonisere beskatningen i Nordsøen. Enhedslistens finans- og skatteordfører, Frank Aaen, mener nemlig, at tallene afslører, at olieselskaberne betaler overraskende lidt i almindelig selskabsskat. Det på trods af at selskaber som A.P. Møller-Mærsk, Shell og Chevron har en lang række andre aktiviteter ved siden indvindingen af olie og naturgas i undergrunden.»Det giver igen anledning til at undersøge, hvorfor disse store selskaber kan slippe så billigt. Og hvordan det kan sikres, at de kommer til at betale en mere rimelig andel til det samfund, som de er en del af – og tjener mange penge på at være aktive i,« siger Frank Aaen.’Ikke retvisende’Selv om netop A.P. Møller-Mærsk sidste år selv oplyste, at selskabet betalte 57 millioner kroner i selskabsskat af rederiets øvrige virksomhed – ud af i alt 3,2 milliarder kroner i selskabsskat – så kritiserer det Skatteministeriets opdeling.Anders Würtzen, chef for Public Affairs, mener ikke, at Skatteministeriets opdeling »giver et retvisende billede af A.P. Møller- Mærsk A/S samlede betaling af selskabsskat i Danmark«.»Det skyldes, at A.P. Møller-Mærsk A/S er skattepligtig jvf. selskabsskatteloven af samtlige indtægter, bortset fra de indtægter der specifikt undtages fra dansk skattepligt. Så til forskel fra de eventuelle udenlandske olieselskaber, som ikke har kontor i Danmark og derfor kun er skattepligtige efter kulbrinteskatteloven, betyder de særlige beregningsregler i kulbrinteskattelovens kapitel 2, at A.P. Møller-Mærsk A/S er forpligtet til at betale selskabsskat af indtægter fra indvinding af kulbrinter og dertil knyttet virksomhed, hvorfor dette rimeligvis må indgå, når man opgør vor samlede selskabsskattebetaling,« skriver Anders Würtzen i en mail.Skatteminister Holger K. Nielsen (SF) ønsker ikke at kommentere konkrete selskabers skattebetalinger. Det mener skatteministeren, at de bedst selv forklarer, da de jo har betalt skatten. Men ministeren understreger, at formålet med listen er at skabe større åbenhed.»Når der i år er lavet en opsplitning mellem selskabsskat og skat på kulbrinteindvinding, så er det jo med til at øge åbenheden yderligere. Fremover kan offentligheden mere specifikt få indsigt i, om virksomhedernes selskabsskat kommer fra indvinding af vores fælles ressourcer i Nordsøen eller fra andre aktiviteter. Det har jeg svært ved at se kan være et problem – heller ikke for de virksomheder, som indvinder olie og gas.«&nbsp;
