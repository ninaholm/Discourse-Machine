Privat virksomhed inviterer arbejdsløse akademikere ud i virkeligheden
Et nyt pilotprojekt udviklet af virksomheden Bascon i Hellerup udfordrer den traditionelle tankegang på arbejdsløshedsområdet ved at lukke dimittender ind i det private erhvervsliv. ’Tiden skriger på alternativer, for vi er ved at tabe en hel generation på gulvet,’ siger virksomhedens direktør. Akademikernes A-kasse vil bruge modellen over hele landet
Umut Üsüdür (i midten), Shabana Yasmin, Signe Birkedal og Esben Jensen er de første akademikere, der indgår i et nyt projekt, der skal lede arbejdsløse akademikere ud på arbejdsmarkedet. De første fire er arkitekter, men det er meningen, at andre akademikere også skal have muligheden.

Unge nyuddannede akademikere skal ikke sidde hjemme i deres små køkkener og skrive ansøgninger, der kun yderst sjældent giver job. De skal direkte ud i virkeligheden og bytte isolationen ud med et skrivebord i en privat virksomhed.Det er ideen bag et nyt pilotprojekt, Next Step, hvor det private erhvervsliv udfordrer den traditionelle kassetænkning på arbejdsløshedsområdet. Projektet er udviklet af virksomheden Bascon, der med adresse i Hellerup og Aarhus sælger strategisk ingeniør og arkitekt-rådgivning.Målet er at introducere de unge til virksomhedens netværk. Håbet er, at virksomheden selv eller en samarbejdspartner indser, at de mangler lige netop denne unges faglige profil. Og ansætter vedkommende.&raquo;Vi er ved at tabe en hel generation på gulvet. Efter min opfattelse en generation, som er meget dygtigere end os. Det er ikke til at holde ud at se så meget talent gå til spilde i betragtning af den inspiration, de kunne give erhvervslivet,&laquo; siger Bas-cons direktør, Martin Vestergaard.Forskellen fra det traditionelle lønstilskudsjob, der tilbydes arbejdsløse på såvel det private som det offentlige arbejdsmarked, er, at dimittenden ikke arbejder for virksomheden, men for sig selv. De udstationerede unge drager ud med deres eget projekt, som de så henter sparring og mentorstøtte til i virksomheden. Efter nogle måneder har de et konkret projekt at sælge sig på udadtil. Da modellens økonomi hviler på, at de unge fortsat får dagpenge, ligger det i loven, at virksomheden ikke må profitere af deres arbejde. De unge må altså ikke bidrage til at løse opgaver for virksomheden.Idémageren er arkitekten Jørgen Skielboe, der arbejder på Bascon i Hellerup. Projektet gennemføres i samarbejde med Københavns Kommune, Akademikernes Arbejdsløshedskasse (AAK) og Københavns Karrierecenter, og ideen er at give de unge en mere effektiv adgangsbillet til arbejdsmarkedet i form af et springbræt.&raquo;Pointen er, at de unge i Bascon-modellen fortsat er til rådighed for arbejdsmarkedet og overholder deres aftaler med A-kassen. De er fortsat jobsøgende, men sidder bare ikke i uvirkeligheden &ndash; derhjemme &ndash; eller i A-kassens lancering, men i selveste den levende virkelighed og søger. Det er meget bedre,&laquo; siger politisk chef i Akademikernes A-kasse, Michael Jacobsen.De fire første såkaldte &rsquo;Next steppere&rsquo; i pilotprojektet er alle arkitekter fra sommeren 2012. Men modellen vurderes at have potentiale til at blive et landsdækkende alternativ for alle akademiske faggrupper. Direktør i AAK, Hans Chr. Kirketerp-Møller mener, at modellen fremover vil blive flittigt kopieret i samarbejder over hele landet mellem kommuner, arbejdsløshedskasser og virksomheder.&raquo;Konsulentvirksomheder som COWI og Rambøll er oplagte,&laquo; siger han.Modellen er tænkt som et pyramidespil: Bascon får nogle af sine samarbejdspartnere til at tage hver en dimittend mod, at de gør ligeså og spørger to andre. Og så fremdeles.Næsten en tredjedel af landets nyuddannede akademikere er ledige efter et år. Mere præcist tre ud af ti. Blandt arkitekter, var næsten halvdelen af dimittenderne ledige (48 pct.) i januar 2013.Giver først og fremmest netværkNext stepperne på Bascon går aktivt ind i virksomhedens kultur, idet de som alle andre i virksomheden &rsquo;går på arbejde&rsquo;. De er spredt ud blandt medarbejderne efter en gennemtænkt plan, spiser frokost osv. De involveres konstant i møder med virksomhedens samarbejdspartnere, ligesom samarbejdspartnerne bliver inviteret, når de unge præsenterer deres individuelle projekter i Hellerup.Shabana Yasmin, der arbejder videre med sit afgangsprojekt om at skabe byudvikling omkring stoppestederne på den kommende letbane på Ring 3, har bl.a. præsenteret sin grønne løsning for den ansvarlige, stadsarkitekten i Glostrup. Stadsarkitekten vil nu kigge nærmere på flere af Shabanas løsningsforslag.&raquo;Et løntilskudsjob ville nok give mig noget mere praktisk. Men her har jeg fået et kæmpe netværk. Jeg kan skrive nok så mange ansøgninger. Så længe jeg ikke har fem års erfaring, nytter det ingenting. Rigtig mange kender mig nu,&laquo; siger hun.Initiativet i Hellerup er først og fremmest båret af en menneskelig indignation på de unge akademikeres vegne. Men også af virksomhedens behov for de unges faglighed og fornemmelse af den tid, vi lever i.Bascons direktør, Martin Vestergaard, mener, at erhvervslivet har brug for de unges bud på løsninger, fordi de ikke sumper i vanetænkning, men tænker ud af boksen. Og han nævner som eksempel, at hvis Bas-con skal facilitere f.eks. et rådhus, er det &raquo;afgørende, at det også er et sted, unge har lyst til at komme.&laquo;&raquo;Et firma som vores har brug for en mave af mennesker på min egen alder i 40&rsquo;erne og 50&rsquo;erne, nogle gamle, erfarne konsulenter og nogle unge, der kan skubbe til os ved at se tingene fra en ny vinkel. Vi kan simpelthen ikke levere spidsrådgivning, hvis vi ikke kan afkode vores tid. Det er det, de unge kan,&laquo; siger Martin Vestergaard.&raquo;Alting er under opbrud for øjeblikket. Tiden skriger på alternativer, hvis vi skal klare os i konkurrencen.&laquo;Den første ledige netop ansatDerfor har Bascon netop ansat en af de fire første unge, der nu i fem måneder har sagt god morgen til Bas-cons medarbejdere. Signe Birkedal, 26 år og arkitekt som de øvrige &rsquo;Next Steppere&rsquo; Shabana Yasmin, Umut Üsüdür og Esben Jensen. Det var svært at vælge blandt de fire, siger direktøren. Basalt går han efter det &raquo;menneskelige&laquo;, og Signe er &raquo;troværdig&laquo;. Men hun er også udvalgt på sine kommunikative og analytiske evner.Sammen med sine to mandlige Next Step-kolleger har hun arbejdet på et renovationsprojekt af Kødbyen i København.&raquo;Vi satte os for at bruge fire uger på forskellige projekter, der kan levere en arkitektonisk fortolkning af forskellige samfundsproblemer,&laquo; fortæller hun.Hvordan sørger man for, at fredede bygninger, der bruges til nye formål, ikke forfalder?På spørgsmålet om hvorvidt Bascon går ind i pilotprojektet af idealistiske grunde, siger Martin Vestergaard &raquo;både og&laquo;:&raquo;Du kan være sikker på, at erhvervslivet ikke gør noget uden at få noget igen. Der er ikke noget ved det, hvis der ikke er noget i det for begge parter. Med ansættelsen af Signe har vi f.eks. handlet på vores egen forventninger til projektet: at blive bedre til at rekruttere. Jeg tror, der ligger lige så meget udvikling for virksomhederne som for de unge i modellen. Så det er en &rsquo;win-win&rsquo;.&ndash; Ligger der en kritik af systemet i initiativet?&raquo;Det kan du godt sige. Jeg oplever arbejdsløshedssystemet som enormt demotiverende. Som om man gør noget for bare at gøre noget. Det giver hverken værdi for de unge eller for samfundet.&laquo;Bygger oven på faglighedenNext Step-projektet hviler således også på frustration over det spild af samfundets investering i uddannelse og viden, der er tale om ved at lade de højtuddannede unge være udenfor arbejdsmarkedet. Så Bascon fokuserer på at udvikle de unge fagligt. Overordnet ved at sende dem videre i den kontekst, de er uddannet i, frem for bare at give dem &rsquo;noget at lave&rsquo;. Og konkret ved at tilbyde mentor-støtte til deres egne projekter.&raquo;Hvis vi udvikler vores viden ved at tænke kreativt, kan vi måske få det videnssamfund, vi med den ene tunge siger, vi gerne vil have. Mens vi med den anden beder nyuddannede akademikere med fem-seks års uddannelse om at gå ud at feje. Det er jo helt skizofrent,&laquo; siger Skielboes kollega, arkitekten Henrik Jagd Nissen.En anden pointe i Bascon-modellen er at vise de unge, at de kan mere og har flere muligheder, end de umiddelbart tror. Nyuddannede kan være tilbøjelige til at se smalt på virkeligheden.&raquo;Og den forudsætning bliver jo kun styrket af, at nogen kommer og siger, man skal gøre rent. Men hvis du lander i en sammenhæng, der anerkender din faglighed, kan virkeligheden blive den psykologiske dåseåbner, der får dig til at sige &rsquo;hov &ndash; det der kan jeg da også&rsquo; eller &rsquo;det der kunne også være interessant i en periode&laquo;.Ideologerne på Bascon køber således ikke påstanden om, at de nyuddannede ved at indgå i særlige ordninger tager jobs fra ansatte.&raquo;For det er jo ved at tænke ud af boksen, at der kan gå hen og folde sig nye markeder ud,&laquo; som de siger.
