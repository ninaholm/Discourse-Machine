EL forsvarer støtte til kurdisk milits: De har forbedret sig
Trods bevis for brug af børnesoldater ønsker Enhedslisten at fortsætte det nære samarbejde med den syrisk-kurdiske milits YPG


Johanne Schmidt-Nielsen har spist pizza med deres politiske leder. Folketingsmedlemmerne Nikolaj Villumsen, Søren Søndergaard og Eva Flyvholm har været officielle gæster i deres områder. Og partiet har doneret mindst 50.000 kroner til deres kamp mod Islamisk Stat. Forbindelserne mellem Enhedslisten og den syrisk-kurdiske milits YPG (Folkets Forsvarsenheder) er nære. Og det kommer nyheden om, at YPG har brudt sit løfte om at stoppe brugen af børnesoldater, ikke til at ændre på. Det siger udenrigsordfører Nikolaj Villumsen (EL).Læs også:&nbsp;Vestens kurdiske allierede bryder løfte om stop for børnesoldater&raquo;Mig bekendt er kurderne de eneste i Syrien, som reelt har tiltrådt konventionen om forbud mod børnesoldater, og det synes jeg jo som udgangspunkt er positivt. Det er også positivt, at der er sket enkelte forbedringer, som for eksempel at man nu straffer officerer for brud på reglerne. Men det er også klart, at det ikke er godt nok, at der stadig er problemer,&laquo; siger Nikolaj Villumsen.&ndash; I har som parti støttet YPG økonomisk og moralsk, og I arbejder for, at Danmark skal støtte dem i kampen mod IS. Hvilket ansvar har I i den forbindelse for at medvirke til at løse det her problem?&raquo;Jeg tror, det er vigtigt at huske på, at vi ikke løser de her problemer ved at vende ryggen til. Det helt afgørende er, at vi fra dansk side imødekommer kurdernes råb om hjælp, når de efterlyser uddannelse i menneskerettigheder og krigens love. Jeg vil helt konkret opfordre den danske regering til, at vi fra dansk side sender instruktører i menneskerettigheder og krigens love til de kurdiske områder, ligesom vi fra Enhedslistens side vil fortsætte med at kræve, at vi sender våben til de kurdiske styrker, som jo forsvarer millioner af civile mod Islamisk Stat.&laquo;&ndash; Da det kom frem, at irakiske shiamilitser, der får luftstøtte fra den USA-ledede koalition, begår krigsforbrydelser, sagde du, at &raquo;Danmark kan være medskyldig i krigsforbrydelser&laquo;. Ud fra den logik er USA, som giver YPG luftstøtte, og Enhedslisten, som støtter dem økonomisk, så også medskyldige i brugen af børnesoldater?&raquo;Nej, det synes jeg ikke. Her er der ikke tale om bevidste overgreb på civile og nedbrænding af landsbyer, som vi ser shiamilitserne foretage. Det er brud på regler, som findes i de kurdiske forsvarsstyrker, men som enkelte kommandanter desværre bryder. Fra dansk side bør vi bidrage til at løse kurdernes problemer frem for at vende ryggen til, sådan som et flertal i Folketinget indtil nu desværre har valgt at gøre.&laquo;&ndash; Da vi sidst skrev om problemstillingen med børnesoldater i YPG i december sidste år, sagde du, at det skulle stoppes, og at det ville Enhedslisten &raquo;følge op på&laquo;. Hvordan har I fulgt op på det?&raquo;Helt konkret har vi taget det op med vores kurdiske venner, når vi har mødtes med dem. Det vil vi fortsætte med. Og jeg synes også, det er positivt at se, at der er sket forbedringer, ligesom det er positivt, at YPG takker Human Rights Watch for deres indsats på området.&laquo;&ndash; Hvordan kan du være sikker på, at YPG ikke bare siger det, I gerne vil høre, og så bare fortsætter som hidtil?&raquo;Vi kan jo se, at der er sket forbedringer. Og det er også positivt, at man nu vil sætte ind over for de konkrete brud på reglerne, som har fundet sted, og straffe de ansvarlige. Men det helt afgørende, hvis situationen skal forbedres, er, at man får hjulpet med uddannelse i menneskerettigheder og også med våben, sådan at den meget desperate situation, hvor vi gang på gang ser blodige angreb fra Islamisk Stat på civilbefolkningen, kan ophøre.&laquo;
