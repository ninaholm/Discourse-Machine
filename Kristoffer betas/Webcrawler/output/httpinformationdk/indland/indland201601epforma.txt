EP-formand: ’Grundlaget for EU er i fare’
Martin Schulz, formand for Europa-Parlamentet, frygter, at den manglende solidaritet i krisetider bringer det europæiske projekt i fare. Det er Danmarks håndtering af flygtningekrisen et eksempel på. Danmarks nye lov bliver undersøgt i EU
Den manglende solidaritet, som er blevet tydelig under flygtningekrisen i Europa, er en trussel for hele grundlaget for unionen, mener EP-formand, Martin Schulz.

Immigrationskrisen presser EU til det yderste. Tonen i flere medlemslande er gået fra visioner om solidaritet, åbenhed og medmenneskelighed til pragmatiske paroler om, at nok er nok, grænser skal genopbygges, og at vi ikke kan hjælpe alle. Og det er den nye danske flygtningelov et nyt eksempel på. Sådan lyder det fra Europa-Parlamentets socialdemokratiske formand, Martin Schulz, i et interview med Information.Han frygter, at flygtningekrisen kan være et symptom på en demontering af den solidaritet, som det europæiske fællesskab er bygget på.&raquo;EU er baseret på et fælles værdisæt, det gælder også for Danmark på trods af jeres forbehold.&laquo;Læs også:&nbsp;Værsgo EU: Sådan kan vi fordele flygtningeneMartin Schulz&rsquo; udmelding kommer i kølvandet på tirsdagens vedtagelse af den såkaldte &rsquo;smykkelov&rsquo; og mandagens usædvanlige høring med integrationsminister Inger Støjberg (V) og udenrigsminister Kristian Jensen (V) i Europa-Parlamentets udvalg for borgerrettigheder.Især lovens bestemmelse om konfiskering af asylansøgeres værdier samt reglerne for familiesammenføring har vakt bekymring i Europa-Parlamentet.Man frygter, at den danske lovgivning er i direkte modstrid med de europæiske traktater.Martin Schulz forklarer, at den danske regerings oprindelige lovforslag vakte opsigt i parlamentet, da man frygtede, at loven ville være i modstrid med EU&rsquo;s grundlæggende princip om ikkediskrimination:&raquo;Ideen om at tage smykker og vielsesringe fra flygtninge er overdrevet, og dér er vi helt inde ved spørgsmålet om at respektere den menneskelige værdighed,&laquo; siger Martin Schulz.Læs også:&nbsp;EU er klar til at bevogte de ydre grænserHan finder i udgangspunktet ikke tanken om at lade flygtninge bidrage til deres eget ophold problematisk, men &raquo;det springende punkt for os er, hvorvidt man forskelsbehandler flygtninge i forhold til de øvrige borgere&laquo;.Og den internationalt kritiserede danske lovgivning skal nu ses efter i sømmene af EU. Det blev besluttet ved en afstemning under den sidste samling i Strasbourg. De indkaldte derfor repræsentanter fra den danske regering til at redegøre for lovens detaljer.Iker PastorSjælden undersøgelseEfter samrådet i mandags vil koordinatorerne fra udvalget mødes på tirsdag i den kommende uge for at evaluere de danske ministres forklaring og tage stilling til, hvad der nu skal ske.Et muligt scenarie kan blive, at de beslutter, at loven skal tages op til debat på den kommende plenarsamling, og at parlamentet dernæst vil forsøge at lægge pres på Europa-Kommissionen. For også kommissionen har igangsat en undersøgelse af, hvorvidt den danske lovgivning er i overensstemmelse med de europæiske traktater.Det er et relativt sjældent fænomen, at kommissionen undersøger den danske flygtningelovgivning, da Danmark i de fleste tilfælde er beskyttet på grund af vores retsforbehold. Forbeholdet beskytter os imidlertid ikke, når der er mistanke om overtrædelse af menneskerettighedskonventionen, fortæller kilder i kommissionen til Information.Læs også:&nbsp;Danmark fører an i strammerpolitikKommissionens undersøgelse kan imidlertid tage flere år, og derfor vil Europa-Parlamentet muligvis forsøge at presse kommissionen til at fremskynde deres arbejde.&ndash; Danmark har et forbehold på asylområdet. Hvorfor skal EU blande sig i dansk asylpolitik?&raquo;En af de fælles værdier drejer sig om, at ingen skal diskrimineres på grund af hudfarve, køn, nationalitet eller lignende. Hvis der er en mistanke om, at et medlemsland agerer diskriminerende, så er Europa-Parlamentet den første institution til at reagere, fordi vi repræsenterer det europæiske folk.&laquo;Flere analytikere og politikere har for nylig pointeret, at flygtningekrisen vidner om en fundamental svaghed i EU. Blandt andet har den franske premierminister Manuel Valls for nylig udtalt, at krisen kan blive enden på ikke bare Schengen-samarbejdet og de åbne grænser i EU, men derimod selve det europæiske samarbejde.For Martin Schulz bunder problemet i den manglende solidaritet, som var det grundlæggende princip i EU igennem 40-50 år. Det princip indebar, at de store lande kunne bistå de små og de velstående lande de fattige:&raquo;Solidaritetsprincippet er nu ved at blive udskiftet med et håndplukningsprincip. Hvis et land siger til de øvrige medlemslande, at det har brug for økonomisk eller militær støtte, så leverer EU det. Hvis vi derimod står og skal håndtere en flygtningekrise, så træder samme land ikke nødvendigvis til. Hvis medlemslande kun vil tage det, som er i egen interesse, men ikke give det, som er i fællesskabets interesse, så er det fundamentale grundlag for EU i fare og så risikerer vi, at Manuel Valls får ret.&laquo;Læs også:&nbsp;Det perfekte oplæg til nye flygtningeannoncer. Og så alligevel ikke&ndash; Er den manglende solidaritet også årsagen til, at EU ikke har formået at håndtere flygtningekrisen?&raquo;Flygtningekrisen ville ikke være en krise, hvis alle medlemslandene ville deltage i en fælles løsning. Jeg mener, at det er meget kynisk, at de som ikke ønsker at deltage, beskylder EU for ikke at kunne finde en løsning. Hvis man har en million flygtninge og fordeler dem blandt EU&rsquo;s 507 millioner borgere på tværs af 28 medlemslande &ndash; så er der ikke noget problem. Hvis derimod fire lande skal bære hele flygtningestrømmen, så kommer de fire lande i problemer.&laquo;&ndash; Det er en realitet, at solidaritetsprincippet ikke fungerer. Peger det ikke på, at der er et grundlæggende problem i EU?&raquo;Jeg er til dels enig i, at der er en fejl i EU&rsquo;s konstruktion. Jeg mener ikke, at EU skal blande sig i sager, som de lokale myndigheder bedre kan tage sig af. Det kan være trafikproblemer i København eller vandforsyningen i Sønderjylland. Men immigration, klimaforandring, økonomiske relationer, skatteunddragelse, organiseret kriminalitet &ndash; dette er emner som intet medlemsland kan håndtere alene. EU bør fokusere på de store emner, håndtere dem effektivt og overlade de nære sager til medlemslandene selv.&laquo;Frygten dominerer&ndash; Kan man kritisere medlemslandene for selv at skride til handling, når man ikke kan nå til enighed i EU?&raquo;Man kan i hvert fald sige, at det var forventeligt. Under min første periode i Europa-Parlamentet var jeg koordinator i komiteen for borgerrettigheder, altså dér hvor asyl, immigration og grænsekontrol behandles. Hvis jeg tager mine 20 år gamle taler fra dengang og blot ændrer datoen, kunne jeg genbruge dem, uden at ændre et ord. Parlamentet og kommissionen har lavet en lang række af forslag på dette område, men det er medlemslandene, der beslutter, hvor stærk EU skal være. Immigration er et område hvor flere medlemslande, ikke mindst Danmark, har besluttet, at EU skal være svag, og at immigration er et nationalt anliggende. Det mener jeg er en misforståelse.&laquo;&ndash; Forstår du de borgere som frygter, at den øgede immigration vil udhule de nationale velfærdssystemer?&raquo;Ja, jeg tror desværre, at frygt er ved at blive en dominerende faktor på tværs af politiske partier og på tværs af samfundsgrupper. Jeg tror, at det hænger sammen med, at mange borgere føler sig overvældede i en ny og globaliseret verdensorden. En anden ting er, at mange politikere hævder over for deres vælgere, at alt vil forblive under kontrol, hvis bare vi fokuserer på vores eget land og vores egen kultur. Det er en illusion, og det ved de fleste borgere dybest set godt. Derfor er det at lukke et lands grænser kun en kortsigtet løsning, som på den lange bane skaber mistillid til politikere og de politiske institutioner.&laquo;&ndash; Hvad er den langsigtede løsning så?&raquo;Europa.&laquo;
