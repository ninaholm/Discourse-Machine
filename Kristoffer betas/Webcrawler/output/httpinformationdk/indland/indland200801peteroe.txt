Peter Øvig Knudsen vandt Cavlingprisen



 Journalist Peter Øvig Knudsen vinder Cavlingprisen 2007 for sine populære bøger om Blekingegadebanden. I Cavlingkomitéens begrundelse hedder det blandt andet: "I en tid, hvor terror jævnligt er på nyhedsdagsordenen, leverer Øvig Knudsen et nuanceret, troværdigt og vægtigt bidrag til forståelsen af de mekanismer, som skaber politisk motiveret kriminalitet.", og han håber, der vil blive kastet lys over det mangelfulde opklaringsarbejde, der prægede sagen om Blekingegadebanden. Den fornemme hæder kom samme dag, som statsminister Anders Fogh Rasmussen (V) åbnede døren på klem for en undersøgelse af sagen. 

