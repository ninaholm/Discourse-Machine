Koch-udvalget: Virksomheder skal hjælpe svage ledige i job
Det såkaldte Carsten Koch-udvalg foreslår en langt mere ’virksomhedsrettet’ indsats for kontanthjælpsmodtagere. Udvalgets 28 anbefalinger får bred opbakning
FOTO Det såkaldte Carsten Koch-udvalg foreslår en langt mere &rsquo;virksomhedsrettet&rsquo; indsats for kontanthjælpsmodtagere.

Det skal være op til virksomhederne at få den godt halve million danskere, der befinder sig &raquo;på kanten af arbejdsmarkedet&laquo; i arbejde.En ny rapport fra Carsten Koch-udvalget, under ledelse af den tidligere socialdemokratiske skatte- og sundhedsminister, anbefaler en ny og langt mere &raquo;virksomhedsrettet&laquo; indsats for kontanthjælpsmodtagere, personer på sygedagpenge, ledighedsydelse eller revalidering.&raquo;Vi vil have flere borgere i kanten af arbejdsmarkedet ind på arbejdsmarkedet. Vor ledetråd er en virksomhedsrettet indsats. Der er i dag rigtigt få, der får en virksomhedsrettet indsats,&laquo; siger formanden for udvalget, der blev nedsat af SR-regeringen i 2013.Flemming Larsen, professor ved Aalborg Universitet, understreger, at den virksomhedsrettede indsats selvfølgelig kun hjælper, hvis virksomhederne er med på ideen og opretter noget, der ligner rigtige jobs. Ifølge Flemming Larsen ligger Carsten Koch-udvalgets seneste rapport i forlængelse af det fornyede fokus på virksomhedssiden, som kommer, efter at den daværende VK-regering i 00&rsquo;erne havde opmærksomheden rettet mod at øge arbejdsudbuddet. Hvis man bare kvalificerede og motiverede den enkelte ledige, så skulle markedet med tiden nok efterspørge vedkommende.&raquo;Men der er ikke noget afgørende nyt i den seneste rapport om at forpligte virksomhederne eller stille krav til dem om at tage de ledige,&laquo; siger Flemming Larsen. &raquo;I Tyskland &ndash; eller selv til dels Storbritannien &ndash; har man krav til virksomheder af en vis størrelse om, at de skal tage en vis procentdel af folk ind, som ikke er fuldt arbejdsdygtige.Men vi har i stedet haft fokus på kampagner om det rummelige arbejdsmarked og virksomhedernes sociale ansvar og så videre, hvor man gerne vil, at virksomhederne går frivilligt med. Både arbejdsgivere og -tagere er da også enige om, at man ikke ønsker en regulering og kvoter. Og så har vi prøvet at lave incitatementsystemer i form af en økonomisk gulerod i form at for eksempel løntilskud, hvis virksomhederne ansætter folk som ikke er fuldt arbejdsdygtige.&laquo;Skære i kontanthjælpÉn anden af Carsten Koch-udvalgets i alt 28 anbefalinger er at beskære kontanthjælpen med 110 kroner om måneden for folk over 30 år. Pengene skal bruges til at give 250 kroner ekstra om ugen til kontanthjælpsmodtagere, som er i praktik i virksomheder eller udfører nyttejob. Udvalget mener, at det vil &raquo;styrke motivationen&laquo; for mange ledige i praktik eller nyttejob. Som en yderlige hjælp skal langtidsledige &ndash; via en smidigere afdragsordning &ndash; ikke kunne miste penge, når de får et job, fordi de først skal afdrage deres gæld til det offentlige. Mere end hver anden langtidsledige er forgældet, og for mange langtidsledige kan det ikke betale sig at få et job.Dansk Erhverv kalder anbefalingen en &raquo;lappeløsning&laquo;, fordi der er tale om så små beløb, at det ikke vil få nogen betydning.Mens Liberal Alliance og Dansk Folkeparti dog støtter ideen, er Enhedslistens afvisende. Enhedslistens socialordfører, Finn Sørensen, giver gerne en højere ydelse i til kontanthjælpsmodtagere, når de er i aktivering, men kalder det &raquo;asocialt&laquo;, at den skal betales af dem, som ikke er i aktivering.&raquo;Jeg er også meget bekymret over det helt enøjede jobrettede fokus, som forslagene har. Det er ikke alle ledige, der hjælpes bedst ved at komme hurtigt i arbejdsmarkedsrelateret aktivering. For nogen vil det bare være det sidste skub ud over kanten,&laquo; siger Finn Sørensen.Thomas Bredgaard, lektor ved Aalborg Universitet, mener, at det må komme an på en prøve, hvor meget det vil motivere de ledige.&raquo;Indtil videre har man mest sanktioneret de ledige, men nu prøver man så i stedet at tilskynde dem. Det bliver interessant at se, om det vil få en virkning &ndash; og om tilskyndelsen er stor nok. I første omgang er det jo lidt ligesom at stikke fingeren op i luften for at mærke efter,&laquo; siger Thomas Bredgaard.ReaktionEllers er reaktionerne på Carsten Koch-udvalget fra Kommunernes Landsforening (KL) samt fagbevægelsen overvejende positive.Det er endnu uvist, hvordan SR-regeringen har tænkt sig at følge op på Carsten Koch-udvalgets rapport. Udvalgets første rapport, som kom i februar 2014, lagde grundstenen til den beskæftigelsesreform, som regeringen efterfølgende gennemførte.Beskæftigelsesminister Henrik Dam Kristensen (S) ønsker ikke, at &raquo;botanisere over enkelte dele&laquo; af Carsten Koch-udvalgets arbejde og afviser derfor at forholde sig til forslaget om at sænke kontanthjælpen.&raquo;Jeg er enig med eksperterne i, at et vigtigt punkt i det videre arbejde skal være et større virksomhedsrettet fokus, hvor vi hjælper udsatte borgere i gang med træningsforløb på arbejdspladserne,&laquo; siger Henrik Dam Kristensen.
