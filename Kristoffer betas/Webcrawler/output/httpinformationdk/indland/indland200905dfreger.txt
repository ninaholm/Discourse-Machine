DF er regeringens bolværk i privathospitalssag
Sagen om overbetalingen af de private hospitaler vil ikke få voldsomme politiske konsekvenser for regeringen, fordi DF igen vil gå meget langt for at redde magten. Det vurderer ekspert, der pointerer, at oppositionens eneste håb er, at sagen skaber mistillid til regeringen. Oppositionen er i fuld gang med at dreje kanonerne i denne retning


Selvom dele af oppositionen var hurtige til at kræve statsministerens afgang, får overbetalingen af privathospitalerne ikke foreløbigt nogen voldsomme politiske konsekvenser.Dansk Folkeparti er afhængige af regeringen og er derfor villige til at acceptere mange bortforklaringer i denne sag.Det vurderer lektor i økonomi, politik og forvaltning Johannes Andersen fra Aalborg Universitet."Der skal være et politisk flertal, før der kan gøres noget rigtigt ved sagen. Og det flertal vil DF stå i vejen for, da det jo vil betyde, at de mister magt. Derfor vil de også bøje sig meget langt i denne sag," siger Johannes Andersen.Ikke kun Lars Løkke kan takke DF for støtte.Også vicestatsminister Lene Espersen (K) kan få brug for politisk opbakning, efter at hun i går blev inddraget i sagen ved at blive beskyldt for at lyve over for Folketinget.Lene Espersen foreslog tidligere på foråret, at man sænkede privathospitalernes betaling med 25 procent og har over for Folketinget afvist, at denne beregning kommer fra hendes eget ministerium, "eller andre steder," inklusive Sundhedsministeriet.Derfor strider oplysningerne mod hinanden, når nuværende sundhedsminister, Jacob Axel Nielsen (K), oplyser til Folketingets Sundhedudvalg, at Lene Espersen netop brugte tal fra Sundhedsministeriets analyse af de overbetalinger, der skete, mens Lars Løkke var sundhedsminister. Og det er grunden til, at dele af oppositionen beskylder Lene Espersen for at dække over statsministeren.Skarp kritikAlligevel forudser Henrik Sass Larsen (S), der har været en af de skarpeste kritikere i sagen, at hele affæren, der handler om en merbetaling til de private sygehuse på et trecifret millionbeløb, ender uden konsekvenser for regeringens to fremmeste politikere."DF går som sædvanligt ind og dækker regeringen af, selvom regeringen har påført skatteyderne en kæmpe ekstraregning," siger Henrik Sass Larsen, der støttes af Jonas Dahl fra SF."Jeg er før blevet overrasket over, hvor langt DF vil gå for at beskytte regeringen. De må jo også selv vurdere, at det her åbenbart er så ømtåleligt, at det kan koste regeringen livet, hvis de ikke holder hånden over det her nummer," siger Jonas Dahl, der med reference til Poul Schlüters udtalelse under Tamilsagen, kalder sagen for en ny "gulvtæppesag" og et "svindelnummer."DF's sundhedsordfører, Liselott Blixt, afviser alle beskyldninger."Jeg synes, det er noget pjat, at de beskylder os for at holde hånden over regeringen. Den eneste grund til, at de siger det, er, at de ikke kan komme til at se de papirer med priserne, som de gerne vil se," siger Liselott Blixt med henvisning til oppositionens krav om at få fremvist beregningerne på overbetalingen af privathospitalerne.Vælgernes valgPå grund af DF's magtposition kan oppositionen ikke gøre sig håb om, at regeringen vælter foreløbigt, siger lektor Johannes Andersen, der til gengæld pointerer, at der er gevinst at hente ved at spille på befolkningens tillid til regeringen."Specielt hos de konservative vælgere, hvor partiet jo hylder lov, orden og sandhed, kan det være gavnligt for oppositionen at blive ved med at fastholde, at sandheden er blevet bøjet vel rigeligt," understreger han.Og netop dette er oppositionen i fuld gang med."Jeg håber, at vælgerne vil mene, at det er urimeligt, at regeringen på denne måde har misbrugt skatteborgernes penge," siger Henrik Sass Larsen (S).Jonas Dahl (SF) pointerer, at han håber, at "vælgerne vælger at rydde op i det her ved næste folketingsvalg."
