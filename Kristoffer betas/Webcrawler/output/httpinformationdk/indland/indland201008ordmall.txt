Ikke et ord om Mallorca
En swimmingpool. Hårdt blæsevejr. En cykelhjelm. Symbolerne stod i kø, da de konservative i går præsenterede deres visioner for at forkæle erhvervslivet noget mere
Med partileder Lene Espersen i spidsen ankommer de konservatives folketingsgruppe på cykler til pressemøde hos virksomheden FOSS i Hillerød

Symbolikken er ikke lige i øjet for de kriseramte konservative. Som afslutning på sit sommergruppemøde i går, har Lene Espersen &amp; co. inviteret til pressemøde i kantinen på højteknologivirksomheden FOSS i Hillerød. Den verdensførende producent af analyseapparater til fødevareindustrien er valgt som den perfekte ramme til et pressemøde, der skulle handle om regeringens og de konservatives bud på mere vækst og innovation i private virksomheder.Men det er ikke en mere perfekt afledning fra Lene Espersens forkætrede ferierejse til Mallorca, end at de forsamlede journalister har frit udsyn til en swimmingpool lige uden for vinduerne.Med et par minutters forsinkelse ankommer den konservative gruppe fra sommergruppemødet på Egelund Slot i Fredensborg - det samme sted, som både de Radikale og Liberal Alliance i øvrigt holdt deres sommergruppemøder tidligere på måneden.De fleste i gruppen har taget de seks kilometer på cykel i blæsevejr (ifølge politisk ordfører Henriette Kjær stærk sidevind, ifølge formand Lene Espersen »medvind det meste af vejen«) - dog ikke den detroniserede eksminister Jacob Axel Nielsen, der tog bilen.En synligt anspændt Lene Espersen får hurtigt sin cykelhjelm af og gør klar til at møde pressen og værterne hos FOSS.Ned med selskabsskattenDet er egentlig en kronik af administrerende direktør Peter Foss (søn af FOSS-stifter og tidligere konservativt hovedbestyrelsesmedlem Nils Foss) om fremtidens veje for dansk erhvervsliv, der har inspireret de konservative til at holde pressemøde i Hillerød.Men han er bortrejst. Så det er managing director Torben Ladegaard, der byder velkommen - og bruger den næste halve time på at indføre en stift smilende Lene Espersen i FOSS' »innovative, højteknologiske løsninger til fødevareindustrien« - efterfulgt af demonstration af to af virksomhedens apparater til analyse af kødfars og vin.For godt et år siden - i maj 2009 - indledte de konservative en charmeoffensiv over for de offentligt ansatte. Det taler Lene Espersen ikke meget om nu, da pressemødet endelig begynder. Hurtigt slår hun fast, at »vi ønsker at forkæle erhvervslivet«.De konservative vil til dette års finanslovsforhandlinger kræve selskabsskatten nedsat og iværksætterskatten - som ellers blev indført med skattereformen sidste år - lempet.Finansieringen skal komme fra at kigge en lang række erhvervsstøtteordninger efter i sømmene - men de konservative afviser at pege på nogen bestemt på forhånd.Det andet storecluepå pressemødet er fremlæggelsen af regeringens samlede nye innovationsstrategi.Især de små og mellemstore virksomheders adgang og viden om de offentlige innovationsstøtteordninger skal styrkes. Derfor vil regeringen oprette en ny webportal med information og et callcenter, som virksomhederne skal ringe til. Og så skal de små og mellemstore virksomheder have mulighed for at få et »innovationstjek«.Herudover rummer innovationsstrategien ikke mange nyheder. Størsteparten er ordninger, der allerede findes, men hvor nogle af dem skal udvides.Flere tanker til fakturaLige siden tidligere videnskabsminister Helge Sander (V) i 2003 kom med handlingsplanen 'Fra Tanke til Faktura' og regeringen senere i 2006 fremlagde sin 'Globaliseringsstrategi', har »innovation« og »vidensoverførsel« været centralt for regeringen.Alligevel mener Lene Espersen, at der er behov for at skubbe yderligere på.»Populært sagt har Helge Sander og regeringen sørget for, at der blev puttet milliarder i forskning og udvikling. Problemet er bare, at alle de kloge tanker ikke er blevet omsat til noget, der giver produkter ude på samlebåndene.«- Er »Fra Tanke til Faktura« da slået fejl?»Fakturaerne er måske nok kommet ud i de store virksomheder, men ikke de små og mellemstore. Det har vi et ansvar for - og det erkender vi nu.«Op til det konservative pressemøde bragte Jyllands-Posten kritik fra en række topfolk i erhvervslivet med Danfoss-formand Jørgen Mads Clausen i spidsen. Men Lene Espersen afviser, at der mangler et konservativt projekt.»Vi har i folketingsgruppen lavet et meget stort strategioplæg, der er startskuddet til det nye partiprogram, vi skal til at drøfte. Så det har vi.«Først om halvandet år- Hvornår kommer det partiprogram?»Det er et arbejde, der bliver sat i gang her i efteråret, og som kommer til at køre over det næste halvandet års tid.«- Så der bliver ikke noget nyt program inden næste valg?»Det tror jeg ikke kan nås. Men for mig er det ikke det afgørende. Det afgørende er, at vores partiprogram bliver opdateret. Meget af det, der står i det, det har vi allerede gennemført,« siger Lene Espersen.
