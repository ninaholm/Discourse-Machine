'Køns-forskellighed er en dynamik'
En af de præster, der mener, at det kun er mænd, der kan forkynde Guds ord i kirken, er Børge Haahr Andersen. Han mener, at denne skelnen mellem køn sikrer en balance
Den teologiske diskussion tager sig udganspunkt i Paulus- 1. Korintherbrev, kapitel 4, vers 35: -Som i alle de helliges menigheder, skal kvinderne tie stille i menighederne. De må ikke tale, men skal underordne sig, sådan som loven også siger. Men hvis de vil have noget at vide, skal de spørge deres mænd hjemme-. Her ses Bodil Hansen, præst i Udbyneder ved Havndal i Nordjylland.

I Det Nye Testamente står der, at præstegerningen kun er for mænd. Det holder præsten Børge Haahr Andernsen sig stadig til. Det handler om, at kønsforskellighed er en god ting, det handler ikke om, at han ikke respekterer kvinder, siger han.Børge Haahr Andersen er rektor på Dansk Bibel-Institut, præst og medlem af repræsentantskabet for Evangelisk-Luthersk Netværk. Da han blev viet som præst, valgte han selv at give hånd til kvinder. Men han forstår godt de præster i Viborg, der ikke vil. Handlingen er symbolsk, mener han. Og, med henvisning til apostlen Paulus' ord, så mener Børge Haahr Andersen, at én opgave i kirken er forbeholdt mænd; nemlig præstegerningen."Jeg holder mig blandt andet til teksten fra Første Korintherbrev i Det Nye Testamente. Den slår fast, at spørgsmålet om kønnet betyder noget," siger Børge Haahr Andersen og forsætter."Der er et forpligtende princip fra Biblen, og det har jeg valgt at holde mig til."Han mener, der overordnet set bør være frihed til dette syn i Folkekirken."For mig har håndslaget været en detalje, men det symboliserer noget, der er vigtigt: At bevare forskelligheden i vores rummelige folkekirke."I et debatindlæg i Kristeligt Dagblad i april redegjorde han for sine synspunkter. Han fastholder sin modstand mod kvindelige præster af to grunde:En kristen kirke er forpligtet på Jesus og Paulus' ord. Samtidig ønsker han, "at fastholde en balance mellem mandlige og kvindelige egenskaber i den kristne kirkes fællesskab".-Men ligger balancen netop ikke i, at både mænd og kvinder kan udføre de samme gerninger? Du skriver jo selv, at 'kristendommen hverken (er) en mande- eller en kvindereligion' Hvorfor skal kvinder så ikke være præster?"Jeg har selv funderet en del over det. Hvis man ser det som en guddommelig idé, så kan man jo spørge 'hvad er grunden?' Underforstået hvad skal det beskytte?""Kristendommen appellerer typisk til kvindelige egenskaber som barmhjertighed, kærlighed og hensyntagen til de svageste. Det har den altid gjort. For at opretholde en balance, så hedder det, at præsten skal være en mand."Og det bør man fastholde, hvis ikke kristendommen skal blive en kvinde-religion, mener præsten fra København. Han påpeger, at kvinderne er overrepræsenteret i kirken."Min tese er, at den guddommelige begrundelse for et nej, det er et positivt ønske om at bevare balancen mellem manden og kvinden i kirken. "- Du mener selv, at næst efter Jesus har apostlen Paulus betydet mest for kvinders ligestilling i den europæiske verden. Vil det ikke være i hans ånd at fortolke udlægningen på en ny og mere ligestillingsorienteret måde?"Det er lidt en provokation. Han er blevet udlagt som en skurk, men i sin tid var han radikal i sin accept af kvinders deltagelse."-Men handler ligestilling ikke netop om at acceptere, at kvinder og mænd kan udføre de samme opgaver lige godt?"Jeg tror grundliggende, at er mænd fraværende i menigheden, så bliver der også en form for en skævhed. Jeg tror på det positive element i kønsforskellighed."Han forklarer:"Jesus valgte både mandlige og kvindelige disciple. Samtidig vælger han 12 mænd som apostle. Han markerer, at man godt kan have et syn på mænds og kvinders ligeværd, men samtidig give dem forskellige roller i kirken. Den tanke videreføres af Paulus. 'En præst skal være en kvindes mand'," citerer Børge Haahr Andersen.Samtidig siger teksten "At optræde som lærer tillader jeg ikke en kvinde"."Gud skabte forskellighed," understreger præsten.-Hvad siger du til dem, der mener, at tiden er løbet fra din fortolkning?"Det handler jo om, hvad skal normen være: tiden eller Biblen. Og ud fra min teori om balancen mellem det mandlige og kvindelige, så burde man se det positive i mit ærinde, selv om man ikke er enig. Mænd er fraværende mange steder og nu snart i kirken."-Du valgte selv under din egen ordination at give hånd til de kvindelige præster. Hvorfor det?"Jeg tolker håndslaget som et ja til præsteløftet, men ikke som et udtryk for et kollegialt fællesskab.""Samtidig er det sådan, at når et ja til håndslaget tolkes, det gør et nej det også. Og jeg har forståelse for de kvinder, der oplever det som respektløst. Jeg har valgt en stilfærdig markering af min holdning."-Hvorfor mener du, at kirken i dag skal forholde sig så eksplicit til teksten?"Jeg tror, at der ligger en livsbekræftende dynamik i kønsforskellighed, som bedst kommer til udtryk på den måde.-Er det ikke udtryk for en snæver fortolkning?"De fleste føler sig ikke forpligtet af Biblen. De er nok enige i, at det er det Biblen siger, men de føler sig ikke forpligtet. Men der er en positiv intention bag teksten, så derfor bør den være universel."Han holder fast i, at han ikke ønsker at udføre gudstjeneste med en kvindelig præst.Hvis han bliver pålagt at handle mod sin overbevisning, vil han overveje sin fremtid som præst."Jeg ville ikke kunne underskrive noget, der er i strid med min overbevisning. Jeg ville godt kunne acceptere, at flertallet i kirken er kvinder. Man kan ikke tvinge mig til at handle mod min samvittighed, så går den ikke længere."
