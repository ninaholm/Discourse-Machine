Polen vil ikke ’undergrave det danske system’
Den polske regering betoner i en skrivelse til Information det økonomiske samarbejde med Danmark. Men den polske vicepremierminister er alligevel kritisk over for det danske RUT-register, der er et centralt redskab i regeringens kamp mod social dumping
RUT-registret giver fagforeninger og andre adgang til at se oplysninger om, hvor de udenlandske firmaer udfører deres arbejdsopgaver. En mulighed, der i dag benyttes systematisk af danske fagforeninger til at bekæmpe social dumping

Hvad angår EU&rsquo;s indre marked som kilde til økonomisk vækst, &raquo;har vores to lande i høj grad samstemmende holdninger&laquo;.Det er beskeden i en skrivelse fra det polske økonomiministerium, der er sendt som en reaktion på, at Information i sidste uge kunne fortælle, at den polske regering anfægter det danske RUT-register. Et register, som bliver brugt af myndigheder og fagforeninger til at bekæmpe social dumping.Men den polske vicepremierminister, Janusz Piechociński, der også er økonomiminister, fastholder og uddyber samtidig sin kritik af det danske RUT-register. Han peger i skrivelsen på, at en del af oplysningerne fra RUT-registret offentliggøres.Registret, der over de seneste år er blevet styrket, giver blandt andet fagforeninger og andre adgang til at se oplysninger om, hvor de udenlandske firmaer udfører deres arbejdsopgaver.En mulighed, der i dag benyttes systematisk af danske fagforeninger til at bekæmpe social dumping.&raquo;Det gør det meget nemmere for arbejdsmarkedets parter og myndigheder, hvis de gerne vil i kontakt med virksomhederne,&laquo; siger Finn Sørensen, Enhedslistens ordfører for indsats mod social dumping.&raquo;Hvis registret ikke var der, så ville vi ikke vide, hvor vi skulle tage hen,&laquo; sagde Gunde Odgaard i sidste uge til Information. Han er sekretariatsleder for BAT-kartellet, et samarbejde mellem syv LO-forbund.Den polske topminister peger i sin kritik også på &raquo;kravene til ordregiver&laquo;. De indebærer, at den person, som det udenlandske firma arbejder for, skal sikre, at det udenlandske firma er anmeldt i registret. Ellers risikerer personen en bøde på 10.000 kroner.LO: Ingen kommentarMen trods Polens kritik af RUT-registret understreger det polske økonomiministerium i skrivelsen til Information, at det &raquo;aldrig har ageret med henblik på at undergrave det danske system, hverken i samfundsmæssig eller økonomisk henseende&laquo;.Til gengæld lader den polske regering forstå, at også EU-Kommissionen er enig i, at dele af registret er &rsquo;problematiske&rsquo;.Beskæftigelsesminister Mette Frederiksen (S) ønsker ikke at kommentere kommissionens standpunkt, men henviser til et tidligere skriftligt svar til Information, hvori hun betoner, at registret er værdifuldt, og at hun vil &raquo;kæmpe for at bevare&laquo; det.Det er dog uvist, præcist hvilke dele af registret EU-Kommissionen finder problematiske.Mette Frederiksen henviser i sit tidligere svar til den &raquo;uformelle dialog&laquo;, der foregår med EU-Kommissionen om det danske register. En dialog, der ifølge et svar fra ministeren til Folketinget kun vedrører de krav, der stilles til selvstændige &ndash; ikke RUT-registret &raquo;generelt&laquo;.EU-Domstolen har tidligere underkendt dele af et lignende belgisk register over udenlandske virksomheder.Men den sag angik kun udenlandske enkeltmandsvirksomheder, og i dag tolker Beskæftigelsesministeriet dommen således, at der ikke kan drages nogen konklusioner om det danske register på baggrund af den belgiske sag.Det på trods af, at Danmark benyttede sin mulighed for at argumentere over for EU-domstolen i den belgiske sag, fordi regeringen vurderede, at det var i Danmarks interesse.LO&rsquo;s formand Harald Børsting har ikke ønsket at kommentere sagen. Presseafdelingen hos EU-kommissær Michel Barnier er ikke vendt tilbage efter flere henvendelser. Det har heller ikke været muligt at få en kommentar fra Venstres arbejdsmarkedsordfører Hans Andersen.
