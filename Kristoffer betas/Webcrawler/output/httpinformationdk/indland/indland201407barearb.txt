’Jeg var bare hans arbejdsredskab’
Historien begynder, hvor livet slutter. Information har mødt seks mennesker, som har haft selvmord tæt på. Ole Iversen arbejder som lokomotivfører, og han påkørte en mand i 2001
For 13 år siden oplevede lokomotivfører Ole Iversen, at em person lagde sig ud foran hans tog, så han ikke kunne undgå at køre ham midt over.

Det var en afteni maj for 13 år siden. En rigtig forårsaften med godt vejr, lunt og klart. Jeg var på vej hjem med IC3-toget mellem Padborg og Fredericia. Pludselig så jeg en mand, der listede rundt ude i græsset. Jeg nåede at tænke: &rsquo;Du kommer da lige tæt nok på&rsquo;. Så gik han op og lagde sig på banen. Jeg kiggede en ekstra gang og tænkte: &rsquo;Hvad fanden er det nu for noget?&rsquo;Jeg greb begge bremsehåndtag, samtidig med at jeg stak hovedet ned under førerbordet. Jeg ville ikke se ham i øjnene. Man har hørt om, at de ombestemmer sig. Så kørte jeg hen mod ham. Det føltes som en evighed. Hvornår sker det, tænkte jeg? Så skete det. Bump. Det gav kun et lille ryk. Mindre, end hvis man rammer et dyr. Jeg var så tæt på ham, at jeg kørte forbi med en hel IC3-længde. 60 meter. Jeg åbnede vinduet og kiggede ud. Han lå adskilt. Jeg kunne se et par cowboybukser og et par solbrændte arme, der stak ud under t-shirten.Jeg kontaktede centraleninde i Fredericia, og de fik bestilt Falck og politi. Der gik måske 20 minutter, inden de kom, men også det virkede som en evighed. Så sad jeg i toget og ventede. Hvad jeg tænkte på, ved jeg faktisk ikke. Jeg tænkte nok ikke så meget.Ret hurtigtkom en af mine kolleger i bil og kørte mig til den nærmeste station. &rsquo;Du får ikke lov at køre mere,&rsquo; sagde han. Min nærmeste leder blev også kaldt på arbejde, og vi sad og snakkede om, hvad der var sket. Så fik jeg en taxa hjem til Thyregod. De ville ikke have, at jeg skulle stå på en perron og vente sammen med andre passagerer, for hvordan ville man lige reagere?Da jeg ventede på taxaen, ringede jeg til min kone og sagde, at nu skulle hun trække en rødvin op, og så skulle vi have en ostemad, for der var noget, vi skulle snakke om. Hun vidste godt, hvad der var sket.Der gik ikke mange dage, før jeg kørte tog igen. Jeg var ved psykolog én gang efter tre dage. Psykologen sagde, at hun ikke kunne mærke det på mig. Men hvis jeg mærkede det mindste, så skulle jeg søge hjælp, sagde hun. Jeg har ikke set hende siden. Med den første går det nemt, er der nogle, der siger om personpåkørsler. Men det er ikke til at sige, om det går lige så nemt med den næste. Der er nogle ting, der skal bearbejdes og sættes på plads på de rigtige hylder, hvis man kan sige det sådan.Psykologen sagde, at jeg skulle snakke om det så meget som muligt for at få det ud af kroppen. Men jeg skulle sortere i, hvem jeg fortalte det til. Hvis jeg begyndte at fortælle det til nogen, der ikke gad høre på det, ville jeg få et nederlag. Det var meget vigtigt, sagde hun. Så det blev meget familien, jeg snakkede med. Min yngste datter sagde: &rsquo;Hvorfor snakker du så meget om det, far?&rsquo;Normalt er det meget afslappendeat være lokomotivfører. Det meste af tiden har vi en flot udsigt, og vi sidder altid alene i førerrummet. Hvis man er meget selskabskrævende, er det måske ikke sagen at være lokofører, men jeg synes, det er behageligt. Jeg sidder og nyder dagen. Når jeg kører forbi stedet i dag, tænker jeg: &rsquo;Det var vist her&rsquo;. Sådan tænker jeg hver gang. Men det er ikke sådan, at jeg tænker på det som noget ubehageligt. Jeg tænker ikke på det dagligt, men i en lang periode tænkte jeg på det hver eneste dag.Somme tider har jeg tænktpå hans familie. Jeg har næsten tænkt mere på dem end på mig selv. Hvis han havde kone og børn &hellip; Det er en utrolig fej måde at slippe ud af det på. Han har jo nok såret mange &ndash; og såret dem mere, end han har såret mig. Det tænker jeg tit på.Det er aldrig til at vide, hvordan man reagerer, hvis det sker igen. Jeg tror, vejret har noget at sige. Og så har det meget at sige, hvordan man har det med sig selv. Hvis man er i en kritisk periode i sit liv, er det sværere at håndtere. Jeg havde det rigtig godt den dag. Det har man som regel, hvis det er forår, og solen skinner.Det er meget forskelligt, hvordan lokoførere har det efter sådan en oplevelse. Nogle går på tidlig pension. Jeg havde en kollega, som tog tre-fire stykker. Han følte sig forfulgt af selvmord, så han stoppede før tid.Mange gange har jeg sagttil mig selv, at jeg bare var hans arbejdsredskab. Uanset, hvem der sad i førerrummet, havde han gjort det. Det er ikke noget, man skal tage personligt. Og det ville være meget værre, hvis det var fordi, jeg havde overset noget.Den aften,da jeg kom hjem med taxaen, og vi havde drukket lidt vin og spist en ostemad, kan jeg huske, at jeg var bange for at falde i søvn. Nogen havde sagt, at jeg kunne vågne med mareridt om natten, og det tænkte jeg meget på. Men den første nat var ikke så slem, som jeg havde forestillet mig.Når jeg vågnede om morgenenog skulle på toilettet, havde jeg allerede tænkt på det, inden jeg kom ind på badeværelset. Sådan havde jeg det i et år.Der er altid nogle ruter, der er bedre end andre. Jeg har ikke nogen yndlingsrute, men jeg kan godt lide at køre til Aalborg. Ruten fra Aarhus til Aalborg er en dejlig tur. Der er mange små stationer og trinbrætter, og der er så smukt op gennem Rebild og Rold Skov.Det er ikke sådan, at jeg er blevet bange for at køre på den rute, hvor det skete. Jeg tror endda, jeg kom ud og køre på den samme rute igen efter nogle dage. Én person skal ikke have lov til at ødelægge ens liv.
