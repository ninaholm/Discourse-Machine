En folkeskole for alle?
Information følger i de kommende måneder Blågård Skole på Nørrebro i København - både for at forstå, hvorfor så mange forældre vælger den danske folkeskole fra, og for at undersøge hvad der skal til, for at vende folkeskolens ry.


 Hvad ville du gøre, hvis to tredjedele af eleverne på den folkeskole, dit barn tilhører, var tosprogede, og skolens karaktergennemsnit var væsentligt lavere end landsgennemsnittet? I Blågård Skoles distrikt på indre Nørrebro i København har forældrene til 45 procent af børnene valgt at sende barnet i privatskole. Det viser tal fra Københavns Kommune.Når folkeskolen i 2014 fejrer sit 200 års jubilæum, er det måske ikke længere som en af samfundets bærende institutioner, der bygger bro mellem sociale klasser og kulturelle skel. Folkeskolen er en institution under pres fra manglende opbakning, svingende resultater og omskiftelige politiske vinde.Vi sætter i de næste måneder fokus på folkeskolen med Blågård Skole på Nørrebro i København som afsæt.Blågård Skolen er interessant - ikke blot fordi den indkapsler udfordringerne for folkeskolen som helhed. Med sin omstilling til profilskole og distriktsændringer er Blågård Skole også i fokus for sine løsninger. Vi følger i de næste måneder skolens udvikling som profilskole gennem fire hovedpersoner:Elsebeth Hagen, forælder til Bastian i 0. klasseJesper Kristensen, bestyrelsesmedlemKrista Clausen, klasselærer og hendes 9. klassePia Madsen, skolelederInformations SkolepanelFolkeskolen er til debat. Men det er hverken politikere, eksperter eller journalister, der ved mest om folkeskolens udfordringer. Det er eleverne, forældrene, folkeskolelærerne og – lederne. Debatten om folkeskolen har brug for jeres viden og indsigt. Vi inviterer derfor alle med interesse for og viden om folkeskolen til at deltage aktivt i vores skolepanel. Som medlem er du med til at styrke debatten ved at byde ind med viden, erfaringer og holdninger til folkeskolens fremtid.Klik her for at blive en del af vores skolepanelFølg vores fokus på folkeskolen – og bidrag selv med indsigt og viden på: information.dk/folkeskolenSpørgsmål? Skriv til folkeskolen@information.dk

