’Det ødelægger mennesker’
Regeringens foreslåede stramning af reglerne for familiesammenføring er en humanitær katastrofe, siger Røde Kors’ generalsekretær. Jurist kalder stramningen ’betænkelig’


At udvide ventetiden på familiesammenføring fra ét til tre år er &rsquo;en katastrofe&rsquo; siger generalsekretær i Dansk Røde Kors, Anders Ladekarl. Men det er ikke desto mindre, hvad regeringen lægger op til, når den i én af 34 stramninger af asylpolitikken vil udskyde retten til familiesammenføring for de primært syriske flygtninge med såkaldt midlertidig beskyttelsesstatus.&raquo;Der er ingen tvivl om, at det er netop denne stramning som for os at se er den allerværste. Det er en humanitær katastrofe at udsætte mennesker for at skulle vente på familiesammenføring i tre år. Det her handler ofte om familier, der sidder i stærkt udsatte situationer i krigshærgede lande som Syrien.&laquo;Men det er ikke kun et spørgsmål om en umenneskelig ventetid.&raquo;At være adskilt fra sin familie og ikke vide, hvornår man kan blive genforenet kan udløse psykiske problemer, og det modvirker uden tvivl en god og ordentlig integration.&laquo;Anders Ladekarl bemærker dog, at spørgsmålet om integration sikkert ikke har vejet tungt i netop denne diskussion.&raquo;Det her handler mest af alt om symbolpolitik i en indenrigspolitisk sammenhæng, men det har nogle vidtrækkende humanitære konsekvenser. Det ødelægger mennesker. Både dem, der allerede er her, og den familie, som de er blevet adskilt fra.&laquo;Venstres forslag om at udskyde retten til familiesammenføring for flygtninge med midlertidig beskyttelse til tre år er &raquo;betænkeligt&laquo; ifølge Louise Halleskov Storgaard Post.doc og ekspert i menneskerettigheder ved Aarhus Universitets juridiske institut:&raquo;Regeringen går lige til grænsen, og måske går den også over den i forhold til artikel otte (I den Europæiske Menneskerettighedskonvention, red.) om retten til familieliv,&laquo; siger hun og tilføjer:&raquo;Denne her kategori af opholdstilladelser har allerede nu været kørt helt til grænsen for, hvad vi kan tillade os i forhold til internationale forpligtelser.&laquo; Ifølge Louise Halleskov Storgaard er det svært at sige, om regeringen bryder konventionerne, fordi der ikke er afsagt dom i lignende sager ved Menneskerettighedsdomstolen, men hun vurderer, at det er en hård indgriben.&raquo;Stramningen vil ramme en gruppe af mennesker, der ikke har mulighed for at have et familieliv i et andet land. Hvis de har kone og små børn, så er det umuligt at være sammen med dem i hjemlandet, og tre år er meget lang tid at være tvunget væk fra dem,&laquo; siger hun.Også børnefamilier?Direktør for Institut for Menneskerettigheder Jonas Christoffersen afventer lovforslagets præcise ordlyd, inden han kan give et svar på, om han betragter det som et brud på konventionerne. Særligt vil det interessere ham, om der ligesom i de nuværende regler vil være mulighed for undtagelser.&raquo;Da man lavede et-års-reglen sagde man, at hvis man havde et alvorligt sygt barn eller ansvaret for en handicappet ægtefælle, så kommer man også hurtigere til Danmark. Det, der vil være spørgsmålet nu, som vi ikke har studeret og analyseret nok igennem til at kunne give svar på, det er, om man også bare skal lade børnefamilier vente de her tre år. Uden anden grund end, at de skal vente. Kan man menneskeretligt acceptere, at en familiesammenføring med børn bare bliver udskudt for at skræmme dem væk? Det vil vi undersøge.&laquo;
