Tænketank: Danmark svækkes ved at stå uden for bankunion
Danmarks position i EU vil blive svækket ved at stå uden for bankunionen, mener tænketanken EUROPA. Venstre er positive, Enhedslisten negative, og bankerne står uafklaret om dansk deltagelse i bankunionen efter Margrethe Vestagers udmelding om, at en række knaster er fjernet
’Jeg tror, at Margrethe Vestager  (R) er på vej til at gøde jorden for, at Danmark kan komme med i bankunionen,’ vurderer Bjarke Møller, direktør for tænketanken EUROPA. Foreløbig siger økonomi- og indenrigsministeren dog, at regeringen afventer, at en endelig aftale falder på plads.

Det vil svække Danmarks position i EU, hvis vi i sidste ende vælger at stå uden for bankunionen. Det mener Bjarke Møller, der er direktør for tænketanken EUROPA, efter at økonomi- og indenrigsminister Margrethe Vestager (R) i går slog fast, at en række af forhindringerne for dansk deltagelse i bankunionen er blevet ryddet af vejen.»Danmark vil helt sikkert blive svækket i EU. Det er den dynamik, der er i øjeblikket, hvor eurolandene rykker tættere sammen,« siger Bjarke Møller.»Hvis man vælger at stå uden for, skal man også tage de politiske omkostninger med i den overordnede vurdering, når man gør sin stilling op.«I gårsdagens Information sagde økonomi- og indenrigsminister Margrethe Vestager, at efter EU’s økonomi- og finansministre mandag og tirsdag havde forhandlet om bankunionen, så er betingelserne for, at ikke-eurolande kan deltage i bankunionen ved at være på plads. Ligesom en række danske hensyn er blevet imødekommet i forhandlingerne.LÆS:Vestager imødekommet i forhandlinger om bankunion»Jeg tror, at Margrethe Vestager er på vej til at gøde jorden for, at Danmark kan komme med i bankunionen,« vurderer Bjarke Møller.Foreløbig siger økonomi- og indenrigsministeren dog, at regeringen afventer, at en endelig aftale falder på plads, før man tager endelig stilling. Selv om Bjarke Møller kalder det »klogt«, så mener han stadig, at det tegner til at være i Danmarks interesse at gå med i bankunionen.»Når vi kommer frem til det endelige kompromis, tror jeg, at regeringen vil vælge at sige, at vi skal med i bankunionen,« siger han.Og fordi den danske krone er bundet til euroen, så vil Danmark »uanset om vi er med eller uden for, også komme til at mærke konsekvenserne af de beslutninger, der bliver truffet inden for bankunionen.«Foreløbig har kun Nationalbanken meldt klart ud, at de mener, at Danmark bør gå med i bankunionen. Ligesom Margrethe Vestager vil Venstre afvente forhandlingerne med Europa-Parlamentet, selv om partiet dog taler varmt for ideen om en bankunion.Skatteyderne er bagstopper»Helt overordnet er vi positive over for tanken om en bankunion. Vi mener, at det er vigtigt, at man får adskilt dårligt drevede banker fra skrøbelige nationale økonomier, og det er hovedformålet med en bankunion,« siger Venstres EU-ordfører, Jakob Ellemann-Jensen.»I forhold til dansk deltagelse i bankunionen er vi også på den positive side.«I Enhedslisten derimod opfordrer man allerede nu regeringen til at lægge afstand til bankunionen.»Jeg synes, at Danmark bør følge Sveriges eksempel og holde os uden for,« siger Enhedslistens EU-ordfører, Nikolaj Villumsen, med henvisning til, at den svenske finansminister, Anders Borg, allerede har meldt ud, at Sverige ikke vil deltage i bankunionen.»Jeg frygter, at sorteper for fremtidige finanskriser endnu en gang kommer til at ende hos skatteborgerne. Nu ikke bare for danske banker, men også for de cypriotiske, spanske og irske banker, hvis de går ned,« siger Nikolaj Villumsen.– Men i bankunionen er det jo sektoren selv – bankerne, der skal betale for at afvikle kriseramte banker. Det gør vel netop, at det ikke er skatteyderne, der skal betale?»Men når krisefonden er tom, så er det skatteborgerne, der er bagstoppere. Det er særligt bekymrende, at den fond, som den finansielle sektor skal betale til, er meget, meget lille i sammenligning med de gigantiske beløb, der er blevet brugt på at redde banker siden finanskrisen.«Nikolaj Villumsen mener, at man i stedet for bankunionen burde løse problemet med banker, der er for store til at gå ned ved at dele dem op.I den rigtige retningI bankernes interesseorganisation, Finansrådet, siger kontorchef Birgitte Bundgaard Madsen, at Margrethe Vestagers udmelding efter forhandlingerne mandag og tirsdag peger i den rigtige retning. Men fordi det nye aftaleudkast ikke er offentligt tilgængeligt er det ikke muligt for Finansrådet selv at vurdere, hvor mange af knasterne, der er ryddet af vejen for dansk deltagelse i bankunionen.Og Birgitte Bundgaard Madsen forklarer, at bankerne fortsat er meget opmærksomme på, hvordan afviklingsfonden skal opbygges. Udgangspunktet har været, at fonden skal opbygges over 10 år, og de danske banker skal bidrage med cirka otte mia. kr., hvis Danmark går med i bankunionen. Europa-Parlamentet har argumenteret for, at fonden skal opbygges og indfases hurtigere, men om der i løbet af forhandlingerne mandag og tirsdag er ændret på det, har de europæiske økonomi- og finansministre endnu ikke udtalt sig om. Skal de danske banker indbetale otte mia. kr. til afviklingsfonden hurtigere end 10 år, så vil det være en byrde for de danske banker, vurderer Finansrådet.»Det er noget af det, som vi selvfølgelig har stor opmærksomhed på, fordi det på kort sigt vil øge udgifterne ved at gå med gevaldigt for de danske banker. Det vil i sig selv være noget, der trækker i den negative retning,« siger Birgitte Bundgaard Madsen.Jesper Berg, underdirektør i Nykredit, siger, at selv om han mener, at Margrethe Vestager gør en stor indsats og forsøger at rydde en del af knasterne væk for dansk deltagelse i bankunionen, så vil det først være, når en eventuel tiltrædelsesaftale skal forhandles med EU-Kommissionen og Den Europæiske Centralbank, at de sidste vigtige knaster for blandt andet realkreditsektoren, kan fjernes. De spørgsmål er ikke en del af den bredde diskussion om bankunionen, og de spørgsmål kan først afklares, når en aftale er faldet på plads med Europa-Parlamentet, vurderer han.
