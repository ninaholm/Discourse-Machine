Bæredygtighedsstrategi er på trapperne
Lige om lidt kommer den længe ventede bæredygtighedsstrategi, lovede Morten Østergaard


Ingen af de tre partiledere fra Socialdemokraterne, Radikale Venstre og Dansk Folkeparti berørte spørgsmålet om klimaændringer, bæredygtighed og grøn omstilling i deres hovedtaler på weekendens tre landsmøder, der alle stod i dagpengenes og den økonomiske politiks tegn. Helle Thorning-Schmidt indskrænkede sig til at nævne &raquo;et renere miljø&laquo; i en opremsning af ting, hendes parti vil arbejde for, mens Dansk Folkepartis Kristian Thulesen Dahl efterlyste &raquo;lidt mere fart på processen&laquo; og resolut handling, når det handler om at udvinde den skifergas, som muligvis findes i den nordjyske og nordsjællandske undergrund.De radikales ny politiske leder Morten Østergaard kom heller ikke ind på miljøet i sin hovedtale lørdag, men i en replik senere på landsmødet i Nyborg løftede han sløret for, at den nationale bæredygtighedsstrategi, som SRSF-regeringen lovede ved sin tiltræden i oktober 2011, men hidtil har været tavs om, vil blive offentliggjort inden for et par uger.Morten Østergaard ser således &raquo;frem til forud for Folketingets åbning sammen med statsministeren endelig at kunne løfte sløret for den nationale bæredygtighedsstrategi, som vi satte os for at udvirke med regeringsgrundlaget.&laquo;&raquo;Vi er en del af en regering, som arbejder med en tredobbelt bundlinje, som omdrejningspunkt for vores politik og ikke er bange for at stå ved det,&laquo; sagde den radikale leder. jsn
