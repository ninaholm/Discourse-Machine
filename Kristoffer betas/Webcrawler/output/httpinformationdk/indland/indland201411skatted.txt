Skattedirektørens fald
En af hovedårsagerne til nedsættelsen af Skattesagskommissionen var, at den tidligere direktør i SKAT København, Erling Andersen, luftede kritik af andres embedsførelse. Men kommissionens konklusion endte med at ramme ham selv
Erling Andersen blev i går med omgående virkning fjernet fra SKAT Københavns direktion. Han tiltræder i en ny stilling som programchef hos samme arbejdsgiver i det nye år. Arkiv

Erling Andersen var en af årsagerne til, at Skattesagskommissionen blev nedsat. I går var det selvsamme kommission, der i praksis fjernede embedsmanden fra en plads i SKAT&rsquo;s direktion.I offentligheden blev Erling Andersen, der dengang var direktør i SKAT København, for alvor involveret i skattesagen, da han i efteråret 2011 afleverede en redegørelse til daværende skatteminister Thor Möger Pedersen. Den redegørelse, som Erling Andersen afleverede til ministeren, stod i modsætning til den redegørelse, som den daværende departementschef i Skatteministeriet, Peter Loft, afleverede samtidigt.Erling Andersens redegørelse var skrevet i et lettilgængeligt sprog og format, og skattedirektøren gav sin udlægning af skattesagens forløb under overskrifter som &raquo;En helt almindelig skattepligtssag &ndash; og dog &hellip;&laquo;. Afgørende i redegørelsen var beskyldningerne fra skattedirektøren om, at Peter Loft havde blandet sig og stillet indgående spørgsmål til SKAT Københavns sagsbehandling, som efter loven var den myndighed, der selvstændigt skulle træffe afgørelse i Helle Thorning-Schmidt (S) og hendes mand, Stephen Kinnocks, skattesag.Under kommissionens senere vidneafhøringer fremsatte Erling Andersen spekulationer om, hvorfor Peter Loft var interesseret i sagen. Ifølge Informations reportage fra afhøringen sagde han i dramatisk nutid om sit eget og underdirektør Lisbeth Rasmussens syn på departementschefens rolle: &raquo;Vi er ret overbeviste om, at Peter ikke af egen drift udviser så stor en aktivitet.&laquo; Og Andersen tilføjede: &raquo;Vi tror, at nogen beder ham om at være aktiv.&laquo;Tilsvining af ThorningErling Andersen forklarede også til kommissionen, at Peter Loft ville have indføjet fire linjer tekst til den afgørelse, som SKAT København havde i sinde at sende til Helle Thorning-Schmidts mand. Fire linjer, der handlede om Stephen Kinnock og den socialdemokratiske formands &raquo;familiemæssige forhold&laquo;, og som ifølge Erling Andersen skulle være en skjult henvisning til, at parrets revisor over for SKAT København havde hævdet, at Stephen Kinnock var bi- eller homoseksuel.&raquo;Her synes jeg, det står tydeligt for mig, at Peter har været inde ved ministeren med det her, og at det her ikke længere handler om at få præciseret en skatteafgørelse. Det handler om tilsvining af Thorning,&laquo; sagde Erling Andersen til kommissionen og tilføjede, at tidligere skatteminister Troels Lund Poulsens spindoktor, Peter Arnfeldt, sikkert også havde været involveret i den formodede tilsvining.Kommissionen fastslog da også i sidste uge, at Peter Loft havde blandet sig så meget i sagen, at han overtrådte den såkaldte skatteforvaltningslov. Men det skete &rsquo;uagtsomt&rsquo;, og der var ikke tale om den langt grovere anklage om magtfordrejning. Et stort ord, som Erling Andersen har forklaret kommissionen, at han har brugt over for Peter Loft.Det skete, da departementschefen ifølge Erling Andersen ville have skattedirektøren til at vente med at sende den endelig afgørelse på skattesagen til Thorning-Kinnock-parret, fordi Peter Loft selv var på tjenesterejse i Tyrkiet og ville være i landet, når afgørelse faldt. Peter Loft har dog over for kommissionen afvist, at Erling Andersen ved den lejlighed beskyldte ham for magtfordrejning. Den tidligere departementschef ville være gået &raquo;hårdt i kødet på&laquo; Erling Andersen og hans daværende kollega Lisbeth Rasmussen, &raquo;hvis de var kommet med denne ret barske beskyldning mod ham&laquo;, har Peter Loft fortalt kommissionen.Som en hest i boksenDet var ellers en selvsikker Erling Andersen, der inden sine afhøringerne i kommissionen forklarede til Jyllands-Posten, at han havde det &raquo;som en hest, der står i startboksen&laquo; og &raquo;utrolig gerne&laquo; ville &raquo;fortælle kommissionen det hele&laquo;.Men kommissionen fandt altså ikke, at der var noget grundlag for så alvorlige beskyldninger mod Peter Loft, som Erling Andersen antydede.I stedet kritiserer kommissionen Erling Andersen for hans medvirken i et forløb, der er en slags sidehistorie til skattesagen.Det forløb begyndte, da Erling Andersen sammen med Peter Loft fjernede sidstnævntes navn fra en såkaldt aktliste, en slags indholdsfortegnelse, over den skattesag, der handlede om Helle Thorning- Schmidts mand, Stephen Kinnock.Sagen opstod, da Ombudsmanden i forbindelse med en klagesag fra en journalist på Jyllands-Posten over en afgørelse i en sag om aktindsigt, bad SKAT København og ministeriet redegøre for, om de havde videregivet og var i besiddelse af dokumenter eller oplysninger om Stephen Kinnocks skattesag.Samtidig kritiserer kommissionen Erling Andersen for at have viderebragt oplysningen om Stephen Kinnocks seksuelle orientering til Peter Loft, som han havde fået fra parrets revisor.Det var ifølge kommissionen ikke nødvendigt for sagens afgørelse, men kommissionen finder dog ikke, at det er tilstrækkeligt grundlag for at gøre et &raquo;disciplinært ansvar gældende&laquo;. I går meddelte SKAT&rsquo;s øverste direktør, Jesper Rønnow Simonsen, imidlertid, at Erling Andersen med omgående virkning er blevet fjernet fra SKAT&rsquo;s direktion.Det sker ifølge Simonsen, fordi det er grundlæggende for SKAT, at &raquo;der sker en omhyggelig og korrekt behandling af fortrolige oplysninger, og at samspillet med andre offentlige myndigheder foregår efter gældende lovgivning&laquo;.Erling Andersen tiltræder en ny stilling som programchef hos SKAT i det nye år.
