Frifundet kræver erstatning



 Nu skal der kontanter på bordet for den lange periode, hvor den 19-årige EH var mistænkt for at planlægge et terrorangreb. Den frifundnes advokat, Thorkild Høyer, har fredag fremsat et kæmpe erstatningskrav på 1,5 mio. kr. til statsadvokaten, og det svarer til tredobbelt takst.
Men ifølge Høyer er det ikke et grådigt krav: dobbelt takst er f.eks. normalt ved frifindelse for drab, og beløbet skal dække tort i forbindelse med fængslingen samt ved telefonaflytninger, inddraget pas og er desuden forsikring for uddannelse. 
Terrorsagen fra Glostrup blev for nylig afsluttet, da EH blev frifundet for terror for anden gang i marts i år. 
ritzau

