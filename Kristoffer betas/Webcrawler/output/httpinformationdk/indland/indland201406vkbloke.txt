V og K blokerer for flere partier i beskæftigelsesaftale
Hverken Venstre eller Konservative ønsker at udvide forligskredsen bag den nye beskæftigelsesreform med SF eller Liberal Alliance. Beskæftigelsesminister Mette Frederiksen håber så mange partier som muligt vil støtte reformen


Hvis SF&rsquo;s formand Pia Olsen Dyhr og resten af SF&rsquo;s ledelse går med drømme om at blive en del af forligskredsen bag den reform af beskæftigelsessystemet, som blev indgået i sidste uge, kan partiet godt droppe den idé.Det er meldingen fra Venstre og Konservative, som sammen med Socialdemokraterne, Radikale Venstre og Dansk Folkeparti udgør forligspartierne bag reformen af beskæftigelsessystemet.&raquo;Vi er tilfredse med den forhandlingskreds, der er, og vi synes ikke, at SF skal have hals- og håndsret over beskæftigelsespolitikken i de kommende år,&laquo; siger Venstres arbejdsmarkedsordfører Hans Andersen.&raquo;Umiddelbart må jeg sige, at jeg synes, at SF og Konservative ligger meget langt fra hinanden, når det gælder arbejdsmarkedspolitikken, og derfor har jeg svært ved at se SF i forligskredsen,&laquo; siger Konservatives arbejdsmarkedsordfører Mai Mercado og uddyber:&raquo;Selv om SF beslutter sig for, at de kan bakke 100 procent op om forliget, så er det stadig os, der skal bestemme, om de kan være med i forligskredsen, og det vil jeg have mine betænkeligheder ved,&laquo; siger Mai Mercado.Hun peger også på, at Konservative ønsker et langt større fokus på virksomhedernes behov og ønsker til beskæftigelsesystemet, end SF eksempelvis har givet udtryk for.&raquo;Det har været et underligt forhandlingsforløb, hvor Venstre og regeringen laver en lokumsaftale, og så kan vi andre blive inviteret ind for at forhandle om resten. Det har sat forhandlingsklimaet under pres, men grundlæggende er der mange fundamentale forskelle på os og SF, når det handler om at få folk i beskæftigelse,&laquo; siger Mai Mercado.Ifølge Venstres Hans Andersen vil en udvidelse af forligskredsen med SF gøre det sværere at lave yderligere reformer af beskæftigelsessystemet:&raquo;Vi har forhandlet en beskæftigelsesreform i den eksisterende forligskreds, hvor vi er godt tilfredse med at have sparet penge, som vi kan investere i vækst og arbejdspladser, og vi synes ikke, der er grund til at deponere muligheden for yderligere reformer eller tiltag længere ude på venstrefløjen,&laquo; siger Hans Andersen.Mikroskopisk effektSelv om det er over en uge siden, aftalen om reformen af beskæftigelsessystemet blev indgået af forligsparterne, har SF tilsyneladende ikke taget stilling til, om partiet støtter reformen.SF&rsquo;s gruppeformand Jonas Dahl ønsker ikke at kommentere afvisningen fra Venstre og Konservative.Et andet parti, som heller ikke er med i den oprindelige forligskreds, Liberal Alliance, har dog gjort deres stilling til forliget op.Selv om Liberal Alliance har været en del af forligskredsene bag både kontanthjælpsreform og førtidspension- og fleksjobreformen, afviser politisk ordfører for Liberal Alliance, Simon Emil Ammitzbøll, at partiet vil støtte reformen af beskæftigelsessystemet.&raquo;Der er lavet en beskæftigelses-reform med så mikroskopisk effekt, at det ikke har den store interesse for os at være med i den aftale. Det virker mere som om, det blot er et stille hop på stedet. Vi mener, der fortsat kan spares på området, og det vil vi have mulighed for at kræve,&laquo; siger Simon Emil Ammitzbøll.Bør have mulighedenHos Dansk Folkeparti havde arbejdsmarkedsordfører Bent Bøgsted gerne set, at både SF og Liberal Alliance blev inviteret med i forligskredsen.&raquo;Det er ikke Dansk Folkeparti, der blokerer. Vi havde på forhånd sagt, at vi ikke havde noget imod at udvide forligskredsen. Vi fik samme mulighed, da der blev forhandlet reform af førtidspension og fleksjob. Vi endte så med ikke at være med, men vi fik tilbuddet, selv om vi ikke var forligsparti, og derfor synes jeg, at andre partier bør have samme vilkår,&laquo; siger Bent Bøgsted.Beskæftigelsesminister Mette Frederiksen (S) understreger, at hun fortsat håber, at så mange partier som muligt bakker op om reformen:&raquo;Regeringen ønsker, at så bred en kreds af partier som muligt står bag beskæftigelsespolitikken &ndash; især når vi nu er enige om at gøre op med meningsløs aktivering og i stedet satse på uddannelse og opkvalificering, sådan som vi aftalte i forbindelse med reformen,&laquo; siger hun i en skriftlig kommentar og uddyber:&raquo;Der er til glæde for de ledige og ikke mindst for virksomhederne, der efterspørger stadigt mere kvalificeret arbejdskraft, når vi &ndash; efter års kritik og diskussioner om indsatsen for de ledige &ndash; har sikret ro om beskæftigelsespolitikken. Derfor bør vi byde det velkommen, når flere partier erklærer sig klar til at dele ansvaret med os,&laquo; lyder opfordringen fra beskæftigelsesministeren.
