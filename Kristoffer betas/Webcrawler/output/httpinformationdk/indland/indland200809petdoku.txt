PET-dokumenter skal frem i injuriesag



Politiets Efterretningstjeneste (PET) skal udlevere en række dokumenter fra koldkrigstiden om journalisten Jørgen Dragsdahl. Dragsdahl har anlagt sag mod historieprofessor Bent Jensen og Jyllands-Posten, efter at professoren i en artikel i avisen kaldte Dragsdahl for KGB-agent. Jensen og Jyllands-Posten har forlangt at få en stribe PET-dokumenter fremlagt i sagen for at underbygge artiklens indhold. Det har PET indtil videre afvist, men retten i Svendborg har nu bestemt, at nogle af dokumenterne skal frem i lyset, oplyser Jørgen Dragsdahls advokat, Henrik Holm-Nielsen, til Ritzau.Ritzau
