Medlem nummer 110.181
I ti år har Helle Thorning-Schmidt været formand for Socialdemokraterne. Hun vandt magten til at være førsteudfordrer til Statsministeriet. Men på trods af at hun senere vandt nøglerne til Statsministeriet, har partiet oplevet konstant tilbagegang ved valgene og i medlemstallet, så der i dag er under 40.000 medlemmer af partiet
I 2011 slå Helle Thorning-Schmidt Lars Løkke Rasmussen kneben ved folketingsvalget og kan overtage nøglerne til statsministeriet.

Det havde været en af de efterhånden lange valgkampsdage. Han troede ellers, at valgkampen var overstået, da det var blevet den 8. februar, og stemmesedlen var kastet i stemmeurnen. Men sådan udviklede virkeligheden sig ikke for Frank Jensen.Nu var det blevet forår, og han var endelig kommet hjem til Nordjylland. Valgkampen var ikke overstået. I stedet for at dyste mod Anders Fogh Rasmussen og hans tropper fra Venstre var konkurrenten en af hans egne. Det var Helle Thorning-Schmidt, og det gjaldt posten som formand for Socialdemokraterne og venstrefløjens statsministerkandidat. Mogens Lykketoft havde straks på selve valgnatten trukket sig, og for første gang skulle Socialdemokraternes medlemmer i en urafstemning vælge partiets næste formand. Det var valget mellem det kendte og det ukendte. Mellem manden og kvinden. Mellem Frank og Helle.Men selv om Frank Jensen var kommet til Nordjylland, og hans kone, Jane, var kørt til valgkampsmødet i en partiforening uden for Aalborg, var det ikke muligt at få lidt privat familietid på hjemturen. På trods af deres efterhånden mange politiske dueller, og at de så mere til hinanden end til deres familier i den periode, var Helle Thorning-Schmidt parat til at springe ind på bagsædet af familien Jensens bil og sammen køre til Aalborg, hvor hun skulle overnatte.&raquo;Helle havde ikke noget problem med at sidde i bilen sammen med min kone og mig, selv om vi lige havde været i en lang duel. På den tur kunne jeg mærke, at min kone, Jane, også fik sympati for Helle, fordi Helle har den kolossale styrke, at hun bare kan tale med folk,&laquo; siger Frank Jensen i dag.24.261 af de daværende socialdemokratiske medlemmer ville have Helle Thorning-Schmidt som formand. 21.348 ønskede Frank Jensen. Selv om Thorning-Schmidt dagen efter resultatet af urafstemningen blev offentliggjort kontaktede sin slagne konkurrent og tilbød ham posten som næstformand i partiet, takkede Frank Jensen nej. Han holdt i første omgang fast i sit løfte om at prøve noget andet end politik. I dag er han så næstformand i partiet og overborgmester i København &ndash; selv om Thorning-Schmidt fortsat sidder for bordenden og søndag kan fejre, at det er 10 år siden, hun blev formand for Socialdemokraterne.I dag er det ikke kun Frank Jensens kone, Jane, der har sympati for Helle Thorning-Schmidt. Det har Frank Jensen også.&raquo;I dag er der en glæde i Socialdemokratiet over, at resultaterne af vores politik nu kommer. Den glæde var der ikke for et år siden. Der var blæst på hovedbestyrelsesmødet i Svendborg, men Helle fik forklaret et utilfreds bagland, at det var nødvendigt, hvad vi gjorde i Socialdemokratiet, hvis Danmark skal ud af krisen,&laquo; siger han.Færdig som arbejderpartiI 2005 var det en relativ ukendt formand, Socialdemokraterne valgte. Siden er det ikke kun de socialdemokratiske partimedlemmer, der har lært Helle Thorning-Schmidt at kende. Det har hele Danmark.Som hende, der ifølge Politiken-journalist Jakob Nielsens portrætbogHelle for magtengennem ungdommen abonnerede på den kommunistiske avis &rsquo;Land &amp; Folk&rsquo; og først den 24. november 1993 sendte en indmeldelsesblanket til Socialdemokraterne, der tildelte hende medlemsnummeret 110.181. Men også som pigen fra Ishøj, der vendte pølser i den lokale Bilka, inden hun senere i livet erklærede sig som fuldblods-europæer og blandt andet studerede ved Europakollegiet i Brügge.I dag vurderer danskerne hende til at være deres foretrukne statsminister, men de samme vælgere har tilsyneladende ikke lyst til at stemme på hendes parti. Faktisk er det aldrig lykkes for Helle Thorning-Schmidt at sikre Socialdemokraterne fremgang ved et eneste valg, hvor hun har været formand. Det gælder både folketingsvalg, kommunalvalg og valg til Europa-Parlamentet. Medlemmerne har også forladt partiet: Da Thorning overtog formandsskabet, var der ifølge Folketingets officielle oversigt over partiernes medlemstal ca. 57.000 medlemmer af Socialdemokraterne. I 2013 var det tal under 40.000 medlemmer. Alene i regeringsperioden fra 2011 har Socialdemokraterne mistet flere end 6.000 medlemmer.&raquo;Ser vi på partiets tilslutning, er det jo ikke, fordi det er gået godt. Resultatet i 2005 på 25,8 procent af stemmerne var ti procentpoint under, hvad partiet havde hentet blot syv år tidligere i 1998, hvor Socialdemokraterne fik 35,9 procent. Det var et niveau, partiet havde holdt i mange år. Man kan ikke sige, at det er Thornings skyld, at Socialdemokraterne har lidt det store vælgertab, men hun har i hvert fald ikke været i stand til at genvinde det tabte. Tværtimod. I virkeligheden er der ikke sket særlig meget med Socialdemokraternes tilslutning. Og det, der er sket, er gået den forkerte vej,&laquo; forklarer Rune Stubager, valgforsker og professor i statskundskab ved Aarhus Universitet.&raquo;To tabte valg i træk gjorde, at det ikke var på nogen opløftende baggrund, at Thorning blev formand. Det var muligvis en medvirkende faktor til, at partimedlemmerne valgte et uprøvet kort. Hun kom med noget nyt og en begejstring om, at hun kunne slå Anders Fogh Rasmussen. Det kunne hun jo så ikke, da hun fik muligheden, men på et hængende hår lykkedes det hende senere at slå Løkke,&laquo; siger han.Udviklingen var allerede begyndt før Thorning, men under hendes ledelse er den accelereret: Det tidligere så store arbejderparti er i dag et parti, der nærmest ikke har nogle arbejdere anno 2015 i sit vælgerkorps.I 2011 slå Helle Thorning-Schmidt Lars Løkke Rasmussen kneben ved folketingsvalget og kan overtage nøglerne til statsministeriet.Erik RefnerI dag er Socialdemokraternes vælgerbase ifølge Rune Stubager karakteriseret ved: 1. Det er relativt gammelt. 2. Der er en overvægt af kvinder. 3. De er oftest offentligt ansatte eller såkaldte lavere funktionærer.&raquo;Det er velfærdsstatens kernetropper så som skolelærere, sygeplejersker og pædagoger. Men det interessante er, at man ikke længere siger, at den tradtionelle, socialdemokratiske kernevælger er arbejderen. De er stemplet ud i stort tal. Ideen om, at Socialdemokratiet er et stort arbejderparti, er slut,&laquo; siger Rune Stubager.Den analyse deler arbejderdrengen og en af partiets unge talenter, Peter Hummelgaard, der også er folketingskandidat for partiet.&raquo;Arbejdervælgerne har en grundlæggende følelse af, at den kriseregning, der skulle betales, ikke er sket på en fair og retfærdig måde. I en kommende valgperiode udestår den opgave stadig. Det har været de lavest lønnede med de korteste uddannelser, som har måtte bære de største byrder oven på krisen. Og det har kostet nogle arbejdervælgere i Socialdemokratiet,&laquo; siger Peter Hummelgaard.Værdipolitisk dræn hos SAt arbejdervælgeren har forladt Socialdemokraterne er ikke kun Thornings skyld, vurderer Stubager. Selve arbejderklassen er udfordret af demografiske årsager, fordi den ganske enkelt bliver mindre i disse år. Men effekten hos Socialdemokraterne er større, end demografien kan forklare, mener professoren.&raquo;Effekten er blevet meget større, fordi den arbejderklasse, der burde stemme socialdemokratisk, er holdt op med at gøre det. De er gået til de blå &ndash; enten i form af Venstre eller Dansk Folkeparti. Her oplever de at få en politik, som langt mere passer til deres ønsker. Det gælder hele paletten. For den særlige udfordring er værdipolitikken,&laquo; vurderer Rune Stubager.Thornings forgængere &ndash; Poul Nyrup Rasmussen og Mogens Lykketoft &ndash; lykkedes aldrig med at finde den opskrift på en socialdemokratisk værdipolitik, der samtidig kunne appellere til de vælgere, der havde forladt partiet. Første gang, der blev lagt et værdipolitisk dræn ind hos Socialdemokraterne allerede ved valget i 2001, som førte Anders Fogh Rasmussen ind i Statsministeriet. Og der er ifølge Rune Stubager aldrig blevet lukket for det dræn.&raquo;Værdipolitikken slog i 2001 hul i muren, og den del af det politiske liv har siden fastholdt de vælgere, man ellers ville opfatte som kernevælgere hos Socialdemokraterne, hos de blå partier. Thorning er ikke lykkedes med at overbevise de vælgere om, at hendes bud på værdipolitikken er bedre. Samtidig har Venstre og Dansk Folkeparti flyttet sig mod midten på den økonomiske politik, og dermed har de sørget for, at de vælgere, der er kommet over til dem, ikke forsvinder igen, fordi de synes, at den økonomiske politik er for højreorienteret. Det var Anders Fogh Rasmussens mesterstykke eller strategi: Han forsikrede om, at han ikke ville ændre eller skære i velfærden. Det har Socialdemokraterne med Thorning i spidsen aldrig fundet svaret på.&laquo;Kun på ét tidspunkt er det ifølge Rune Stubagers analyser lykkedes for Thorning at vende strømmen af arbejder-stemmer: I månederne før valget i 2011. Men desværre for Thorning trak Lars Løkke Rasmussen valgudskrivelsen så længe, at vælgerne kun så pæne ud i meningsmålingerne en kort overgang. Ifølge Stubager nåede mange vælgere allerede før valget at blive skuffede over den økonomiske politik, der var udsigt til, at en ny S-ledet regering ville føre efter en potentiel valgsejr.&raquo;Dem, der ikke forlod partiet inden valget, blev simpelthen så skuffede over, at de løfter, som blev givet på den økonomiske front, blev urealistiske eller slet ikke holdt. Det gælder efterløns- og dagpengereformerne. Den venstreorienterede økonomiske politik blev reelt ikke til så meget.&laquo;Har nået sine målAt den venstreorienterede økonomiske politik blot blev ved vælgernes drømme er ikke gået ubemærket hen. Thorning har gennem årene fået meget intern kritik for sin evne til at strække socialdemokratismen til sit yderste. En af dem, der ikke har holdt sin kritik internt, er den tidligere minister, overborgmester og EU-kommissær Ritt Bjerregaard.&raquo;Den ligger generelt set og på en række afgørende punkter til højre for en Løkkeregering,&laquo; lød svadaen fra Ritt Bjerregaard i 2013 i Politiken om den nuværende regerings økonomiske politik, og tidligere har hun også lagt stemme til kritikken, når det handlede om partiets valgresultater.&raquo;Vendepunktet var det meget mærkelige valg i 2007, hvor vi gik klart tilbage og tabte to mandater. Alligevel insisterede ledelsen på at udlægge det som en slags sejr, og det er absurd,&laquo; skrev hun i en bog i 2009.En af dem, der gennem alle 10 år med Helle Thorning-Schmidt har været helt tæt på udviklingen i partiet, er nuværende finansminister Bjarne Corydon. Han mener, at Helle Thorning-Schmidt er en succes som Socialdemokraternes formand:&raquo;Det er i virkeligheden en kort og præcis analyse, der kan laves: Helle Thorning har nået det mål, hun satte sig. Socialdemokratiet er kommet derhen, hvor hun ville have det. Hun ville forny Socialdemokratiet, fordi hun var inspireret af de tanker, socialdemokrater i lande omkring os havde gjort som reformpolitikere. Hun ville som en modig politiker lave brede forlig, der lavede om på landet ud fra de værdier, der gjorde hende til socialdemokrat. Hun ville være en pragmatiker, der løste problemer. Alt det har hun nået. Det er egentlig imponende. Når tælleren står på 10 år, og man skal lave en slags status, så er hun en af de politikere i Danmark, der har nået sine mål. Ikke bare at få den post man gik efter, men hun er lykkedes med at få flyttet Danmark derhen, hvor hun gerne ville,&laquo; siger Bjarne Corydon.At Socialdemokraterne står til endnu et historisk dårligt valgresultat &ndash; selv i vægtede meningsmålinger, der tager højde for en udvikling over tid &ndash; er et vilkår, som tidligere store partier over hele verden må leve med, mener Bjarne Corydon.&raquo;Ser man på andre lande, så er grundvilkåret for både socialdemokratier og store borgerlige partier, der vil have regeringsansvaret i deres land, at man ikke længere kan være enorme folkepartier. Det kan ikke længere være succeskriteriet i den tid, vi lever i, og den tid vi kommer til at leve i. Det er dejligt, hvis det lykkes, men det er jo ikke det, der præsteres nogle steder,&laquo; lyder forklaringen fra den socialdemokratiske finansminister.Selv om det ikke blev Frank Jensen, der fik mulighed for at stå i spidsen for det socialdemokratiske projekt, kan han i dag sagtens stå ved partiets politik og kurs.&raquo;Helle har på mange måder bygget videre på det parti, der blev skabt i Lykketoft/Nyrup-perioden i 1990&rsquo;erne, hvor det vigtigste var en solid økonomisk politik, der er tillid til. Med hende og Bjarne Corydon står Socialdemokraterne i dag med en stor troværdighed, hvor der er blevet ført en ansvarlig økonomisk politik og en reformkurs. Den har selvfølgelig skabt blæst,&laquo; erkender han.
