Rigspolitiet tilbageholdt oplysninger om psykisk syg før voldsom tvangsudsendelse
Hidtil har Rigspolitiet forklaret en voldsom tvangsudsendelse af en psykotisk algerier i maj 2012 med, at Udlændingestyrelsen ikke udsatte fristen. Nu viser det sig, at Rigspolitiet selv undlod at oplyse styrelsen om mandens sygdom


Mystikken breder sig i sagen om en voldsom udsendelse af en psykisk syg mand fra Algeriet, som Information tidligere har beskrevet. I et aktuelt svar til Folketingets Retsudvalg fra justitsminister Karen Hækkerup (S) kommer Rigspolitiet med en vigtig indrømmelse:Selv om Rigspolitiet i maj 2012 var klar over, at den algeriske mand var psykisk syg og afventede plads på sygehuset, blev denne viden ikke delt med Udlændingestyrelsen, om end det var styrelsen, der havde kompetencen til eventuelt at udsætte fristen for udsendelsen.Den nye oplysning skal ses i lyset af, at Rigspolitiet tidligere har forklaret, at man iværksatte den planlagte tvangsudsendelse af algerieren, fordi Udlændingestyrelsen ikke greb ind og udsatte fristen. Men i og med at Rigspolitiet ikke delte sin viden om mandens sygdom med styrelsen, har styrelsen åbenbart savnet et grundlag for eventuelt at udsætte udrejsefristen.Ifølge de nugældende regler skal Rigspolitiet ved &raquo;den mindste tvivl&laquo; om, at udlændingens fysiske eller psykiske helbred kan være &raquo;til hinder&laquo; for en planlagt udsendelse, tilkalde en læge, der herefter skal tage bestik af situationen. &raquo;Finder Rigspolitiet herefter, at udsendelse ikke vil være mulig, må Rigspolitiet forelægge sagen for Udlændingestyrelsen. Rigspolitiet har oplyst, at Rigspolitiet i den konkrete sag ikke har forelagt sagen for Udlændingestyrelsen,&laquo; hedder det i Justitsministeriets svar.Stærk mand udsendelseSom tidligere beskrevet i Information blev tvangsudsendelsen af den psykisk syge mand i maj 2012 planlagt som en såkaldt &raquo;stærk mand udsendelse&laquo;. Selv om både Rigspolitiet, de deltagende betjente og ledelsen af institutionen Ellebæk på forhånd vidste, at algerieren var psykisk syg og afventede behandling, blev manden en tidlig morgen vækket i sin celle af fire betjente fra Rigspolitiet.Uden nærmere forklaring holdt betjentene manden nede med magt, mens han blev iført ble, beskyttelseshjelm, maske, fikseringsbælte om hofte og håndled og fik benene hægtet sammen med plasticstrips. Først da den psykisk syge blev kørt mod lufthavnen, blev han oplyst om, hvad der skulle ske.Folketingets Ombudsmand har tidligere kritiseret, at begrundelsen for politiets omfattende magtanvendelse over for algerieren ikke fremgår af den udsendelsesrapport, som den ansvarlige betjent har pligt til at skrive. Der mangler derfor et grundlag for at vurdere, hvorfor politiet startede &raquo;fra toppen i magtbarometret&laquo;, som Klavs Kinnerup Hede fra Ombudsmandens kontor har formuleret det.At Rigspolitiet ikke orienterede Udlændingestyrelsen om mandens psykiske tilstand, får Claus Juul, jurist hos Amnesty International, til at undre sig:&raquo;Er den manglende orientering udtryk for en fejl, eller er det tværtimod udtryk for, at politiet på baggrund af praksis ikke anser psykisk sygdom som alvorlig nok til at dele deres viden,&laquo; spørger han.For professor Jens Vedsted-Hansen fra Aarhus Universitet ser det ud til, &raquo;at politiet har en vis vurderingsmargin med hensyn til muligheden for udsendelse&laquo;, som han siger.&raquo;Dette kriterium er måske ikke helt heldigt, fordi der nok ofte vil indgå juridiske elementer i en sådan vurdering, som i princippet hører hjemme hos Udlændingestyrelsen snarere end hos politiet,&laquo; tilføjer han.Rigspolitiet medgiver fejlI et tidligere svar fra justitsministeren har Rigspolitiet medgivet, at der blev begået fejl under tvangsudsendelsen af algerieren, som først lykkedes i andet forsøg. Efter &raquo;en nærmere evaluering&laquo; af forløbet mener Rigspolitiet således, at &raquo;der burde være forsøgt indhentet yderligere oplysninger&laquo;. Disse &raquo;yderligere oplysninger&laquo;, som Rigspolitiet altså undlod at indhente, skulle ifølge ministerens svar være brugt til &raquo;en eventuel revurdering af den planlagte fremgangsmåde for iværksættelsen af udsendelsen&laquo;. Dette har Justitsministeriet siden taget &raquo;til efterretning&laquo;.Ifølge Claus Juul er dét &raquo;det tætteste, man kommer en indrømmelse&laquo; fra Justitsministeriet:&raquo;Når man kender til ministeriets sprogbrug og traditionelle modvilje mod at indrømme fejl, så er budskabet ikke til at misforstå: Den konkrete udsendelsesforretning blev behandlet forkert, og det vil man ikke gøre igen,&laquo; lyder hans fortolkning.Det fremgår ikke af Karen Hækkerups tidligere svar, hvorfra Rigspolitiet skulle indhente disse yderligere oplysninger, men der synes ikke at være mange muligheder: Enten kunne det være fra algerierens beskikkede advokat, fra institutionen Ellebæk eller fra Hillerød Sygehus. Med det aktuelle svar fra Karen Hækkerup er det næppe Udlændingestyrelsen, Rigspolitiet fejlagtigt undlod at indhente yderligere oplysninger fra, da styrelsen jo åbenbart ikke kendte til mandens sygdom. Hvorfra Rigspolitiet så skulle have indhentet yderligere oplysninger fra, er fortsat uoplyst.Psykose opdaget tilfældigtDet var en læge fra Amnesty Internationals danske lægegruppe, der nærmest ved en tilfældighed i begyndelsen af maj 2012 opdagede, at algerieren var psykotisk. Efter en undersøgelse af manden meddelte AI-lægen det til Ellebæk den 9. maj. Ifølge sagens oplysninger kendte institutionen dog allerede på dette tidspunkt til mandens tilstand, og institutionens psykiater havde indstillet ham til indlæggelse på Hillerød Sygehus. Mens algerieren ventede på en ledig plads på hospitalets psykiatriske afdeling, planlagde og iværksatte Rigspolitiet &raquo;stærk mand&laquo; udsendelsen, der i første omgang blev forsøgt gennemført den 24. maj. Det fremgår også af sagens oplysninger, at den ansvarlige udsendelsesleder var bekendt med, at algerieren var psykisk syg.Benny Ehrenreich var den læge fra AI-lægegruppen, der undersøgte algerieren og orienterede ledelsen af Ellebæk om diagnosen. Efter at være orienteret om de seneste oplysninger i sagen er Benny Ehrenreich personligt ikke i tvivl om, at algerieren endte med at blive udsendt i stedet for undersøgt, fordi udsendelsen skulle &raquo;ekspederes, inden der kom for meget formalia ind over&laquo;.&raquo;Jeg er ikke i tvivl om, at der er sket et utilstedeligt overgreb mod en psykisk syg og angst mand,&laquo; mener Benny Ehrenreich i dag.Johanne Schmidt-Nielsen (EL) stillede de første spørgsmål til justitsministeren om den voldsomme udvisning for adskillige måneder siden:&raquo;Gennem et års tid har vi fået oplysninger drypvis, og det er bekymrende, at Rigspolitiet på denne måde putter med oplysningerne,&laquo; siger hun og tilføjer, at &raquo;den brutale udsendelse&laquo; er &raquo;en uanstændig måde&laquo; at behandle en psykisk syg person på.&raquo;Hidtil har Rigspolitiet forsøgt at skubbe ansvaret bort fra sig selv og placere det hos Udlændingestyrelsen, der jo kunne have stoppet udsendelsen. Men nu viser det sig, at Rigspolitiet ikke har forelagt styrelsen oplysningerne om mandens diagnose, og at han afventede indlæggelse. Det er en meget alvorlig fejl, at Rigspolitiet ikke fremlægger sådanne nye oplysninger, men fejlen kommer kun frem i dagens lys, fordi Amnesty får kendskab til mandens sygdom,&laquo; siger Johanne Schmidt-Nielsen.I et af de tidligere svar til Folketinget har Justitsministeriet &raquo;noteret sig&laquo;, at &raquo;erfaringerne fra den konkrete sag&laquo; bruges i Rigspolitiets undervisning for, at &raquo;tilsvarende situationer så vidt muligt kan undgås fremover&laquo;. Rigspolitiet har dog flere gange over for Information afvist at oplyse hvilke konkrete erfaringer fra &raquo;stærk mand&laquo; udsendelsen, der indgår i undervisningen.
