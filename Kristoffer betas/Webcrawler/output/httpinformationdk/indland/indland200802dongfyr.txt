DONG vil fyre med kul på Avedøre II



 DONG Energy tager med kyshånd imod tilbuddet fra regeringen, Dansk Folkeparti og Ny Alliance om frit brændselsvalg på centrale kraftværker. Adm. dir. Anders Eldrup fra DONG Energy bekræfter over for energi.dk, at selskabet vil søge Energistyrelsen om tilladelse til at fyre med kul i stedet for naturgas på selskabets mest effektive værk, Avedøre II. Omstillingen fra naturgas til kul vil formentlig øge Avedøreværkets samlede CO2-udledning, men takket være EU's CO2-kvotesystem vil stigningen blive modsvaret af mindre forurening et andet sted i Europa. inf.

