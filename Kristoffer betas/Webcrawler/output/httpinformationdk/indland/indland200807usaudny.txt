USA vil udnytte iransk splid



USA's regering skifter kurs over for Iran og sender en repræsentant til Génève for at mødes med Irans chefforhandler for landets atomprogram. Vice-udenrigsminister William Burns og EU's udenrigspolitiske koordinator, Javier Solana, skal i weekenden mødes med Irans atomforhandler for at diskutere det omstridte iranske atomprogram. I mødet deltager desuden repræsentanter fra Kina, Frankrig Rusland, Storbritannien og Tyskland.USA vil ifølge Financial Times forsøge at udnytte, at Irans magthavere angiveligt er uenige om, hvordan Iran skal forholde sig til Javier Solanas forhandlingspakke fra hans Iran-besøg i juni. ritzau
