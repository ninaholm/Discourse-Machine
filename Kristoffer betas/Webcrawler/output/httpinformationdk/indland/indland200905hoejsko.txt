Højskoler skal kurere studielede



 Fire ugers højskoleluft kan være det, der skal til for at få en modløs universitetsstuderende tilbage i sporet. Det mener i hvert fald Løgumkloster Højskole og Syddansk Universitet, der er gået sammen om at udvikle særlige kurser for studietrætte universitetsstuderende. Det har flere højskoler gjort før, men kurserne i Løgumkloster er de første, hvor universitet og højskole arbejder direkte sammen. I visse tilfælde vil de studerende også kunne få godskrevet studiepoints for højskoleopholdet.

