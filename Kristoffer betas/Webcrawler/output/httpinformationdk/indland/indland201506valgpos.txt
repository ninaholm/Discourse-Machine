Valgpost - dag 15: Udlændinge, udlændinge og udlændinge
Der er udlændinge, asyl og indvandring over det hele i valgkampen


 Dagens nyhed:
Tirsdag lancerede Venstre partiets bud på en ny asylreform, men dårligt havde partiets tre topfolk, Lars Løkke Rasmussen, Kristian Jensen og Inger Støjberg, forladt pressemødet, før en større taldiskussion gik i gang.
For hvilken plads ligger Danmark egentlig på, når det handler om at tale imod asylansøgere i Europa?
Fem, siger Løkke, noget længere nede af listen siger mange andre. Men som Information siger i onsdagsavisen oplevede Danmark en tilsvarende stigning på ranglisten under Løkkes tid som statsminister, som den, vi har oplevet, under Thornings tid som statsminister.
Hvis man er meget interesseret i asyltal, så bringer Politiken også en historie om emnet på dagens forside
Dagens tal: 11.000
Antallet af familiesammenføringer, der forventes i 2015.
Antallet af familiesammenføringer bliver højere i 2015 end hidtil ventet, skriver Jyllands-Posten på baggrund af en anmodning om aktindsigt. Det skyldes især, at flygtninge fra Syrien trækker flere familiemedlemmer med sig end ved tidligere flygtningestrømme, og at en meget stor del af det seneste års asylstigning kommer fra netop Syrien, skriver avisen.
Dagens overraskelse:
Den yderste venstrefløj er også blevet forsøgt infiltreret af adskillige efterretningstjenester verden over. Skæg, blå briller og dæknavne har været en del af metoderne, men nu afslører en af Enhedslistens profiler, at hun selv har haft en dæknavn.
Det sker i Jyllands-Postens serie »Tilbage til rødderne«, hvor Enhedslistens gruppeformand, Stine Brix, afslørede, hvad hendes dæknavn er.

