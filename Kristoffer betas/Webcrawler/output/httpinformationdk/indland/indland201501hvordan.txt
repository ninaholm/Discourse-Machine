Hvordan kan unge med vietnamesisk baggrund let blive danske?
Flere indfødsrets-ordførere er enige med Institut for Menneskeretigheder, der har opfordret regeringen til at lave en overgangsordning, så unge med vietna-mesisk baggrund, der er født i Danmark, også får den nemme adgang til statsborgerskab, som regeringen har stillet i udsigt


Det er fuldstændig fjollet, hvis man ikke finde en løsning.&laquo;Sådan siger Jan E. Jørgensen, Venstres indfødsretsordfører, som kommentar til Informations artikel lige før nytår om den 17-årige gymnasieelev Martin Van Tran fra Viborg. Selv om den 17-årige viborgenser er født og opvokset i Danmark, kan han ikke benytte sig af den nemme adgang til statsborgerskab, som regeringen har stillet i udsigt i regeringsgrundlaget:&raquo;Unge født og opvokset i Danmark og som består folkeskolens afgangsprøve med gennemsnitskarakteren 2 tilbydes automatisk dansk statsborgerskab, medmindre de er dømt for alvorlig kriminalitet.&laquo;I sommer indførte et flertal i Folketinget ganske vist en nemmere vej til statsborgerskab for unge født og opvokset i Danmark, nemlig ved at de unge mellem 18 og 19 år kan udfylde en erklæring hos Statsforvaltningen.Men bl.a. unge med vietnamesisk baggrund som Martin Van Tran kan ikke benytte sig af denne mulighed.Forklaringen for hans vedkommende er, at han ikke kan blive løst fra det vietnamesiske statsborgerskab, han har arvet fra sine forældre, der i sin tid kom til Danmark som bådflygtninge. For selv om Martin Van Tran har henvendt sig på den vietnamesiske ambassade, afviser de at behandle hans sag.Derfor har Eva Ersbøll fra Institut for Menneskerettigheder opfordret regeringen til at finde en løsning for unge, der er i samme situation som Martin Van Tran:&raquo;Han og andre i en lignende situation er kommet i en klemme, og der bør laves en overgangsordning, fordi det er helt urimeligt.&laquo;Det er SF&rsquo;eren Karina Lorentzen Dehnhardt helt enig i:&raquo;Det var ikke SF&rsquo;s intention, at der skulle være grupper af unge, som ville være udelukket fra at få statsborgerskab efter den lettere adgang,&laquo; som hun siger.Karina Lorentzen Dehnhardt og Jan E. Jørgensen henviser begge til, at Folketingets Indfødsretsudvalg for snart et år siden gav dispensation til kravet om løsning fra det vietnamesiske statsborgerskab til en række unge med vietnamesisk baggrund, fordi disse unge var i samme situation som Martin Van Tran.&raquo;Det er uforståeligt, at der kunne findes en løsning på problemet dengang, mens man nu afviser at hjælpe de unge,&laquo; mener Karina Lorentzen Dehnhardt og tilføjer:&raquo;De unge med vietnamesisk baggrund er blevet snydt for den automatiske adgang, de er blevet stillet i udsigt, og jeg kan kun opfordre til, at regeringen får bragt det i orden hurtigst muligt.&laquo;Vent til septemberOgså Johanne Schmidt-Nielsen (EL) så gerne en løsning for unge som Martin Van Tran. Men det kan godt blive svært, erkender hun:&raquo;Ifølge grundloven får man statsborgerskab ved lov, og derfor skal alle formalia være i orden, når unge får det med en erklæring hos Statsforvaltningen, hvor der ikke foregår en traditionel sagsbehandling med vurderinger og den slags. Problemet er så, at for unge bl.a. med vietnamesisk baggrund er formalia jo netop ikke i orden, når den vietnamesiske ambassade afviser at behandle deres sag,&laquo; siger hun.Johanne Schmidt-Nielsen vil nu spørge justitsminister Mette Frederiksen (S), om hun kan finde på en løsning, så unge som Martin Van Tran også kan få gavn af den nemmere adgang til et dansk statsborgerskab.Socialdemokraternes tidligere indfødsretsordfører, Lennart Damsbo-Andersen, har stor forståelse for Martin Van Trans situation.&raquo;Og personligt havde jeg gerne set, at det havde været muligt med en ordning,&laquo; siger han og henviser til, at fra første september 2015 bliver det muligt at have et dobbelt statsborgerskab i Danmark. Til den tid vil kravet om løsning fra det vietnamesiske statsborgerskab derfor falde bort.&raquo;Vi drøftede indgående forud, om der var en mulighed for en form for overgangsordning, men det var der ikke. Forklaringen er, at vi har opsagt en konvention om ikke at tillade dobbelt statsborgerskab, og den skal løbe ud først,&laquo; forklarer Lennart Damsbo-Andersen, der tilføjer: &raquo;Lige nu står vi derfor i en situation, hvor vi venter på, at lovgivningen om dobbelt statsborgerskab træder i kraft.&laquo;Marlene Borst Hansen, radikal indfødsretsordfører, henviser ligeledes til den kommende mulighed for dobbelt statsborgerskab.&raquo;Jeg er klar over, at der for nogle unge er tale om en svær situation, men så vidt jeg ved, afventer de danske myndigheder fortsat en afklaring fra de vietnamesiske myndigheder for at få afgjort, om de pågældende kan blive løst fra deres vietnamesiske statsborgerskab,&laquo; siger hun.Også formanden for Indfødsretsudvalget, DF&rsquo;eren Christian Langballe, henviser til mulighed for dobbelt statsborgerskab, når den træder i kraft efter sommer- ferien: &raquo;Vi kan jo ikke dirigere, hvad der sker i Vietnam, så realpolitisk er jeg nødt til at sige: Vent nu på dobbelt statsborgerskab.&laquo;Det samme siger LA&rsquo;s indfødsretsordfører, Leif Mikkelsen: &raquo;Man må af og til have lidt tålmodighed. At få dobbelt statsborgerskab har været en kolossal landvinding, og så er der enkelte, der må vente lidt.&laquo;
