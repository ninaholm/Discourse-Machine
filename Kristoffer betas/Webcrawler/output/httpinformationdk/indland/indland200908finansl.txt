Finanslov glemmer ny energi



 Regeringens finanslovforslag tegner lysere for forskningen generelt end forventet. Men forslaget sender energiforskningen ud i et tomrum. Ifølge regeringens udspil er der sat 450 millioner kroner af til energiteknologisk udvikling og demonstrationsprogram, EUDP, i 2010, men for 2011 er der ikke sat nogle midler af. Det risikerer at sende energiforskningen ned i et sort hul.
Forskningsprogrammet i ny energiteknologi har allerede skabt stor aktivitet og gode projekter, men uden penge lægger det låg på nye projekter, mener Dansk Energi. Organisationen finder det paradoksalt, at regeringen i et klima-år og under en finanskrise ikke sætter penge af til den energiforskning, der kan skabe den vækst, som Danmark skal leve af i fremtiden. 

