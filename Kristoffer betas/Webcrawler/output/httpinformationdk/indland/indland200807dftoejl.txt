DF vil tøjle EF-Domstolen



 EF-Domstolen afsiger domme med politiske formål frem for at fortolke lovtekster. Derfor bør den begrænses, mener Dansk Folkeparti, som genfremsætter et beslutningsforslag i Folketinget, der skal sætte grænser for dommernes magt. Det siger EU-ordfører Morten Messerschmidt (DF) efter kritik af EF-Domstolen fra Venstres udenrigsordfører, Søren Pind.
"Domstolen skal tøjles og ikke træffe politiske, men holde sig til juridiske afgørelser. Så jeg regner med flertal fra regeringens og vore stemmer," siger Messerschmidt. Højesteret herhjemme fortolker ikke lovene politisk som EF-Domstolen, mener han. ritzau

