'Hashmarkedet har fået en mafiaagtig karakter'
Christiania 40 år – Op til den runde fødselsdag siver der blandede signaler ud fra Københavns fristad. Christiania overlevede Foghs forsøg på 'normalisering', og i dag skal den sættes på folkeaktier. Men Christianias tilsyneladende succes har et bagside: Pusher Street. Information tog på Staden for at undersøge rygterne om, at hashmarkedet er blevet mere råt, og at sælgerne involverer sig i Christianias sociale aktiviteter for at opnå magt
I dag fylder Christiania 40 år. Og det er også fra i dag muligt at købe de såkaldte folkeaktier i Fristaden.

En ramponeret BMW med tonede ruder drøner gennem krydset mellem Bådmandsstræde og Prinsessegade på Christianshavn. Den har ingen nummerplader på.Et stykke nede ad Prinsessegade bremser den hårdt op for at undgå et sammenstød med en sort Audi A6.Der er efterhånden langt mellem de landskendte ladcykler foran den fristad, som de blev opkaldt efter engang i firserne.Trafikken er tæt, og de store biler kører hidsigt til.På den anden side af murene er weekendens turister i fuld gang med at fotografere. Christiania er Københavns næststørste turistattraktion, kun overgået af Tivoli. I dag fylder den 40 år.For uhyggeligt»Kunne du godt tænke dig at bo her,« spørger en ældre dame, der er på sightseeing med sit barnebarn, som er i børnehavealderen og har rottehaler.»Næ,« svarer hun prompte. »Her er for uhyggeligt.«Og det frygtsomme barn har måske en pointe. Pusher Street, eller bare Gaden, som den kaldes blandt lokale, ligner ikke længere den kulørte hippie-turistattraktion, som den var i 1990'erne.I dag står der en håndfuld mænd i små grupper. En af dem består af seks bredskuldrede herrer med fuldstændig identiske frisurer. Kronraget i siderne og en karseklippet stribe i midten. De har alle sammen mørke dynejakker på, og selv om det er gråt i vejret, har flere af dem solbriller på.Tatoveret hudGruppen er mere eller mindre direkte en del af den stadig åbenlyse hashhandel. Den foregår i små boder, som er overdækket af mørkegrønne presenninger. Stort set alle sælgerne er iklædt mørke hættetrøjer eller jakker, og den anelse hud, de ikke skjuler, er typisk tatoveret.Der er ikke megen kontakt mellem køber og sælger. Ingen af parterne har lyst til at tale med Information.En bue udenomLængere ude på fristaden bor en christianit, der imidlertid gerne vil udtale sig.Sit navn ønsker han dog ikke at få i avisen. Ikke fordi han er bange for konsekvenserne, siger han, men fordi han tidligere har oplevet, at pressen har fordrejet hans udtalelser.»Pusher Street er blevet mere rå. Tidligere var den en del af Christiania, men den bliver på mange måder mere og mere fragmenteret fra resten af fristaden. Det er en skam. Men selv om stemningen er hårdere, og sælgerne er nogle andre typer, påvirker det ikke atmosfæren på Christiania generelt. Man går jo bare i en bue uden om dem,« vurderer han.Ifølge leder af Københavns Politis nærpoliti på Station Amager Niels Gert Dehlendorff sidder Hells Angels og deres støttegruppe AK-81 tungt på hashmarkedet på Christiania, som har været domineret af rockergrupperinger siden 1980'erne. Politiet har svært ved at danne sig et overblik over, hvorvidt rockerne også infiltrerer Christianias sociale miljø, fordi politiet ikke selv deltager i fællesmøderne, forklarer han.»Men vi ved fra andenhåndsvidner, at hashhandlerne går ind og intimiderer fællesmøderne. De styrer det med frygt,« siger Niels Gert Dehlendorff.Ikke mere indflydelseIfølge flere christianitter, som Information har talt med, er der ikke noget nyt i, at hashhandlerne har en vis indflydelse på fristaden, og heller ikke, at de deltager i fællesmøderne.Lars Ewé, der har boet på Christiania i knap 30 år og altid været meget aktiv på møderne, kan dog ikke genkende det billede af intimidering, som politiet tegner.»Pusherne og deres repræsentanter har altid været til stede på møderne. Det er der ikke noget nyt i. Særligt når vi holder voldsmøder (ekstraordinære fællesmøder efter vold og grov kriminalitet på fristaden,red.), møder de talstærkt op. Men det er ikke sådan, at de har mere politisk indflydelse end alle mulige andre. De er jo en del af Christiania,« siger han og tilføjer: »På godt og ondt.«Konsekvensen af denne sameksistens er, at der på en måde findes to Christianiaer. Niels Gert Dehlendorff forklarer, at politiet i sit daglige arbejde opdeler christianitterne i to grupper: Der er de almindelige christianitter, som man 'kan have et almindeligt samarbejde med', og som ikke er en del af konflikten med politiet. Og så er der hashhandlerne, som er dem, politiet bruger ressourcerne på.»Stemningen blandt pu-sherne er mere rå end nogensinde før,« siger han.»De bliver grovere og grovere i deres metoder, også over for politiet. De kan finde på at angribe med kasteskyts på meget kort hold, og det har vi ikke oplevet før«, siger han og forklarer, at det er politiets indtryk, at pusherne skaber mere utryghed blandt christianitterne end førhen.'Abnorm voldsparathed'Tidligere vicepolitiinspektør ved Station Amager Jens Jespersen udtalte i juni til Berlingske, at »voldsparatheden er helt abnorm«, og at trusler er meget udbredte.»En gruppe rockere med tatoveringer og enorme overarme kan for eksempel opsøge de almindelige christianitter og true dem til et lejemål. De misbruger virkelig Christianias i udgangspunktet gode tanke om konsensusdemokrati,« sagde han.De christianitter, Information har talt med, har aldrig oplevet deciderede trusler på fællesmøderne.»Markedet har fået en mere mafiaagtig karakter, men jeg kan kun afkræfte, at de ligefrem skulle misbruge konsensusdemokratiet,« siger Lars Ewé.»Og så længe man holder sig fra pusherne, har man ikke nogen problemer med dem.«
