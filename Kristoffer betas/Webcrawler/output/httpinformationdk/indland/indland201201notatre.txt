Notat: Regeringen på tynd is i sag om ﬁnansskat
Regeringen er på tynd is, når den hævder, at EU risikerer at tabe 440.000 arbejdspladser som følge af en europæisk finansskat. Det konkluderer Folketingets økonomiske konsulent i et notat. Økonomi- og indenrigs-minister Margrethe Vestager (R) sender kritikken videre til  EU-Kommissionen


Påstanden om, at en skat på finansielle transaktioner kan ’lænse’ EU for op mod 440.000 arbejdspladser — og Danmark for 5.000 — er tvivlsom. Det konkluderer Folketingets økonomiske konsulent i et nyt notat.Notatet kommer få dage efter, at tidligere statsminister Poul Nyrup Rasmussen (S) anklagede regeringen for at manipulere med oplysninger til Folketinget i debatten om finansielle transaktioner.»Kommissionens beregninger indeholder ikke nogen konkrete tal for beskæftigelsesfaldet, som det har været nævnt i den offentlige debat,« skriver den økonomiske konsulent Niels Hoffmeyer, der er ansat af Folketinget til at lave faktanotater på forskellige økonomiske beregninger til udvalg og medlemmer.I notatet, som er omsendt til bl.a. Europaudvalget, Skatteudvalget og Finansudvalget, lægges der vægt på, at Kommissionen selv siger, at resultaterne af beregningerne skal ses »som tendenser snarere end som præcis beregninger«.Økonomi- og indenrigsminister Margrethe Vestager (R), der har advaret mod, at en skat på finansielle transaktioner kan koste arbejdspladser, konkluderede for nylig i en artikel i Børsen, at en skat på finansielle transaktioner kan medføre et tab på op mod 440.000 arbejdspladser i EU og 5.000 i Danmark.Siden har bl.a. den radikale skatteordfører Nadeem Farooq og europaparlamentariker Jens Rohde (V) brugt tallene i debatindlæg.Global skatDen danske regering taler for en global transaktionsskat frem for en europæisk — blandt andet med henvisning til, at en skat, som kun gælder for Europa, blot vil få europæiske finansfolk til at søge andre og mere lukrative markeder — med et væksttab til følge.Men påstanden om de 440.000 tabte arbejdspladser er blevet for meget for flere af fortalerne for skatten, herunder Nyrup Rasmussen.»Man må i det mindste give Folketinget et ærligt billede af, hvad Kommissionen skriver,« sagde han til altinget.dk tidligere på ugen i en temmelig opsigtsvækkende kritik af regeringen.EU-Kommissionen er ligeledes gået i rette med tallene. Niels Hoffmeyer ønsker ikke at kommentere anklagen om manipulation, men påpeger, at en stor del af skylden for den talkrig ligger hos Kommissionen snarere end hos den danske regering:»Kommissionen er jo selv skyld i, at der er opstået så meget tvivl, fordi det er utrolig dårligt beskrevet i de beregninger, der ligger til grund,« siger han og fortsætter: »Men faktum er, at nedgangen i beskæftigelsen er minimal. Desuden er de modeller, de bruger, så vanskelige at forstå, at kun eksperter kan håndtere dem.«Økonomi- og indenrigsminister Margrethe Vestager sender ligeledes bolden videre til EU-Kommissionen.»Kommissionen har fremlagt et forslag, og til det forslag fremlagt nogle beregninger. Det er de beregninger, som vi har forholdt os til. Det er Kommissionen som må stå på mål for dem,« siger Margrethe Vestager.Niels Hoffmeyer mener, at disse tal er yderst tvivlsomme.— Mener du, at et tab på 440.000 arbejdspladser er realistisk?»Den diskussion, må han tage med Kommissionen. For det er dem, der skal stå på mål for deres beregninger. Hvis han mener, at der er usikkerhed om tallene, må han tage det op med Kommissionen.«Jens Rohde, Europaparlamentariker for Venstre, mener ikke, at han har brugt tal på et tyndt grundlag.»Nej, jeg er da ikke ked af, at jeg har brugt nogle tal, som Kommissionen selv har skrevet,« skriver Jens Rohde i en mail til Information, hvor han minder om, at Kommissionen tidligere har advaret imod en finansskat.»Dette var lige indtil Kommissionen blev presset til at lave et forslag om en transaktionsskat. Herefter så tingene lige pludselig noget anderledes ud,« skriver Jens Rohde, der holder fast i, at tallene bygger på kommissionens egne konsekvensanalyser.
