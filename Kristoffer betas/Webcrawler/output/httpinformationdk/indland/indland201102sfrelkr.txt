SF, R og EL kræver uvildig undersøgelse af Rønn
Enhedslisten, Radikale Venstre og SF kræver allerede nu en uvildig undersøgelse af Integrationsministeriets ulovlige praksis i sagen om statsløse borgeres ret til dansk statsborgerskab. Socialdemokraterne vil høre Rønns forklaring først  mens LA siger blankt nej


En ikke helt samlet opposition kræver nu en uvildig undersøgelse af sagen om de statsløse, der i strid med flere konventioner blev nægtet deres ret til dansk statsborgerskab.I utilfredshed med integrationsminister Birthe Rønn Hornbechs (V) mildest talt kortfattede besvarelser om sagen både på skrift og i et timelangt samråd i sidste uge vil Enhedslisten, SF og Radikale nu have en uafhængig kulegravning af, hvad der er gået galt i ministeriet.»Vi bliver nødt til at komme til bunds i denne her sag. Vi må finde ud af, hvornår man fra politisk side blev gjort bekendt med disse konventionsbrud  og hvor længe man har kendt til det uden at reagere,« siger Enhedslistens politiske ordfører Johanne Schmidt-Nielsen.Hun henviser til, at Birthe Rønn Hornbech første gang  i sjette afsnit af en juratung skrivelse  oplyste Folketinget om sagen i en »orientering vedr. statsløse« den 27. januar sidste år.»Men det er først, da Information næsten et år senere bringer en historie på forsiden, at man på nyidanmark.dk ændrer vejledningen og begynder at oplyse om de statsløses rettigheder,« siger Johanne Schmidt-Nielsen.S nølerRadikale Venstres indfødsretsordfører, Jørgen Poulsen, henviser til, at Birthe Rønn Hornbech inden samrådet i sidste uge havde varslet en undersøgelse  og endda havde fået samrådet udskudt en uge.»Hun fik en uges respit og har i øvrigt haft et helt år til at finde ud af, hvordan remmen var gået af. Men det eneste, vi kunne få at vide, var, at hun ikke ved noget. Nu må vi have alle sten vendt i denne sag,« siger Jørgen Poulsen.Det er dog ikke en samlet opposition, der nu kræver undersøgelsen. Socialdemokraternes integrationsordfører, Henrik Dam Kristensen, vil afvente en ny redegørelse fra ministeren, før Socialdemokraterne tager endelig stilling.»Hun har selv proklameret , at den er lige på trapperne. Så vi vil give hende chancen for at redegøre for sagen selv. Men vi vil gerne have svar på, hvor regeringen ikke har levet op til lovgivningen  og hvad forklaringen er på det«.Hos SF har integrationsordfører Astrid Krag beskedne forventninger til, hvad der vil komme frem i Rønns redegørelse.»Det er fair nok at lade tvivlen komme ministeren til gode. Men efter hendes optræden på samrådet i sidste uge har jeg ikke den store tiltro til, hvad hun vil fortælle offentligheden. Det er meget utilfredsstillende, at et minister kan sige, at der er begået en fatal fejl  men jeg vil ikke undersøge og fortælle om, hvordan den er sket,« siger hun.LA er imodHvis Socialdemokraterne ellers ender med at følge den øvrige opposition, er det Liberal Alliance, der sidder med de udslagsgivende stemmer for, om der vil blive sat en uafhængig undersøgelse af regeringen i værk.Men Liberal Alliances politiske ordfører, Simon Emil Ammitzbøll, siger allerede nu blankt nej.»Det vigtigste for os er at sikre, at de mennesker, der måtte være kommet i klemme, får deres sag genoptaget  og det vil vi have en dialog med ministeren om. Men vi er ikke interesserede i at lave kalkunjagt på den minister, der er i gang med at sørge for, at tingene er ved at blive bragt i orden igen,« siger han.Birthe Rønn Hornbech har meddelt, at hun ikke vil kommentere sagen yderligere, før den igangsatte undersøgelse af sagen er færdig.
