Ekspert: De private hospitaler har vundet denne omgang
Onsdag faldt opmandens afgørelse i striden mellem Regioner og privathospitaler. Sundhedsøkonom erklærer privathospitalerne som vinderne. Politikere er uenige om afgørelsen


Onsdag satte opmand Carsten Koch punktum i striden om privathospitalernes betaling for behandling af patienter under det udvidede fri sygehusvalg. Og ifølge sundhedsøkonom Jes Søgaard, der er sundhedsøkonom i Dansk Sundhedsinstitut, er der ikke tvivl om, hvem der har vundet de seneste ugers slåskamp mellem Danske Regioner og privathospitalerne.»Hvis man ser det rent matematisk, så kan man godt kalde det en sejr for de private sygehuse i denne runde,« siger Jes Søgaard.Sagen sluttede officielt med opmandens beslutning om et gennemsnitligt nedslag i prisen på privat behandling med fire procent mod regionernes ønske om en sænkning med 11 procent, og beslutningen trækker nu politiske spor.»Jeg kunne se, at Bent Hansen mente, det var for galt, men sådan mener man vel, når det går en imod. Det er jo ligesom overenskomstforhandlinger, hvor man må gå til en tredjepart, hvis man ikke kan blive enige. Det er gået lige efter bogen,« siger de Konservatives sundhedsordfører Vivi Kier.Og formand for regionerne, socialdemokraten Bent Hansen er ganske rigtigt noget træt af den prissætning, det er endt med.»Det koster os 40 millioner kroner ekstra netto, men jeg tager afgørelsen til efterretning for opmanden har ret til at sætte prisen. Det her er efter min overbevisning stadig for højt, men så har vi noget at tage udgangspunkt i, når vi skal forhandle næste gang,« siger Bent Hansen.Brug for privateIfølge Jes Søgaard er problemet, at der ikke er en ordentlig vidensramme for området. I nogle henseender tager man hensyn til den referenceramme, der tager udgangspunkt i priserne fra den billigste tredjedel af de offentlige hospitaler.I andre sammenhænge bruger man gennemsnitsprisen for alle danske hospitaler. Og gennemsnitsprisen for alle de offentlige hospitaler er højere end, hvad man bør betale hos de private, fordi det offentlige har en lang række udgiftstunge forpligtelser, som de private ikke har eller kan sige nej til, siger Jes Sø-gaard.»Frem for alt savner jeg, at der bliver lavet en grundig analyse af tingene, som man passende kunne få sat i gang, så man kan bruge den som udgangspunkt for næste års forhandlinger,« siger han.Varsler lukningerFormanden for Brancheforeningen for Privathospitaler og Klinikker (BPK), Nils Alstrup, er glad for, at opmanden har taget højde for, at referencetaksterne er tænkt til offentlige sygehuse og derfor ikke direkte kan sammenlignes med situationen på privathospitalerne.»Det udvidede frie sygehusvalg er ikke mange patienter på en gang, men enkelte patienter, der skal behandles. Og så bliver det dyrere. Der er ikke mulighed for at give rabat på én skulder og ét korsbånd,« siger Nils Alstrup.Han mener, at den prisramme, som nu er faldet på plads vil betyde, at flere privathospitaler får det rigtig svært i fremtiden.»Der er mange af både de store og af de gamle privathospitaler, der kommer med blodrøde tal på bundlinjen for 2009. Der er ikke plads til mere. Jeg tror, vi får en del lukninger af privathospitaler at se i 2010,« siger han.Det er Jes Søgaard ikke enig i.»Hele det udvidede fri sygehusvalg vil ikke give mening, hvis der ikke var private aktører på banen, så regeringen har naturligvis en interesse i, at de private hospitaler ikke går konkurs,« siger Jes Søgaard.
