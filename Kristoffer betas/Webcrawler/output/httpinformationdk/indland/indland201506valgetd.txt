Valget, der delte Danmark
Dansk Folkeparti vandt stort mange steder i Jylland og provinsen. Og Danmark er nu opdelt mellem land og storbyer, mellem traditionalister og de moderne storbyhipstere, der sikrede Alternativet en plads i Folketinget
I Højer, som hører til Tønder Storkreds, blev Dansk Folkeparti det største parti med 29,4 procent af stemmerne. Det var en fremgang på 15,6 procentpoint.

At Dansk Folkeparti og Alternativet i vid udstrækning er hinandens modpoler, så man tydeligt på det kort over Danmarks nye politiske geografi, som blev tegnet efter valgets resultater. Et kort, der groft sagt deler landet mellem moderne byboere, der omfavner globaliseringen, og de mennesker, der frygter og lever med dens konsekvenser i de affolkede yderkantsområder. Dermed står det klart, at det skæve Danmark nu også er cementeret i vælgeradfærden, mener flere politiske iagttagere og valgforskere.&raquo;Der er nogle meget tydelige forskelle mellem by og land ved dette valg, hvor Alternativet kommer ind i kraft af stemmer fra den kreative klasse i de store byer,&laquo; siger professor i statskundskab på Københavns Universitet Kasper Møller Hansen, der peger på Alternativets jordskredssejr på Nørrebro, hvor partiet fik godt 18 procent af stemmerne, som eksempel.I Aarhus kunne Alternativet tiltrække knap ti procent af stemmerne. Til gengæld er Dansk Folkeparti nu det største parti i Sønderjylland samt store dele af Vestsjælland.&raquo;Dansk Folkepartis markante fremgang i landområderne afspejler, at væksten og fremgangen har været koncentreret omkring de store byer, mens man i store dele af det øvrige land har følt, at man er kommet i en trængt og udsigtsløs situation og har følt sig forsømt. Her bor de vælgere, som i meget stort omfang har knyttet deres forhåbninger til Dansk Folkeparti. Modpolen er Alternativet, der er blevet store i områder som Nørrebro, og appellerer til storbymennesker, der er mindre rodfæstede i traditioner og forholder sig til mere moderne problemstillinger,&laquo; siger politisk kommentator og forfatter til flere bøger om Dansk Folkeparti, Erik Meier Carlsen.Dansk Folkeparti sørger sammen med Venstre for at farve Danmark helt blåt i provinsen. Eneste undtagelse er netop de store byer, som til trods for, at Dansk Folkeparti også går frem her, fortsat er røde. Det gælder Aarhus, Aalborg og Odense samt nogle små røde lommer på de sydlige øer. I Sjællands Storkreds får Dansk Folkeparti flest stemmer &ndash; 39,4 procent &ndash; i Vemmerup, som ligger i Køge-kredsen, mens formanden Kristian Thulesen Dahl personligt trak hele 48,5 procent af stemmerne i Thyregod i Vejle Nord, hvor han bor.Erik Meier Carlsen mener ikke, at Dansk Folkeparti nødvendigvis har haft konkrete forslag på bordet, der i særlig grad kan gøre Danmark mindre skævt.&raquo;Det handler i højere grad om en form for tillid til DF. Partiets fremkomst skyldes jo, at en større og større del af befolkningen har mistet tilliden til de øvrige politikere. I forrige århundred var det Socialdemokratiet, der var i stand til at fastholde et sådant tillidsforhold,&laquo; siger Erik Meier Carlsen.S for middelklassenDansk Folkeparti har ifølge en analyse foretaget af DR fået 20 procent af deres vælgere fra Venstre.Det understreger ifølge lektor i statskundskab ved Syddansk Universitet, Christian Elmelund-Præstekær, at Dansk Folkeparti har tiltrukket mange vælgere, der formentlig har været utilfredse med Lars Løkke Rasmussens person. Men fordi Dansk Folkeparti tilhører blå blok, bliver store dele af det politiske danmarkskort altså blåt til trods for, at Venstre gik kraftigt tilbage.Lars Olsen, der er journalist og forfatter til en lang række bøger, der beskriver udviklingen i et stadig mere ulige og opdelt Danmark, hæfter sig dog ved, at Dansk Folkeparti fortsat tager stemmer fra Socialdemokraterne &ndash; otte procent, hvis man skal tro DR&rsquo;s analyse. Det skyldes ifølge Lars Olsen, at Socialdemokraterne igennem en lang årrække har appelleret til en anden vælgerbase end arbejderne.&raquo;Socialdemokraterne er blevet et middelklasseparti. Partiet har opnået noget af sin største fremgang i nogle af de mere velstillede områder som Rudersdal og Gentofte. Samtidig er hovedstadsområdet blevet centrum for uddannelse, forskning og kreative brancher, hvor S i stigende grad tiltrækker sine vælgere, mens mange industriarbejdspladser er flyttet til Jylland. DF er blevet det nye arbejder- og lønmodtagerparti i yderområderne,&laquo; siger Lars Olsen.Ganske vist har Dansk Folkeparti stemt for en række af de reformer, som har ramt arbejdsløse og dagpengemodtagere. Men det er samtidig lykkedes partiet at overbevise vælgerne om, at de også er blevet mere kritiske over for eksempelvis dagpengereformen.&raquo;Det sker samtidig med, at Socialdemokraterne har knyttet sig meget mere til den finansministerielle måde at tænke politik på, der gør dem attraktive for eksempelvis radikale vælgere. DF opsamler til gengæld den protest i provinsen, der er imod storbyeliten. Og partiets fremgang bygger altså på en blanding af social og geografisk protest,&laquo; siger Lars Olsen, der også hæfter sig ved, at store dele af fagbevægelsen har afholdt sig fra at støtte det gamle arbejderparti op til dette valg.&raquo;3F har kørt deres egen kampagne, der bare hedder &rsquo;Godt arbejde&rsquo;. Og i det seneste nummer af Fagbladet anbefaler man alle de 3F&rsquo;ere, der stillede op til valget inklusive dem fra Dansk Folkeparti. Det afspejler, at der er et historisk opbrud mellem de faglærte arbejdere og Socialdemokratiet,&laquo; siger Lars Olsen.Kan Mette F?Professor John Andersen, der blandt andet forsker i social ulighed og segregerede byer, peger på, at Socialdemokraterne ikke har været i stand til at overbevise vælgerne om, at man tog problemerne i &rsquo;Det skæve Danmark&rsquo; alvorligt.&raquo;Venstrefløjen har ikke til fulde forstået, prioriteret eller kommunikeret, at ulighed også indbefatter en demografisk ulighed,&laquo; siger John Andersen.Kritikere af Socialdemokraternes kampagne &rsquo;Det Danmark, du kender&rsquo; har desuden påpeget, at den har sendt vælgere i armene på Dansk Folkeparti, fordi DF angiveligt i vælgernes øjne skulle være bedre til at sikre Danmark mod negative forandringer.Det mener Lars Olsen til gengæld ikke:&raquo;&rsquo;Det Danmark, du kender&rsquo; er en parole, der slår på nogle stærke folkelige følelser. Problemet er bare, at med den reformpolitik, Socialdemokraterne har ført, så er den nærmest kontrafaktisk.&laquo;Lars Olsen tror, at venstrefløjspartierne og Socialdemokraterne nu vil bruge de kommende år i opposition til at finde tilbage til en politik, der i højere grad fanger problemerne, som de opleves af ufaglærte og faglærte lønmodtagere. Det vil i høj grad være tilfældet, hvis Mette Frederiksen, som de fleste forventer det, bliver kåret som formand for Socialdemokraterne inden for kort tid, påpeger han.&raquo;Mette Frederiksen har også lavet reformer i sin tid som beskæftigelsesminister. Men jeg tror, hun er bevidst om, at hun skal etablere forbindelsen tilbage til de brede, klassiske socialdemokratiske vælgergrupper. Problemet er, hvilke alliancer hun er nødt til at indgå. Hvis den finansministerielle økonomiske tænkning, som Bjarne Corydon repræsenterer, bliver dominerende, vil det for eksempel på dagpengeområdet betyde, at man ikke for alvor vil kunne lave nogle forandringer ikke bare til gavn for de lønmodtagere, der er faldet ud af dagpengesystemet, men også for dem, der frygter for det,&laquo; siger Lars Olsen.
