Update dag 10: Den store omstilling



Bæredygtige rejserVi vil gerne, men gør det ikke. 60 procent af danskerne giver udtryk for, at de gerne vil rejse bæredygtigt – og mange er endda villige til at betale ekstra for det. Det viser en ny undersøgelse som analysebureauet Norstat har foretaget for Verdens Skove.Til trods for den store interesse beretter rejsebranchen dog, at det er så som så med efterspørgslen på bæredygtige rejser.»Vores medlemmer oplever ikke, at kunderne efterspørger bæredygtige rejseprodukter. Når kunderne skal vælge deres ferie er det destinationen, kvaliteten og prisen, de først og fremmest fokuserer på«, lyder det fra Lars Thykier, adm. direktør i Danmarks Rejsebureau Forening (DRF), der til gengæld oplever interesse fra erhvervslivet.»Helt modsat det private marked er der fra de danske virksomheder en udbredt bevidsthed om, hvordan rejseaktiviteter kan have negative konsekvenser på miljøet og sociale forhold på rejsemålene«, fortæller Lars Thykier.Ikke desto mindre håber Verdens Skove stadig på, at billedet kan vende, hvis rejsebranchen gør en aktiv indsats.»Den bæredygtige turisme har et enormt uforløst potentiale for at skabe positive forandringer rundt om i verden for både mennesker og miljø, men for at udløse det potentiale må både de rejsende og rejsebureauerne hæve ambitionsniveauet og sætte bæredygtigheden langt højere på dagsordenen«, skriver talsmand Stefan Steen Jensen i en presse-meddelelse.Status på vores&nbsp;omstilling.dkKøbenhavn løber indtil videre med præmien&nbsp;som det mest omstillingsaktive distrikt i Danmark. Hele 57 af de 128 projekter på voresomstilling.dk&nbsp;kommer fra området omkring hovedstaden. Østjylland følger trop med 20 projekter, Sjælland med ti projekter, og nederst finder vi Bornholm og Trekanten, hvor der kun er indstillet tre projekter. Der må være flere?&nbsp;Som Byhøst.dk, der er et onlinekort, der gør det let for dig at finde bær og afgrøder, der vokser frit i byen og naturen. Eller Effektiv Energi, hvor maskinmester Palle tilbyder gratis energiscreening til lokale virksomheder.Husk at tilmelde jeres projekt på voresomstilling.dk og opfordre andre til det samme senest 1. september
