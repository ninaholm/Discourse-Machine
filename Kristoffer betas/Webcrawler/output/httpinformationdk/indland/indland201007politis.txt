Politisk flertal for ændring af terrorlov
På grund af terrorpakken er danskernes sms'er, e-mail og telefonsamtaler blevet overvåget siden 2007. Men et flertal på Christiansborg er nu klar til at gøre op med den omfattende overvågning, der kaldes et indgreb i den personlige frihed
Efter terrorangrebet den 11. september 2001 mod World Trade Center (tv.) fulgte et intenst arbejde med anti-terrorlov°©givning verden over. Den 8. juni 2002 blev der indf©rt en definition af terror i den danske straffelov (Terrorpakke I). Det skete ved at ©°ndre paragraf 114, og endnu en dansk ©°ndring kom pr. 8. juni 2006 (den s?kaldte Terror°©pakke II). Man kan straffes med f©°ngsel indtil p? livstid for med fors©°t til at skr©°mme en befolkning i alvorlig grad hedder det bl.a.

Telebranchen har i snart tre år registreret alle former for net- og telekommunikation mellem danskerne. Men nu åbner flere partier for, at kravet om registrering snart kan være fortid. Venstres it-ordfører, Michael Aastrup Jensen, siger:»Der er ingen tvivl om, at når vi skal revurdere loven, vil der fra Venstres side være en åbning i forhold til at se på, om vi nu griber det her rigtigt an, og om der er mulighed for, at vi kan gøre det anderledes,« siger han.Ifølge Michael Aastrup Jensen har Venstre på intet tidspunkt været begejstret for kravet om registrering.»Vi var absolut ikke med i juhu-koret, da den del af terrorpakken blev vedtaget. Både fordi der er store økonomiske udgifter forbundet med det, men også i høj grad fordi der er tale om et indgreb i den personlige frihed,« siger han.Dansk Folkepartis medlem af Europa-Parlamentet, Morten Messerschmidt, mener også, der er grund til at evaluere loven om registrering og tilpasse den efter det reelle behov. »For os er det ikke et mål at registrere data for alle landets borgere. For os er det et mål at ramme terroristerne. Og hvis vi kan ramme terroristerne med et mindre indgribende middel, så er vi klar til det,« siger han.Tal fra Justitsministeriet viser, at teleselskaberne alene i 2008 registrerede, hvad der svarer til 82.000 oplysninger pr. dansker. Samme år benyttede politiet sig af informationer fra teleskaberne i 134 tilfælde. Ifølge Morten Messerschmidt giver de tal grund til eftertanke.»Det er relevant, at vi nu ser på de 134 sager og vurderer, om der er grundlag for at fastholde lagringen af informationer,« siger han.Udsættelse til flere landeI øjeblikket gemmer teleselskaberne informationerne i et år. Det sker selv om, EU kun kræver, at informationerne skal lagres i et halvt år. Ifølge SF's retsordfører Anne Baastrup blev lovgivningen indført udelukkende, fordi regeringen skulle vise effektivitet og handlekraft. SF stemte hverken for terrorpakke I eller II, og i dag er Anne Baastrup fortsat skeptisk.»Min bekymring er, at efterretningstjenesterne får svært ved at sortere i alle de oplysninger, de får,« siger hun.Udover SF stemte Enhedslisten også nej til begge terrorpakker. Partiets ordfører Per Clausen holder fast på, at kravet om registrering er overdrevet.»De tal, der er kommet frem nu, gør det oplagt, at den her del af terrorpakken er helt håbløs og bør afskaffes så hurtigt som muligt,« siger han.Per Clausen ærgrer sig over, at Danmark ikke gjorde som eksempelvis Sverige og Norge og ventede med at indføre kravet fra EU.»Der er lande, som har fået udsættelse og kun har gennemført dele af direktivet. Danmark var et af de lande, som hurtigst og mest nidkært gennemførte loven. Vi burde have fulgt de lande, som vil indføre loven i en så mild grad som muligt,« siger han.De Radikales Lone Dybkjær bakker også op om en gennemgang af terrorlovgivningen.»Kravet om registering er et yderligere argument for, at loven bliver gennemgået. Vi skal være sikre på, at retssikkerheden ikke lider skade,« siger hun. Lone Dybkjær er kritisk over for, at Danmark har rollen som duks i EU-klassen.»Vi opfylder ikke kun EU-direktivet. Vi overopfylder det. Man skal være opmærksom på, om vi drives af rationale eller en imaginær frygt. For i øjeblikket er vi fuldstændig panikslagne, så snart vi hører ordet terror,« siger hun.Opbakning fra KTil gengæld bakker både Socialdemokraterne og Det Konservative Folkeparti op om den nuværende lovgivning. Det gælder også kravet om registrering, forklarer De Konservatives retsordfører, Tom Behnke.»Lad os antage, at der kun var gjort brug af oplysningerne i ét tilfælde, men at man til gengæld havde forhindret, at terrorister sprængte en atombombe i København med det resultat, at 1,5 millioner danskere ville dø. Det relevante er ikke, hvor mange gange, oplysningerne er blevet brugt, men hvad de er blevet brugt til,« siger han.Tom Behnke har tiltro til, at politiet kun benytter oplysningerne i de tilfælde, hvor der er tale om meget alvorlig kriminalitet. Derfor mener han også, at de andre lande i EU overdriver, når de omtaler loven som et indgreb i borgernes personlige frihed.»De pågældende lande overreagerer. For der sker ikke en registrering af, hvad vi to sidder og taler om. Der sker alene en registrering af, at vi to har talt sammen i dag,« siger Tom Behnke.Socialdemokraternes retsordfører, Karen Hækkerup, vil heller ikke ændre på terrorpakken, som den ser ud i dag. Men i forbindelse med Folketingets evaluering af terrorpakken vil hun gerne se på, om loven har den form, den skal have.»Men det kræver en dybdegående undersøgelse og ikke bare en række statistiske tal,« siger hun.Tallene fra Justitsministeriet er dog sendt af sted til EU, hvor de skal danne baggrund for en større evaluering af direktivet om registrering.Evalueringen, som Kommissionen står bag, skal være færdig senest den 15. september.
