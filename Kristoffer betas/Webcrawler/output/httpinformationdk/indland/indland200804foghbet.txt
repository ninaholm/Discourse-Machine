Fogh vil ikke betale for strejken



 Mens sygeplejerskerne maler bannere og holder faglige møder, skal regionerne finde ud af, hvordan økonomien kan hænge sammen efter storkonflikten. Tusindvis af patienter har allerede fået aflyst deres behandlinger, og de skal hjælpes på privat-hospitaler eller ved overarbejde blandt personalet på de offentlige sygehuse. Og det koster penge. Men regionerne får ikke en eventuel ekstra regning betalt af regeringen, fastslår statsminister Anders Fogh Rasmussen (V). Ifølge regionernes formand Bent Hansen (S) må regionerne spare, og det vil gå ud over de medicinske afdelinger.
ritzau

