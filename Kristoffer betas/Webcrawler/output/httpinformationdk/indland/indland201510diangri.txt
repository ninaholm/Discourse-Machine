DI angriber besparelser på grøn succesforskning
En ny rapport viser, at de penge, den danske stat bruger på et forskningsprogram inden for grøn teknologi, gavner både samfundsøkonomien, beskæftigelsen og Danmarks grønne omstilling. Alligevel vil regeringen spare størstedelen af forskningen væk. Det skader dansk eksport, mener DI


Dansk Industri stiller sig stærkt kritisk over for, at regeringen vil spare over 300 millioner kroner på et grønt forskningsprogram, der i en netop færdiggjort evaluering roses for både at skabe arbejdspladser og for at være &raquo;en vigtig del af årsagen til de betydelige fremskridt i dansk eksport af grøn teknologi&laquo;, som det konkluderes i evalueringen, der er bestilt af Energi-, Forsynings- og Klimaministeriet. For besparelserne vil direkte skade udviklingen og dermed dansk eksport, mener branchedirektør for energi i Dansk Industri Troels Ranis.&raquo;Det er den helt forkerte vej at gå,&laquo; siger han. &raquo;Vi finder reduktionen meget uhensigtsmæssig, og det skal ikke være en hemmelighed, at vi havde håbet, at regeringen ville prioritere anderledes.&laquo;Forskningsprogrammet for teknologiudvikling og demonstration, EUDP, står til at miste 332 mio. kroner af i alt 385 mio. kroner, fordi regeringen i sit udkast til finansloven lægger op til markante besparelser på grøn forskning. Men Troels Ranis mener, at regeringen bør øge indsatsen, ikke beskære den.&raquo;Det er klart, at hvis man skærer mere end 300 mio. kroner af et program til 385 mio. kroner, så skader det udviklingen. I DI Energi har vi andre ambitioner.&laquo;Minister afviser kritikDirektør i Dansk Fjernvarme Kim Mortensen er ikke mindre harsk i sin kritik af regeringens spareplaner. Han mener, at regeringens finanslovsudspil er en &raquo;rundbarbering&laquo; af den grønne omstilling.&raquo;Det er rigtig, rigtig farligt for udviklingen af hele energiområdet,&laquo; siger Kim Mortensen.Han frygter det, han kalder en &rsquo;stop and go&rsquo;-politik: &raquo;Det tager jo år at bygge den her forskning op. Det er det, Venstre vil lukke ned nu &ndash; og sker det, bliver det rigtig dyrt for den grønne omstilling. Derfor kan vi ikke advare nok imod de besparelser.&laquo;De hårde ord preller imidlertid af på energi-, forsynings- og klimaminister Lars Christian Lilleholt, der i et skriftligt svar til Information skriver, at han er &raquo;temmelig uforstående over for den kritik&laquo;.&raquo;Regeringen vil arbejde for, at Danmark fortsat er et grønt foregangsland. Vi har sat et meget ambitiøst mål om, at Danmark skal være uafhængigt af fossile brændsler i 2050, og at vi til den tid skal kunne dække vores eget energiforbrug med vedvarende i energi,&laquo; siger Lars Christian Lilleholt.
