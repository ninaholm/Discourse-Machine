Enhedslisten: Økonomiske vismænd er 'blå klakører'
Enhedslisten fortsætter sine angreb på de økonomiske vismænd, der i sin forårsrapport roser regeringens,  DF's og Radikales efterlønsforringelser


De økonomiske vismænd er »klakører« og »heppekor« for den borgerlige regerings politik. Så krast lyder det fra Enhedslistens Frank Aaen, efter at de økonomiske vismænd i deres forårsrapport, der blev præsenteret i går, i det store og hele roser tilbagetrækningsreformen for at skabe mere troværdighed og mere balance i den langsigtede økonomi.»Vismændene giver fuld opbakning til VKO's økonomiske politik. Det er da helt i orden, at nogen økonomer har den opfattelse  men vi synes, at vismændene også godt kunne give plads til andre opfattelser end den nyliberalistiske tænkning, der dominerer,« siger Frank Aaen.Især raser han over, at vismændene ensidigt bakker op om den blå tilbagetrækningsreform  på trods af, at en række kritiske professorer fra især RUC og Aalborg Universitet har erklæret sig uenige i, at det vil føre til en udvidelse af arbejdsstyrke og mere beskæftigelse.»Det er meget problematisk, at alle vismændene er blå. Jeg går ikke ind for, at man skal ensrette. Men i stedet skulle man lade universiteterne udpege vismændene  og sikre, at forskellige økonomiske skoler blev repræsenteret,« siger han.Overvismand afviserFinansordfører for SF, Ole Sohn, vil ikke bakke Frank Aaens kritik op.»Man kan ikke sige, at vismændene skal optræde anderledes, end at de skal sige, hvad de mener. Og så er det jo godt, at der er nogle andre, der siger noget andet. Økonomer kan også tage fejl  og økonomisk politik skal bruges til at realisere de politiske forandringer, man ønsker,« siger han.Med en vis ironi erkender overvismand Hans Jørgen Whitta-Jacobsen, at de økonomiske vismænd tilhører en bestemt skole.»Det er en skole, hvor man benytter nogle bestemte metoder. Hvor man underbygger sine udsagn med tal, og empiri  og hvor de udsagn, vi kommer med, skal ligge inden for en fornuftig teoretisk ramme. Det er 95 pct. af alle danske økonomer, der tilhører den skole,« siger han.Overvismanden afviser, at han og hans to kolleger skulle være »blå« eller for ukritiske over for regeringen.»Det, mener jeg, kan afvises med det ene konkrete eksempel efter det andet. Vi er stærkt kritiske over for skattestoppets nominalprincip. Vi har kritiseret den meget ekspansive finanspolitik, der blev ført i 2006-2007 og lempelsen på landbrugets jordskatter på 500 mio. om året, og vi er meget kritiske over for hele den Energistrategi 2050, der skal styre den danske energipolitik. Og sådan kunne jeg fortsætte,« siger han.At økonomien bliver den helt store kampplads også i den kommende valgkamp, er overvismanden helt bevidst om.»Men som økonom synes jeg ikke, at folk alene skal lægge vægt på det økonomiske, når de skal stemme. Jeg tror på, at folk skal stemme på politikere, de har tillid til, og som de har nogle værdifællesskaber med. Og så vil jeg ikke sige mere om politik,« siger han.
