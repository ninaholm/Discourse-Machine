Kommuner tildeler førtidspension forskelligt
Der er stor variation i antallet af tildelte førtidspensioner i de forskellige kommuner. Det viser flere undersøgelser, der også peger på, at antallet af nye førtidspensionister nærmest kan halveres. Hverken R, V eller S ser potentialet i området i forhold til fremtidens mangel på arbejdskraft


Din bopæl har stor indflydelse på, om du kan blive førtidspensionist eller ej. Landets kommuner tildeler nemlig førtidspension forskelligt, viser en ny rapport fra Ankestyrelsen.Nogle kommuner har kun tildelt én førtidspension pr. 1.000 indbyggere, hvor andre har tildelt 12 procent pr. 1.000 indbyggere.Ankestyrelsen har i undersøgelsen taget højde for de forskelle, der kan være i de demografiske og sociale forhold i kommunerne, og påvist, at nogle kommuner således tildeler flere førtidspensioner, end man kunne forvente ud fra kommunens karakteristika, og andre tildeler færre.Rapporten underbygger en tidligere undersøgelse af kommunernes tildeling af førtidspension i 2006 og 2007 lavet af Anvendt Kommunalforskning (AKF).»Det er tankevækkende, at kommuner tilkender så forskelligt, når lovgrundlaget er det samme for alle,« siger Kræn Blume Jensen,  seniorforsker ved AKF.Psykiatri og vurderingerIfølge Kræn Blume Jensen er der dog et klart mønster i forskellene:»De kommuner, der tildeler flere førtidspension end forventet, tildeler flere med psykiske lidelser pension, hvorimod de kommuner, der giver færre førtidspension end forventet, de anerkender sjældnere en psykisk lidelse som grund nok til pensionen.«Ole Pass, formand for Socialcheferne, mener, at de store forskelle skyldes, at der trods det fælles lovgrundlag stadig er tale om skøn og vurdering.»Vi skal acceptere, at der er en faglig usikkerhed, som kun bliver større og større, fordi flere søger førtidspension på grund af psykiske sygdomme, og her er det svært ikke at afgøre ansøgningerne ud fra skøn.«Ole Pass vil ikke garantere, at der ikke sker fejl ude i kommunerne, men han mener ikke, at fejltagelser er grunden til de store forskelle mellem kommunerne.PotentialeKræn Blume Jensen peger også på de psykiske lidelser som et problemfelt.»Flere og flere unge får tilkendt førtidspension på grund af psykiske lidelser, selv om mange undersøgelser viser, at mange psykiske lidelser kan behandles. På den måde løser man et ikke-permanent problem med en permanent løsning. Man burde overveje et alternativ til førtidspension. For eksempel en tidsbegrænset pension til dem med lidelser, der kan behandles.«Ifølge AKF's undersøgelse kunne antallet af tildelte førtidspensioner reduceres med 43 procent, hvis alle kommuner gjorde som de 10 kommuner, der knap så hyppigt sender en borger på førtidspension.Arbejdsmarkedsordfører, Torben Hansen (S), er enig i, at antallet af førtidspensionister kan reduceres.»Det skal blandt andet gøres med uddannelsesrevalideringspladser, som der desværre er blevet færre af, fordi de koster. Men de er virksomme, og jeg er sikker på, at flere tildelinger af førtidspension kunne undgås på den måde,« siger han. Til trods for, at Helle Thorning-Schmidt (S) i weekenden meldte ud, at efterlønnen er fredet, og at pengene skal findes et andet sted, så ser Torben Hansen ikke et potentiale i førtidspensionisterne.Intet at spare ved det»Der er intet at spare her, så det er ikke derfor, vi skal se på området. Det handler om, at det ikke er godt for mennesker at blive parkeret, hvis de egentligt godt kunne fungere på arbejdsmarkedet,« siger han.Det er arbejdsmarkedsordfører Morten Østergaard (R) enig i:»I 2015 vil vi have antallet af førtidspensionister reduceret med 10 procent - ikke på grund af besparelser - men på grund af menneskelige hensyn. Området skal simpelthen reformeres.«Men arbejdsmarkedsordfører Ellen Trane Nørby (V) mener ikke, at tiden er til reformer.»Med den nuværende økonomiske situation er det problematisk at lave store reformer, fordi det skaber utryghed om folks indtægt. Samtidig har vi heller ikke brug for dem på arbejdsmarkedet lige nu, og derfor bør fokus være et andet sted,« forklarer hun.Ellen Trane Nørby fortæller dog, at regeringen forhandler med Kommunernes Landsforening om at få oprettet såkaldte »objektive sagsbehandlingssteder«, så sagsbehandlingen i førtidspensionssager kan blive mere ensartet.Ifølge hende er forskellene nemlig »et stort problem, der underminerer retssikkerheden.«
