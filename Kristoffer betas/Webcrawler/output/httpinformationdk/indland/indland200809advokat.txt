Advokater roser EU-dom



 Retssamfund
Den skelsættende dom fra EF-Domstolen i går om terrorlisterne er tegn på, at dommerne forsøger at holde fast i grundlæggende principper i et retssamfund. 
Det siger advokat Hanne Rahbæk, der er medlem af Advokatrådet og af rådets strafferetsudvalg. 
EF-Domstolen fastslog, at de mennesker, der sættes på terrorlisterne, har ret til at få en begrundelse for indgrebet, ligesom de skal have mulighed for at forsvare sig. 
"Dommen viser, at de sædvanlige principper for myndighedsudøvelse ikke kan tilsidesættes, fordi det drejer sig om terror. En afgørelse skal begrundes, og man skal have lejlighed til at udtale sig, siger Hanne Rahbæk. 

