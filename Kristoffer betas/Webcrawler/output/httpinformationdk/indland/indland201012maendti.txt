Mænd vil tilbage i kvindeskolen
Drengene mangler mandlige rollemodeller i folkeskolen, hvor under en tredjedel af lærerne i dag er mænd. Men mændene er så småt på vej tilbage til folkeskolen: Hver fjerde af de nye studerende på læreruddannelsen er mænd
Lærerne i den danske folkeskole er helt overvejende kvinder. Kun 30 procent af lærerne i folkeskolen er mænd, hvilket betyder, at drengene i skolen savner rollemodeller. Men mændene kan være på vej tilbage nu - i hvert fald lyder meldingen fra seminarerne, at et stigende antal mænd vil uddanne sig til at blive lærere.

Folkeskolen er fyldt med kvinder. Over 70 procent af lærerne er i dag kvinder. Den skæve kønsfordeling i skolen er et problem, fordi drengene mangler mænd, som de kan identificere sig med, mener skoleforskere.»En af de mest grundlæggende former for læring er, at eleverne spejler sig i lærerne eller andre kompetente voksne. Det lave antal mandlige lærere gør, at drengene mangler mænd at spejle sig i,« siger Andreas Rasch-Christensen, der er videnscenterleder på VIA University College.Hele 92 procent af lærerne vil gerne have en mere ligelig fordeling kønsfordeling på landets lærerværelser, viser en undersøgelse fra 2007. Især antallet af unge mandlige lærere under 30 er lavt, selv om sommerens rekord-optag på de videregående uddannelser, også betød en stigning i antallet af mænd, der søgte ind på læreruddannelsen. Hver fjerde af de nye lærerstuderende er nu mænd, og det er nødvendigt at holde det niveau, hvis skolen skal løse problemerne med drengene i skolen, mener formand for Professionshøjskolernes Rektorkollegium Laust Joen Jakobsen.»Drengene møder næsten ingen mænd i daginstitutioner og kun ganske få mænd i folkeskolen, og der er ingen tvivl om, at det præger dem. Lærerjobbet har længe været et kvindeerhverv, som understøtter en pigeskole. Jeg tror, flere mandlige lærere ville være med til at rette op på, at flere drenge klarer sig dårligt i skolen,« siger han.Praktisk uddannelseProfessor på Danmarks Pædagogisk Universitetsskole Jens Rasmussen mener ikke, at drengenes problemer i skolen hænger sammen med, at der er for få mandlige lærere. Ifølge norske undersøgelser opnår eleverne bedre faglige resultater hos kvindelige lærere, forklarer han.»Når man taler om mangel på mænd i skolen, så handler det mere om identifikation end om undervisningens kvalitet,« siger Jens Rasmussen.Når læreruddannelsen bliver valgt fra, så er det, fordi de potentielle studerende ikke mener, den er fagligt udfordrende nok, forklarer Jens Rasmussen, der har været med til at lave en stor undersøgelse i de nordiske lande om valg og fravalg af læreruddannelsen. Manglen på karriereveje efter læreruddannelsen spiller også ind.På Professionshøjskolen Sjælland har svaret på at få flere mænd til at læse til lærer været at lave en mere praktisk betonet læreruddannelse, hvor de studerende kan arbejde deltid som lærere ved siden af.Brug for rollemodeller»Mange af de potentielle mandlige studerende i vores område har allerede haft job i flere år med en god løn, derfor har de svært ved at skulle i gang med en uddannelse på SU,« forklarer skolens rektor Ulla Koch.Den nye læreruddannelse har betydet en lille stigning i antallet af mandlige studerende. Ulla Koch mener, at folkeskolen af hensyn til alle elever burde have en mere ligelig kønsfordeling .»Jeg tror, alle har et ønske om, at der var flere mandlige lærere blandt de uddannede. Vi har jo lige så mange drenge som piger i skolen, og de har brug for rollemodeller af både hunkøn og hankøn i skolen,« siger Ulla Koch.
