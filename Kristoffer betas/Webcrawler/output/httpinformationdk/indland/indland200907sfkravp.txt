SF: 'Vi har krav på en smiley-ordning for dyrepensioner'
Karina Lorentzen Dehnhardt fra SF har - ud over smiley-ordninger for dyrepensioner - foreslået, at man indfører et centralt alarmnummer for tilskadekomne dyr i naturen. Hun afviser, at SF's store interesse for dyrevelfærd er et forsøg på at stjæle vælgere fra DF


SF har på det seneste markeret sig på et område, som Dansk Folkeparti normalt har siddet tungt på, nemlig velfærden for de danske kæledyr. I sidste uge stillede Karina Lorentzen Dehnhardt MF for SF, hele fem spørgsmål til justitsministeren, som handler om dyrevelfærd. Justitsminister Brian Mikkelsen skal bl.a. svare på det her spørgsmål: »Hvordan forholder ministeren sig til en smiley-ordning for dyrepensioner, således at forbrugerne kan få nemmere ved at vælge pension«?»Hvis det var mig, der var hundeejer, så ville jeg gerne vide, at min hund var i trygge hænder, at den fik vand og de gåture, som der er blevet lovet,« siger Karina Lorentzen Dehnhardt.»Jeg snakkede med en af mine veninder, som fortalte, at hun havde været ude med sin hund på en hundepension, fordi hun skulle på ferie, og der måtte hun ikke få lov til at se, hvordan hundene blev opbevaret - hun skulle bare aflevere hunden ved døren, og det synes jeg jo ikke er godt nok.«Veninden kunne ikke få en plads på den pension, hun normalt brugte, så hun valgte at blive hjemme fra ferie i to dage, indtil der var plads, fortæller Karina Lorentzen Denhardt: » ... og der tænker jeg, at der skal simpelthen være nogle helt bestemte standarder for, hvordan man har hunde og andre dyr i pension, og jeg synes, det ville være fint, hvis der var en smiley-ordning, så det blev mere gennemsigtigt, og folk kunne se, hvordan det sidste kontrolbesøg var.«Det er en artikelserie i JydskeVestkysten, der har fået hende op af stolen. Her beskriver Jørgen Jensen, kredsformand for dyrenes beskyttelse, hvordan han af og til har oplevet, at hunde står i deres eget skidt, når han kommer ud på dyrepensionerne. Han har også set eksempler på, at især hunde får det psykisk dårligt af at være i hundepension. »De keder sig, fordi de ikke bliver luftet og snakket med hver dag. Der er hunde, som aldrig kommer sig over sådan et ophold,« siger han i artiklen.»Med fødevare-smiley-ordningen kan gæsterne se, hvordan kontrollen gik sidste gang, myndighederne var på besøg. Og det synes jeg egentlig også forbrugerne har krav på, når det gælder dyrepensioner,« siger Karina Lorentzen Dehnhardt.Se på foder og vand- Hvordan havde du tænkt dig, at sådan en smiley-ordning skulle fungere i praksis?»Jamen, jeg forestiller mig, at den skulle være lige som den smiley-ordning, vi har for restauranter, hvor man kigger efter nogle bestemte ting ved kontrollerne. I restauranterne er det jo, hvordan fødevarerne er opbevaret, og om temperaturen er okay, og ved pensionerne kunne man jo forestille sig, at det var sådan noget med, om der er rent, og om der er fodder og vand nok.«- Hvem skulle man så sætte til at tage rundt på landets dyrepensioner og uddele smiley'er?»Jamen, man kunne jo godt forestille sig, at det blev lagt ind under Fødevarestyrelsen, som jo i forvejen har kontrollen med landbruget. Det er jo lidt i samme boldgade,« foreslår Karina Lorentzen Dehnhardt.- Hvor meget tror du, sådan en smiley-ordning ville koste?»Det er jo et godt spørgsmål. Det ved jeg simpelthen ikke, og jeg kan ikke huske, om jeg har spurgt til økonomien. Det er jeg ikke sikker på. I første omgang ville jeg bare prøve at afdække problemstillingen,« siger hun.- Det ville jo være nogle penge, der skulle tages et andet sted fra, så hvor ville du foreslå, at man tager pengene fra?red.»Det må man jo se, når man har et overslag for, hvad det koster. Det, jeg egentlig har interesseret mig for her i første omgang, er den problemstilling, som der jo helt oplagt er,« siger Karina Lorentzen Dehnhardt. Hun mener i det hele taget, at området med dyrepensioner virker ukontrolleret og ureguleret, og hun har derfor også spurgt justitsministeren hvor mange »anmeldte og uanmeldte kontrolbesøg, politiet har foretaget hos disse (dyrepensionerne, ) de seneste tre år«. I sidste uge foreslog hun desuden justitsministeren at indføre »et centralt opkaldsnummer, fx 116 el. lign. i stil med politiets 114 for tilskadekomne dyr i naturen, idet det vil lette borgerens adkomst til relevant kontakt, når denne står uden de brugbare telefonnumre i naturen?«, som det hedder i spørgsmålet.- Du har stillet i alt fem spørgsmål til justitsministeren på baggrund af den her ene artikel i Jydske Vestkysten - er det ikke usædvanligt mange spørgsmål, når det gælder sådan et emne?»Nej, det tror jeg egentlig ikke. Når jeg har stillet fem spørgsmål, så er det jo, fordi jeg prøver at afdække, om der overhovedet er et problem, og om det er noget, vi skal gøre noget ved,« siger hun.- SF er begyndt at markere sig mere på kæledyr. Hvordan kan det være?Jamen, jeg tror, egentlig mest, det er min personlige interesse. Da jeg var ny i Folketinget, fik jeg en plads i fødevareudvalget, og jeg synes, det var lidt interessant, at vi ikke rigtigt havde så mange forslag til kæledyr. Så det er nok lidt min fortjeneste, at vi har udviklet den niche. Det er meget båret af personlig interesse og motivation, for jeg holder rigtigt meget af dyr,« siger hun- Tidligere har det jo især været Dansk Folkeparti, der har markeret sig på dyrevelfærd, når det gælder kæledyr - er SF ikke bare på vælgerhugst hos DF?»Jeg tror faktisk ikke, at vi appellerer til de samme vælgere, så jeg tvivler på, at det er vælgerhugst som sådan,« siger SF'eren.
