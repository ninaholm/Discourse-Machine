FOA’s pensionsselskab kritiseres for uansvarlige investeringer
FOA’s pensionsselskab har investeringer i firmaer, der får kritik for at operere på Vestbredden. Selskabets bestyrelsesformand, Dennis Kristensen, der også er formand for FOA, har tidligere kritiseret Israels fremfærd i de palæstinensiske områder


Medlemmer af FOA har gennem pensionsselskabet PenSam dele af deres pensionsopsparing investeret i virksomheder, som kritiseres for at krænke menneskerettighederne på den besatte Vestbred.Det er tilfældet, selv om Danwatch i to rapporter i henholdsvis 2012 og 2014 har gjort PenSam opmærksom på problemstillingen, og selv om FOA&rsquo;s formand, Dennis Kristensen, der også er bestyrelsesformand for PenSam, tidligere har kritiseret Israels fremfærd i de besatte palæstinensiske områder:&raquo;En varig fred forudsætter, at den israelske blokade af Gaza ophæves, og at palæstinenserne igen får råderet over deres landområder,&laquo; sagde Dennis Kristensen blandt andet ved en demonstration i august 2014 imod Israels blokade af Gaza og besættelse af palæstinensiske områder.Læs også:&nbsp;Striden om sosu&rsquo;ernes pensionspenge &ndash; og VestbreddenPenSam har bl.a. aktier i det tyske selskab HeidelbergCement, som PFA sortlistede i december, fordi det udvinder cement på besat palæstinensisk jord.PenSam har ligeledes investeringer i G4S, Motorola, og Cement Roadstone Holdings, der alle er blevet kritiseret for at være med til at opretholde konflikten i de besatte områder.&raquo;PenSam har længe kendt til hele den liste af problematiske selskaber, de har investeringer i, tilsyneladende uden at gøre noget ved det &ndash; det flugter hverken med internationale retningslinjer eller PenSams egen politik for ansvarlige investeringer,&laquo; siger Troels Børrild, politisk rådgiver i Mellemfolkeligt Samvirke.I sin egen investeringspolitik forpligter PenSam sig på, at de selskaber, som pensionskassen investerer i, &raquo;respekterer basale menneskerettigheder&laquo;.Søren Dijohn, seniorøkonom hos PenSam, skrev i december i en mail til Information, at investeringerne i HeidelbergCement alene &raquo;svarer til ca. 10 kr. per kunde i gennemsnit eller 0,04 promille af vores investeringer.&laquo;Men det er ikke nogen god forklaring, mener lektor på CBS Steen Vallentin: &raquo;Når man har forpligtet sig på en forsvarlig investeringspolitik, holder det ikke at dække sig ind bag, at investeringen ikke er særlig stor.&laquo;Søren Dijohn fra PenSam skriver i en ny mail, at virksomheden EIRIS, som pensionsselskabet benytter til at screene selskaber, vurderer, at investeringerne &raquo;ikke strider mod vores etiske retningslinjer, som bl.a bygger på konventioner og aftaler tiltrådt af den danske stat&laquo;.Dennis Kristensen har afvist at stille op til et mundtligt interview, men i en mail skriver han, at PenSam nu har bedt om en ny &raquo;særscreening hos EIRIS&laquo;.Samtidig afviser han, at hans tale ved demonstrationen i 2014 skulle være relevant for PenSams investeringer, fordi demonstration tog &raquo;udgangspunkt i israelske bombninger, der både ramte civile og lokalt sundhedspersonale i FOA&rsquo;s søsterforbund i Gaza og internationale hjælpearbejdere&laquo;.
