Strammere krav til nye uddannelser



 Akkrediteringsrådet har lagt en ny strammere linje for uddannelsers samfundsrelevans og har på den baggrund afvist syv nye uddannelser. Samtidig har rådet godkendt 15 nye uddannelser, og antallet af ansøgninger om nye uddannelser er stigende.
»I Akkrediteringsrådet forventer vi, at forslag til nye uddannelser bygger på et klartsamfundsbehov. Det behov skal universiteterne kunne påvise. Vi har med denne runde af nye uddannelser set, at flere universiteter ikke har formået at løfte bevisbyrden. Derfor får de afslag,« siger rådets formand Søren Barlebo Rasmussen.Med den nye linje lægger rådet vægt på, at universiteterne inddrager potentielle aftagere, så de tidligt i udviklingen kan komme med forslag til forbedringer. Desuden skal universitetet retfærdiggøre forskellen og behovet i forhold til beslægtede uddannelser. Blandt de syv afviste er en bachelor og en kandidat i interaktionsdesign på Aalborg Universitet og en bachelor i entreprenørskab og forretningsudvikling på CBS. Til gengæld har rådet godkendt en master i politivirksomhed i Aalborg og en bachelor i erhvervsøkonomi og projektledelse på CBS.

