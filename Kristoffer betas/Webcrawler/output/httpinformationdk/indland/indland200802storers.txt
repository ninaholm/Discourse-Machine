Stor erstatning til frifundet



 En af de frifundne i terrorsagen fra Glostrup har fået en ekstraordinær stor erstatning. Rigsadvokaten har erklæret sig enig i, at den 21-årige har krav på tredobbelt erstatning i forhold til den normale takst for uberettiget varetægtsfængsling. Det oplyser den 21-åriges advokat, Niels Forsby. Det samlede beløb kommer op på cirka 840.000 kroner. Heri indgår også erstatning for tabt arbejdsfortjeneste og for inddragelse af hans pas. Tidligere mente statsadvokaten, at den frifundne 'kun' skulle have det dobbelte af det normale beløb. Men rigsadvokat Jørgen Steen Sørensen er altså enig med Niels Forsby i, at en sigtelse og tiltale for terrorisme er mere belastende end f.eks. en sigtelse om drab. 

