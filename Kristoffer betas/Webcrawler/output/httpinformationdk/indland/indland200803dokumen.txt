Dokumentation: Blüdnikows opfordring til Information



Uddrag af mail fra Bent Blüdnikow, kulturmedarbejder ved Berlingske Tidende, til Information den 23. januar 2008:Jeg håber, at debatten kan rykke nogle erkendelsesgrænser. Sagen er jo, at vi i årtier har debatteret nazismen, fascismen og højreradikalismen. Jeg selv har deltaget med iver i disse debatter og jeg har bl.a. skrevet bogen ”Som om de slet ikke eksisterede” om den danske flygtningepolitik i 1930erne (...) Jeg håber, at avisen af et ærligt hjerte vil efterforske disse emner, som jeg ud af min svækkede hukommelse har fremdraget. Det vil selvfølgelig også kræve, at man går til avisens koryfæer som f.eks. Eyvind Larsen og andre. Emnerne er:1. Gennem 1980erne og 1990erne var det Jørgen Dragsdahl, der dækkede alle aspekter af stormagtsopgøret. Han blev af PET betegnet som sovjetunionens vigtigste spion. I Jyllands Posten har Bent Jensen fremdraget en række af hans tendentiøse artikler, hvis formål tilsyneladende var at skildre USA som agressiv og USSR som den svage part. Han fik frit spillerum og spillede en betydelig rolle for Informations læsere og brede kredse. Er det rigtigt, at han var tendentiøs og talte Sovjetunionens sag?&nbsp;&nbsp;2. Information havde bl.a. Wilfred Burchett som Asien korrespondent. Det er nu kommet frem, at han var spion for Sovjetunionen. ER det sandt, at Information havde denne mand som påvirkningsagent? Og hvorfor har Information aldrig fortalt om hans gøren og laden? 3. En af de afgørende totalitære dragninger var mod Maoismen. Da Mao døde i 1976 bragte Eyvind Larsen en 3 siders stor nekrolog med en hyldest til denne tyran. Men ikke nok med det. Avisen var gennemsyret af maoisme. Bladets Kina korrespondent Hans Granquist beskrev afstemninger i de lokale kinesiske samfund som udtryk for et sandt og ~direkte demokrati, som var beundringsværdigt. Man bragte temanumre med en lang række Mao-elskere (se side 227 i Mikkel Plums bog ”Bombarder hovedkvarteret). Og Knud Vilby skrev, at han ville støtte Kinas diktatur, hvis det bragte mad på bordet – og det gjorde det ifølge ham. Men man vidste i brede vestlige kredse udmærket at Mao var en morder og millionvis sultede, døde og led. Hvorfor løb man med?4. Der var sympati for Rote Arme Fraktion inde i redaktionslokaler. Da den fornuftige Peter Wivel skrev en leder, hvor han klart tog afstand fra bandens terroristiske midler, ~skrev Knud Vilby en modleder med en langt større grad af sympati for gruppens handlinger. De fleste journalister støttede Vilby.~ Men selv Peter Wivel var farvet af tidens holdninger og beskrev i en leder det tyske borgerlige retssamfund som sammenligneligt med det nazistiske (Jesper Vind Jensen har citeret denne leder i Weekendavisen). Den slags sammenligninger var jo lige netop legitimeringen for Rote Arme Fraktions sympatisører. I en blog i Politiken skrev Peter Wivel – i forbindelse med hans bog – at Information havde sendt folk til Baaders og Enslins begravelse som udtryk for sympati. Men så må jeg også spørge, hvorfor Information ikke, når Peter Wivel så kommer med en bog om Rote Arme Fraktion, af egen drift tager sagen om sin egen fortid op? Hvorfor er det mig, der skal gøre det?5. I 1979-80 blev den tyske spion Jörg Meyer arresteret i Danmark. Information kastede sig ud i lange solidaritetsartikler med ham. Avisens forlag udgav hans digte ”Isolationsdigte” og hyldede ham. Han var spion og han har selv indrømmet det. Hvor dybt gik solidariteten med ham?6.&nbsp;Og så kunne man endelig bede avisen se nærmere på Blekingegadesagen og holdninger på avisen, hvor Niels Rohleder førte an i oppositionen til Lars Villemoes. Jeg håber, at disse temaer vil være gode oplæg til~ avisens videre undersøgelser.
