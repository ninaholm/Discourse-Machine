Danske ingeniører stemmer ja til fortsat at investere i kul
Ved en urafstemning er det nu afgjort, at pensionskassen for civil- og akademiingeniører ikke afvikler investeringer i store kulselskaber. Ærgerligt, lyder det fra organisationen Ansvarlig Fremtid, der dog glæder sig over den opmærksomhed, sagen har fået


Medlemmerne af syv danske pensionsselskaber har i løbet af foråret skulle tage stilling til et forslag fra bevægelsen Ansvarlig Fremtid, der ønsker, at pensionskasserne skal droppe investeringer i verdens 100 største kulselskaber samt investeringer i risikable olie- og gasprojekter, eksempelvis i Arktis. I tre af de danske pensionskasser mødte forslaget opbakning ved forårets generalforsamlinger, mens det blev nedstemt i fire andre pensionskasser.Ingen af de pensionskasser, hvor medlemmerne har stemt ja til forslaget, har dog indtil videre besluttet at følge opfordringen og afvikle kundernes investeringer i kul, olie og gas. En pensionskasses bestyrelse er nemlig ikke forpligtet til at følge medlemmernes ønske, men blot at sikre det bedst mulige afkast af medlemmernes penge.Læs også:&nbsp;Kritik af Unipension: De siger ét, men gør noget andetEn anden årsag til at bestyrelsen i blandt andre Danske Civil- og Akademiingeniørers Pensionskasse (DIP) ikke umiddelbart valgte af følge afstemningen ved årets generalforsamling er, at kun ganske få medlemmer stemmer ved en generalforsamling, og derfor er resultatet ikke repræsentativt.Derfor valgte bestyrelsen i DIP, at sende forslaget fra Ansvarlig Fremtid til urafstemning, så samtlige medlemmer har kunnet stemme indtil søndag midnat.&raquo;Det blev et nej til vores forslag, og det er måske ikke så overraskende. Mange ingeniører er lidt forsigtige og lytter til det, bestyrelsen siger,&laquo; forklarer Hans Genefke, medlem af Ansvarlig Fremtid.Stor opmærksomhedHans Genefke Jørgensen synes, at det er ærgerligt, at forslaget i sidste ende faldt, men glæder sig alligevel over, at så mange har taget stilling til forslaget.I alt valgte 30 procent af medlemmerne i pensionskassen at afgive stemme. Heraf stemte godt 60 procent nej &ndash; og fulgte dermed bestyrelsens opfordring til at forkaste forslaget &ndash; mens knap 40 procent altså bakkede op om Ansvarlig Fremtids ønske om at afvikle investeringer i kul.&raquo;En stemmeprocent på 30 er flot. Det er glædeligt, at så mange interesserer sig for sagen &ndash; og af dem har 40 procent stemt ja til vores forslag &ndash; det synes jeg er ok,&laquo; siger Hans Genefke Jørgensen. Undervejs har der været en del polemik om afstemningsprocessen, da pensionskassen DIP ved en fejl kun havde lagt informationsmateriale ud, der bakkede op om bestyrelsens holdning.Og altså ikke information om modpartens holdninger repræsenteret ved Ansvarlig Fremtid. &raquo;To tredjedele af dem, der har stemt, stemte de første dage, hvor der var kludder i den information, som opsparerne skulle tage stilling til. Det er lidt ærgerligt,&laquo; siger Hans Genefke Jørgensen, der dog ikke mener, at hele afstemningen bør gå om.I stedet glæder han sig over, hvor langt bevægelsen er nået.&raquo;Det er en fantastisk interesse for vores forslag, vi har oplevet. Tænk for bare et år siden, var der stort set ingen, der tog stilling til det her spørgsmål,&laquo; siger han. Derfor fortsætter kampen for at afvikle pensionsopsparinger investeret i fossile brændsler.&raquo;Det er så vigtig en problemstilling, at jeg derfor er sikker på, at vi er klar til at arbejde videre i samme spor næste år,&laquo; afslutter Hans Genefke Jørgensen.
