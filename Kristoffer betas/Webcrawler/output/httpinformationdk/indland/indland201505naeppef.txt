Næppe færre offentligt ansatte
Den offentlige sektor bliver et af valgkampens hovedområder, men uanset vinderen kommer der næppe færre ansatte i sektoren


Minus 1,5? Nul komma nul. Eller et par positive tal efter kommaet. Den politiske debat om væksten i den offentlige sektor er et af de områder, hvor partierne på Christiansborg er uenige. Men hvad enten statsministeren efter valget hedder Helle Thorning-Schmidt (S) eller Lars Løkke Rasmussen (V), vil der ifølge professor og velfærdsforsker ved Roskilde Universitet, Bent Greve, med stor sandsynlighed komme nedskæringer.&raquo;Usikkerheden hos de borgerlige partier handler om, hvad DF vil acceptere. De vil have en vækst i den offentlige sektor, mens de øvrige borgerlige partier ønsker nulvækst eller minusvækst. Så man må forvente en mindre vækst i den offentlige sektor under en blå regering end en rød regering. Men det er meget usikkert, hvor man i givet fald vil tage pengene henne,&laquo; forklarer Bent Greve.&raquo;Der er både faste og variable omkostninger i den offentlige sektor, og kommer der en lavere vækst, vil det mærkes som nedskæringer. Under en rød regering kan det også opleves som en nedskæring, fordi røde regeringer ofte vil tage nye opgaver ind i velfærdssamfundet, og så smører man ofte velfærdslaget tyndere ud.&laquo;Med lav eller ingen vækst i den offentlige sektor vil politikerne fortsætte med at kræve højere produktivitet og mere modernisering, vurderer Bent Greve.&raquo;Der vil sidde et stærkt Finansministerium, som uanset regeringens farve vil insistere på, at den offentlige sektor skal løbe hurtigere. Men der er forskel på, hvordan man vil nå disse effektiviseringer. De borgerlige vil udlicitere, mens en rød regering formentlig hellere vil investere i teknologier.&laquo;Tal fra Finansministeriet viser, at der i perioden fra 2011 til 2014 er kommet 14.000 færre offentligt ansatte. Den udvikling vurderer Bent Greve dog vil standse.&raquo;Vi vil næppe opleve samme nedgang, fordi kommuner, regioner og stat er blevet bedre til at overholde deres budgetter. Men der bliver brug for at flytte rundt på medarbejderne &ndash; sandsynligvis fra børne- til ældreområdet.&laquo;FORSKELLEN PÅ BLOKKENES POLITIKBeskæftigelsespolitik:Dagpengene kan give blå blok problemerSundhedspolitik:Løkke skærper blå sundhedspolitikUddannelsespolitik:Uddannelse er vigtig for både rød og blåSkattepolitik:Ikke råd til megen ny skattepolitikRetspolitik:Retspolitiske opgør i vente ved blå sejrVelfærdspolitik:Næppe færre offentligt ansatte
