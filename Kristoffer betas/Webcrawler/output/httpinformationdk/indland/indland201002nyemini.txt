Nye ministre på næsten alle pladser
Lars Løkke Rasmussen møblerer fuldstændig om i regeringen. Kun fem ministre beholder deres poster. To af Venstres absolutte topfolk forsvinder fra regeringen


Statsminister Lars Løkke Rasmussen rokerer fuldstændig rundt i sin regering, bekræfter Statsministeriet i en pressemeddelelse.Kun fire ministre beholder deres post i rokaden, der også indebærer et uventet exit til to af Venstres absolutte topfolk. Det erSøren GadeogKristian Jensen, der ikke længere er en del af regeringen.Den konservative leder Lene Espersen er ny udenrigsminister, hvor hun afløser partifællen Per Stig Møller, der skal være ny kulturminister.Rokaden betyder også et farvel til Ulla Tørnæs, Eva Kjær Hansen, Jakob Axel Nielsen og Carina Christensen, mens danskerne skal vænne sig til andre hidtil ukendte navne på ministerholder.Charlotte Sahl-Madsen, der kommer fra en stilling som direktør i Danfoss Universe, er ny videnskabsminister, mens Venstre-manden Henrik Høegh forfremmes fra menigt folketingsmedlem til ny fødevareminister. Den konservative regionrådspolitiker Benedikte Kiær bliver ny socialminister.Ny på ministerholdet er også Søren Pind (V), der skal være udviklingsminister, mens tidligere miljøminister Hans Christian Schmidt får et overraskende ministercomeback som transportminister.Venstres Tine Nedergaard skal være undervisningsminister.Ud over statsminister Lars Løkke Rasmussen bevarer integrationsminister Birthe Rønn Hornbech, finansminister Claus Hjort Frederiksen, beskæftigelsesminister Inger Støjberg, samt klimaminister Lykke Friis deres poster. Friis får dog tilføjet ligestilling til sit resort fra Inger Støjberg.
