Dommen over dansk konkurrenceevne fældes af erhvervslivet selv
Internationale organisationer forsøger at måle landes konkurrenceevne med meningsmålinger blandt erhvervslivet top. Metoden betegnes som useriøs af økonomer, men politikere, medier og interesseorganisationer bruger dem alligevel til at fejre og forbande Danmarks konkurrenceevne
Det er i vid udstrækning danske erhvervslederes udsagn, der ligger til grund for de vurderinger af, hvor konkurrencedygtigt Danmark er, som danner bagtæppe for den danske debat. Men erhvervslederne har deres egne kartofler at hyppe, når de bliver spurgt og er ikke sandhedsvidner, siger kritikere af rapporterne

Udtrykket &rsquo;konkurrenceevnen&rsquo; er blevet et centralt begreb, når politikere og interesse-organisationer skal diskutere reformer af den danske velfærdsstat og hvilke tiltag, der er nødvendige for at sikre velfærden i fremtiden.Men når evnen til at konkurrere med andre nationer rangeres og måles af internationale organisationer, sker det med spørgeskemaer til erhvervslivet top.De rapporter og ranglister, der kommer ud af det, bruger politikere, interesseorganisationer og medier til at slå fast, hvor godt eller skidt det står til med den danske konkurrenceevne i forhold til andre lande.Sat på spidsen karakteriserer Torben M. Andersen, tidligere overvismand og professor i økonomi på Aarhus Universitet, imidlertid rapporterne som en del af &raquo;underholdningsindustrien&laquo;.Rapporterne stammer fra tænketanken World Economic Forum og den schweiziske handelshøjskole International Institute for Management Development (IMD), der hvert år giver lande karakterer og sætter dem på en rangliste ud fra deres konkurrenceevne.Men &raquo;ingen seriøse økonomer tillægger dem nogen faglig vægt,&laquo; siger Torben M. Andersen.Bruges politiskPå trods af kritikken bliver rapporterne brugt over en bred kam i den politiske debat.I forbindelse med sidste finanslov talte Marianne Jelved (R) i Folketinget om den forringede danske konkurrenceevne: &raquo;&hellip; det er jo konkurrenceevnen, der er hovedproblemet. Derfor må vi bare tage det lange, seje træk, der gør, at vi gradvist kan få den konkurrenceevne forbedret,&laquo; sagde hun og henviste til rapporten fra World Economic Forum.Venstres Peter Christensen istemmer samme dag:&raquo;For nylig offentliggjorde World Economic Forum sin opgørelse over de mest konkurrencedygtige lande, og desværre viser den, at Danmark er gledet ud af topti &ndash; fra en 8.-plads til en 12.-plads på et enkelt år på samme liste, hvor vi for bare få år siden lå i toptre,&laquo; sagde han.Også Ole Birk Olesen (LA) og Thomas Jensen (S) har brugt rapporten til at fremhæve samme problemstilling.Med modsatte fortegn har både LO og Dansk Industri brugt rapporterne til at konkludere, at det henholdsvis går godt og skidt med konkurrenceevnen i Danmark.Det samme gælder en række medier, også Dagbladet Information, der har brugt rapporterne til at udlægge dansk konkurrenceevne.Bo Sandemann Rasmussen, der er økonomiprofessor på Aarhus Universitet, mener, at undersøgelserne er &raquo;fyldt med metodemæssige problemer&laquo; og præget af tilfældigheder.Og landenes placering på ranglisterne kan ikke bruges til meget, siger Bo Sandemann Rasmussen.&raquo;Det er ikke afgørende, om man ligger nr. 4, 5, eller 10 på listen, for der er masser af vilkårlighed i undersøgelserne,&laquo; siger han.Erhvervslivets talerørRapporterne giver karakterer og sætter lande på ranglister ud fra resultaterne, der delvist er baseret på spørgeskemaer til erhvervslivet i kombination med økonomiske nøgletal.Her bliver ledere i erhvervslivet blandt andet spurgt om, hvordan de vurderer landets uddannelsesforhold, finansielle miljø og infrastruktur.I rapporten fra World Economic Forum i 2012 er over to tredjedele af de data, som munder ud i én samlet karakter til Danmark, baseret på spørgsmål til erhvervslivets ledere.Samtidig er det kun 161 virksomheder i Danmark, som har svaret på spørgsmålene, viser en opgørelse fra tænketanken CEPOS.Det er dog ikke den eneste usikkerhed, der er med i undersøgelsen:&raquo;Det er noget problematisk, at lederne skal svare på en syvtrins-skala. Det er muligt, at de fleste erhvervsledere i et enkelt land fortolker skalaen på samme måde, men at tro på, at de her skalaer bliver opfattet ens i hele verden, er ret tvivlsomt,&laquo; siger Bo Sandemann Rasmussen.Han mener også, at der er en risiko for, at undersøgelserne er &raquo;politisk inficerede&laquo; og &raquo;tendentiøse&laquo;.&raquo;Hvis man som leder er utilfreds med skattetrykket, er der fare for, at man giver det område en meget lav vurdering og håber på, at politikerne er opmærksomme på det,&laquo; siger han.Kan bruges til alt og intetMen det er heller ikke meningen, at man skal tage undersøgelserne som videnskabeligt svar på, hvordan et lands konkurrenceevne tager sig ud.Det mener Hanne Shapiro, som er centerchef på Teknologisk Institut, World Economic Forums danske samarbejdspartner.&raquo;Det er virksomhedsledernes talerør, og det er derfor deres synspunkter, der kommer til udtryk. Men nogle gange bliver analyser læst, som Fanden læser Biblen og brugt til politisk kommunikation,&laquo; siger hun.&raquo;Meningen med rapporten er, at den skal skabe debat. Ikke tages som om, at Danmark definitivt ligger på plads nummer 12. Derfor skal man bruge dem med omhu og intelligens.&laquo;Rapporterne analyserer som nævnt en række områder, der samlet giver én karakter og placering på ranglisterne.Den brede definition af konkurrenceevne gør, at man kan plukke i resultaterne og vende dem op og ned, så &raquo;man næsten kan bruge undersøgelserne til at argumentere for hvad som helst,&laquo; siger Bo Sandemann Rasmussen.&raquo;Selv om vi ligger lavt rangeret på skatteområdet, så ligger vi generelt højt på den overordnede rangliste. Det kan bruges til at sige, at vi skal gøre noget ved skatterne, mens andre kan sige, at resten ser pænt ud, så hvorfor overhovedet gøre noget?&laquo; siger han.&raquo;På den måde er der intet klart og entydigt samlet mål, der gør, at vi kan sige, om det går i den ene eller den anden retning.&laquo;&raquo;Man kan trække de underpunkter ud, som passer i ens agenda og viser, at man klarer sig godt eller skidt,&laquo; siger han.Den udlægning er Torben M. Andersen enig i.&raquo;Rangordner og tal har en magi, fordi de lyder mere konkrete, end hvis man ud i den blå luft siger et eller andet. Men de her undersøgelser har ingen faglig vægt,&laquo; siger han.Begge økonomer er dog overbeviste om, at eksempelvis ministerier og Det Økonomiske Råd ikke tillægger undersøgelserne stor betydning.Det fremgår også af en redegørelse om dansk konkurrenceevne fra Erhvervs- og Vækstministeriet, der bemærker, at de to internationale rapporter skal tages med &raquo;betydelige forbehold&laquo;.&nbsp;&nbsp;
