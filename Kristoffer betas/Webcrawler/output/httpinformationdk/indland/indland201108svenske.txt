Svenske tal for selvmord var forkerte
Rapport med tal for sindslidendes selvmordsrater i Sverige og Danmark viser sig at være forkert. Den svenske sundhedsstyrelse havde indberettet forkerte tal til rapporten. Sandheden er, at de svenske sindslidendes selvmordsrate er næsten dobbelt så høj som danskes


Det er et mildest talt fejlagtigt billede, en ny sammenlignende Nordisk Råd-rapport af psykiatriindsatsen i de nordiske lande tegner.Som omtalt i Information i går, viser rapporten, at selvmordsraten for danske psykiatripatienter er 18 gange større end blandt svenske nemlig på 5,6 pr. 100.000 indbyggere over 18 mod 0,31 i Sverige.Men tallet der også blev omtalt i den pressemeddelelse, Sundhedsstyrelsen sendte ud i forbindelse med rapportens offentliggørelse i juni viser sig nu at være forkert. Det korrekte, svenske tal er 10,6 eller næsten dobbelt så højt som det danske.Det oplyser ledende overlæge fra psykiatrien i Region Nordjylland Jan Mainz, der er ansvarlig for den danske del af rapporten.Korrigeret rapportEfter Informations omtale af rapporten i går, var han i kontakt med Sosialstyrelsen i Sverige.»Og nu viser det sig, at tallene er forkerte. Det korrekte, svenske tal er 10,6. Dermed viser det slet ikke det billede, som de første data viste,« siger Jan Mainz.»Det er en uheldig situation. De svenske tal blev indrapporteret og også søgt verificeret i forbindelse med rapportens tilblivelse og her dukkede der ikke noget op, der tydede på, at de var forkerte,« siger Jan Mainz.Han har ingen forklaring på, hvorfor de svenske myndigheder indrapporterede et forkert tal i første omgang.»Der er formentlig tale om en simpel fejl i behandlingen af de meget store mængde data, der indgår i rapporten. Vi korrigerer nu rapporten og sender en ny version ud,« siger Jan Mainz.Også Information beklager på den måde at have viderebragt forkerte oplysninger.
