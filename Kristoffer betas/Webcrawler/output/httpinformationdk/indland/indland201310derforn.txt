Derfor var hun nødt til det
Pia Kjærsgaard fortæller, hvordan moderen forlod hende og lillebroderen – og hvordan hun skabte landets tredjestørste parti,  mens broderen døde ensom som alkoholiker. ’Min opvækst og mit forhold til min mor har haft afgørende indflydelse på, hvordan jeg har tacklet mit liv,’ forklarer den tidligere formand for Dansk Folkeparti i erindringer
Og endelig udgav journalisten Elisabet Svane i 2009 ’Pia K.: Årene ved magten’ på forlaget Verve

Historien om Pia Kjærsgaards valg af forlaget Gyldendal til sine erindringerPia Kjærsgaard: Fordi jeg var nødt til detfortæller måske bedre end nogen andre historier i disse, hvorfor Pia Kjærsgaard blev nødt til det.Som Dansk Folkepartis tidligere formand og nuværende såkaldte værdiordfører skriver, er det nemlig »interessant«, at to store forlag sloges om at udgive en bog med hende. Ja, ifølge forordet blev Pia Kjærsgaards øjne endda blanke, da hun fortalte om bogprojektet og valget af »det forlag, der udgiver bøger af højt respekterede forfattere, hvoraf nogle gennem årene har gjort sig til talsmænd for den gode tone og skrevet åbne breve om den hadske tone i debatten, som de mente, at jeg førte an med«.Derfor var det også – igen! – »interessant« at se de mange overraskede ansigter, da Pia Kjærsgaard dukkede op til forlagets årlige efterårsreception. Der hvor hele »godhedsindustrien« møder op. Klaus Rifbjerg, Carsten Jensen, Georg Metz samt andre kulturradikale. Eller »røster fra graven«, som Pia Kjærsgaard kalder dem.»Det handler om at få den anerkendelse, som hun har længtes efter. Om at få respekt og blive set som menneske. Om hårde ord, der har gjort mere ondt, end hun har ladet sig mærke med,« hedder det i erindringerne om ikke blot Pia Kjærsgaards mange politiske sejre – og sene anerkendelse herfor! Men også om de mange personlige nederlag, forhånelser og svigt.Pludselig var moderen vækDet begyndte den dag moderen tog den 13-årige datter op på skødet ude i køkkenet og spurgte, om hun havde bemærket noget udsædvanligt. Pia Kjærsgaard svarede nej. Hvorefter moderen fortalte, at hun var blevet forelsket i en anden mand. Og pludselig var moderen væk og efterlod datteren, den tre år yngre bror Henrik og faderen til dem selv.Faderen begyndte at drikke hvilket efterlod Pia Kjærsgaard med opgaven at være den som gik på vandet og fik det hele til at fungere. Den som sørgede for den gode stemning, at faderen ikke blev ked af det og bevarede fatningen. Holdt facaden og ikke gav efter for følelserne.»Min opvækst er en væsentlig del af forklaringen på, at orden og tryghed betyder meget for mig. Jeg er tryghedsnarkoman. Kontrolfreak,« fortæller Pia Kjærsgaard.Lillebroderen mistede til gengæld kontrollen med sit liv. Efter at Pia Kjærsgaard i flere år havde held med at holde hans navn ude af aviserne og ugebladenes spalter gennem navneforbud og telefonopringninger til chefredaktører fortæller hun, hvordan Henrik Kjærsgaard blev dømt for et væbnet røveri, levede som hjemløs alkoholiker og døde i 2008. Alene på et hjem for alkoholikere.Der havde Pia Kjærsgaard ikke set ham i flere år.Sin halvsøster har Pia Kjærsgaard heller ikke set i mange år. Heller ikke moderen, som senest har ændret testamentet, så datteren kun får tvangsarven.»Min opvækst og mit forhold til min mor har haft afgørende indflydelse på, hvordan jeg har tacklet mit liv. Som når jeg undrer mig over, at jeg kunne holde fremskridtsårene ud. Det kunne jeg, fordi jeg har lært at holde ud. Desuden har det måske skabt et behov for anerkendelse. Det kan jeg godt selv høre, når jeg fortæller som mit liv,« fortæller Pia Kjærsgaard.Pia Kjærsgaard måtte dog vente til sin nøje planlagte afgang som partiformand i 2012, før hun endelig fik denne anerkendelse:»Jeg blev nærmest gjort til en helgen. En legende. Langt om længe!«.I dag kalder Pia Kjærsgaard det for sin største bedrift, at hun har været »talerør for de almindelige danskere« og givet stemme til de forsmåede, dem der ikke har følt sig hørt.Men nu er der brug for, at Dansk Folkeparti sender »bredere signaler« og kommer videre. Pia Kjærsgaard fortæller, at »vi er kommet dertil, hvor jeg mener, at Dansk Folkeparti skal i regering«. Og hun afslører, at ambitionen er at overtage Socialdemokraternes rolle i dansk politik.Selv mener den tidligere partiformand, at hun kan fastholde Dansk Folkepartis eksisterende vælgere og appellere til gammeldags socialdemokrater (hvis Socialdemokraterne en dag får en »fornuftig formand« vil Pia Kjærgaard heller ikke udelukke at pege på vedkommende som statsminister).Hvorimod en del af Pia Kjærsgaards strategi har været, at efterfølgeren som partiformand, Kristian Thulesen Dahl, netop taler til nye typer. Venstre-folk og måske endda radikale? Men ingen skal glemme Pias Kjærsgaards egen rolle! Heller ikke efterfølgeren på formandsposten som får følgende advarsel i afsnittet ’Heldige Kristian’:»Kristian har været med i partiet fra dag ét, men jeg har haft ansvaret for det hele. På godt og ondt. Jeg har aldrig tvivlet på, at jeg gjorde det rigtige, men andre har forsøgt at gøre det til noget odiøst, hvordan vi har etableret os i partiet. I dag er det bare sådan, arbejdsgangen og rutinerne er i Dansk Folkeparti. Det er ikke til diskussion: Hele topstyringen. Kulturen. Formandshonoraret, som Kristian får. Alt. Jeg har taget tæskene for det. Alle slagsmålene. Han skylder mig en hel del. Det ved han godt, og hvis han glemmer det, skal jeg nok fortælle ham det!«
