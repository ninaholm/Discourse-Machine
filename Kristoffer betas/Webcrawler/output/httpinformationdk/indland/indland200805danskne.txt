Dansk nej til at modtage fanger



 Statsminister Anders Fogh Rasmussen (V) melder hus forbi, når det drejer sig om tage imod de løsladte fanger fra den amerikanske fangelejre på Guantánamo-basen på Cuba. Afvisningen kommer, efter at Socialdemokraterne har krævet, at Danmark sætter sig i spidsen i EU for at få en endelig afklaring på 80 løsladte Guantánamofanger, som i årevis har siddet fængslet på den udskældte militærbase. "Vi har hele tiden sagt til USA, at vi ønsker Guantánamo lukket. Men vi kan ikke se, at det er vores problem at finde ophold til de fanger. De opfylder ikke betingelserne for at kunne få ophold i Danmark," siger statsministeren.
ritzau

