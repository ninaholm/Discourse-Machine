Hårde straffe i ungdomshus-sagen
Københavns Byret delte strenge straffe ud, da sagen om 15 personer, der var til stede i15 unge, der var tilstede i Ungdomshuset på Jagtvej under rydningen sidste år, blev i går dømt mellem ni og 15 måneders fængsel. det er hårdere straffe end set hidtil, vurderer ekspert
15 personer er i Københavns Byret idømt fængselsstraffe for at forberede vold mod politiet under rydningen af Ungdomshuset på Jagtvej 69, Nørrebro, den 1. marts 2007. På billedet ses dømtes venner uden for retten efter domsafsigelsen

Københavns Byret delte strenge straffe ud, da sagen om 15 personer, der var til stede i Ungdomshuset under rydningen af huset 1. marts 2007, blev afgjort. 11 blev straffet med fængsel i 15 måneder, tre blev idømt et års fængsel - og en dreng, der var 16 år ved rydningen, fik ni måneders fængselsstraf.Det er et strengere niveau end det, der hidtil er set, vurderer professor i strafferet Jørn Vestergaard fra Københavns Universitet."Selv om det er svært at finde helt ens fortilfælde, så virker det umiddelbart som forholdsvis hårde domme. I tidligere sager om vold mod politiet ved uroligheder og husbesættelser har straffene ikke været helt så strenge," siger han.Kun én af de tiltalte var til stede ved domsafsigelsen i går - og ingen af de dømte har endnu besluttet, om de vil anke dommen, oplyser advokat Hanne Reumert, der var en af forsvarerne i sagen.De 15 blev dømt for at have forberedt vold mod politiet ved rydningen af Ungdomshuset på Jagtvej på Nørrebro. Og selv om kun tre af de dømte greb til vold, da bevæbnede betjente trængte ind i Ungdomshuset tidligt om morgenen 1. marts 2007, er der intet opsigtsvækkende i, at de blev dømt alligevel, mener Jørn Vestergaard."Retten lægger vægt på, at der er samlet et lager af forskellige typer våben, at der er lavet vagtlister, som nogle af de anholdtes navne stod på - og at der rent faktisk også blev udøvet vold, da politiet ryddede huset. Det må dem, der har været til stede i huset, også have været indforstået med skulle ske, siger byretten. Og det er helt i overensstemmelse med almindelig retspraksis," siger Jørn Vestergaard.Politiet fandt i huset store mængder af kasteskyts, slagvåben, slangebøsser og fyrværkeri.Advokat Jakob Arrevad, der er forsvarer for en af de tiltalte, erklærer sig overrasket over dommen."Min klient lå i huset og sov en brandert ud fra en koncert. Alt, han gjorde, var at stå op om morgenen for at lave en kop te. Det blev en dyr kop te," siger han til Ritzau.Straffene kunne dog have været strengere endnu - for anklagemyndigheden fik ikke held til at få de 15 dømt for grov overtrædelse af våbenloven. Ved rydningen blev der også fundet molotovcocktails og en skærebrænder, der var ombygget til en flammekaster. Retten mente dog ikke, at de tiltalte kendte til molotovcocktailene, som var gemt væk rundt om i huset. Og ifølge rettens vurdering vidste de ikke, hvor farlig flammekasteren var.Endelig blev de tiltalte frifundet for at have forhindret Ungdomshusets ejer, Faderhuset, i at råde over ejendommen. Det skete, fordi anklageskriftet ifølge retten ikke opfyldte retsplejelovens krav.Til stede i Ungdomshuset ved rydningen var også 17 udlændinge. Deres sag mangler anklagemyndigheden stadig at tage stilling til.
