EU: Dystre udsigter
Økonomisk krise


Den økonomiske vækst i alle EU-landene bliver mindre end forventet. EU-Kommissionen skruer ned for skønnet over væksten i de 27 landes samlede bruttonationalprodukt. I 2008 ventes den samlede vækst at blive på 1,4 procent, og det er et halvt procentpoint lavere end forventningerne i april. Værre ser det ud i lande, der har euro. Her ryger skønnet for væksten fra 1,7 procent ned til 1,3 procent. I hele EU ventes inflationen at blive 3,8 procent, mens regnedrengene vurderer, at inflationen ender på 3,6 procent i euro-området.
