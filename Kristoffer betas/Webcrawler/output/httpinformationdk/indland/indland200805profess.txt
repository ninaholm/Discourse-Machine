Professionshøjskolerforringer uddannelserne



 De pædagogstuderende kritiserer de nye professions-højskoler for forringe uddannelsernes kvalitet. De nye professionshøjskoler, der åbnede 1. januar, er en fusion imellem en lang række mellemlange videregående uddannelser til f.eks. lærer, pædagog, sygeplejerske og socialrådgiver m.m. Som eksempel på, hvad professions-højskolerne får af betydning på uddannelser, nævner de pædagogstuderende den nyligt vedtagne strategiplan for Professionshøjskolen i København, som i praksis vil betyde nedlæggelse af seks pædagogseminarier i Københavns-området. Pædagogstuderendes Landssammenslutning (PLS) mener det vil betyde, at der bliver uddannet færre pædagoger. De studerende er utilfredse over ikke at være blevet taget med på råd. De mener, at beslutningen om at nedlægge seminarier mere at gøre med seminariernes økonomisk trængte situation end med faglige overvejelser. PLS frygter, at København bare er det første sted i landet, hvor der kommer til at ske nedskæringer og sammen-lægninger. "Pædagoguddannelsen er de sidste 15 år blevet udhulet økonomisk gennem nedskæringer, og seminarierne er så nedkørte økonomisk, at der mange steder ikke er råd til undervisning," skriver de pædagog-studerende i en pressemeddelelse fra deres landsmøde. lila

