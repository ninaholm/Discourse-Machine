Unge med vietnamesisk baggrund har svært ved at få pas
Regeringen har fra juli gjort det nemmere at blive dansker, hvis man er født her og opfører sig ordentligt, men det får unge med vietnamesisk baggrund ikke glæde af, fortæller 17-årige Martin Van Tran. Han går i 2.g på Viborg Katedralskole og er ifølge en ekspert havnet i en helt urimelig situation
’Jeg mener selv, at jeg må være statsløs, men det er en umulig og meget kompliceret situation for mig, når den vietnamesiske ambassade vil have nogle papirer, som vi simpelthen ikke har. Mine forældre havde ikke mulighed for at tage dokumenterne med, da de flygtede,’ siger Martin Van Tran.

Unge med vietnamesisk baggrund får ikke glæde af det løfte, som SR-regeringen stillede i udsigt i regeringsgrundlaget, nemlig at &raquo;reglerne om statsborgerskab skal bruges aktivt til at fremme integration&laquo;, så &raquo;unge født og opvokset i Danmark&laquo;, der har fået mindst 2 i folkeskolens afgangsprøve &raquo;tilbydes automatisk dansk statsborgerskab, medmindre de er dømt for alvorlig kriminalitet&laquo;.Fra juli har Folketinget således bestemt, at unge født her i landet kan få dansk statsborgerskab med en erklæring til Statsforvaltningen, når de fylder 18 år. Formålet er, som den socialdemokratiske ordfører, Lennart Damsbo-Andersen, sagde, da Folketinget vedtog ændringen af udlændingeloven før sommerferien, &raquo;at sætte en gulerod op for de unge mennesker i stedet for pisk, som det altid er, sådan at de har mulighed for at sige: Hvis jeg sørger for at gå i skole og passe min skolegang, ligesom alle de andre danske børn gør, og går op til eksamen og består den, så har jeg mulighed for at få et statsborgerskab.&laquo;Men selv om 17-årige Martin Van Tran er født i Viborg og har boet i byen hele sit liv, selv om han er ustraffet, og selv om han går i 2.g på Viborg Katedralskole med engelsk som sit bedste fag, så bliver han ikke dansk statsborger med et pas, når han til februar 2015 fylder 18. Uden pas kan Martin imidlertid ikke tage med sin gymnasieklasse på fire dages studietur til London ti dage efter sin fødselsdag.Kort fortalt er forklaringen, at den 17-årige viborgenser ikke kan blive løst fra det vietnamesiske statsborgerskab, som han så at sige har arvet efter sine forældre, der kom til Danmark i 1991 som vietnamesiske bådflygtninge. For når Statsforvaltningen skal behandle erklæringerne, stiller de som fast krav, at ansøgere skal være løst fra et eventuelt tidligere statsborgerskab. Men Martin kan hverken blive anerkendt som dansker eller vietnameser, når han fylder 18 år, og derfor må han blive i Viborg, mens klassekammeraterne flyver på studietur til marts.Eva Ersbøl, ekspert i indfødsret ved Institut for Menneskerettigheder, har haft lejlighed til at se akterne i Martin Van Trans sag.&raquo;Han og andre i en lignende situation er kommet i en klemme, og der bør laves en overgangsordning, fordi det er helt urimeligt,&laquo; lyder hendes vurdering.Problem udskudtDa Folketinget i april diskuterede erklæringsmuligheden, hæftede ingen af ordførerne sig ved kravet om, at de unge som betingelse først skulle løses fra deres tidligere statsborgerskab. Spørgsmålet om vanskelighederne for netop unge med vietnamesisk baggrund var ellers rejst i et høringssvar, men Justitsministeriet nøjedes i sit høringsnotat med at udskyde problemet til et kommende lovforslag om dobbelt statsborgerskab.Det er ikke alene unge med vietnamesisk baggrund, der er blevet overrasket over ikke at være omfattet af regeringens tilsagn om nemmere adgang til statsborgerskab. I september fortalte DR således om unge med tyrkisk baggrund, der ligeledes havde vanskeligheder med at blive løst fra deres tyrkiske statsborgerskab. Ifølge Justitsministeriet kom dette bag på ministeriet, der understreger, at der med en aftale med de tyrkiske myndigheder nu er fundet &raquo;en model&laquo;, som dog kun gælder for unge med tyrkisk baggrund.Til Information oplyser Justitsministeriet i en mail, at det her i november har kontaktet Vietnams ambassade for at høre, &raquo;hvorvidt der er problemer i forhold til erklæringsadgangen, hvad angår muligheden for at levere den nødvendige dokumentation for løsning fra hidtidigt statsborgerskab&laquo;, og at ministeriet &raquo;afventer fortsat svar fra de vietnamesiske myndigheder&laquo;.At det er svært, for ikke at skrive umuligt for unge med vietnamesisk baggrund at blive løst fra deres forældres statsborgerskab, er på ingen måde nyt for udlændingemyndighederne. For et år siden skrev Information således en længere stribe artikler om unge med vietnamesiske rødder, blandt andet Martins storebror Cuong Van Tran, der alle var i akkurat samme situation: De kunne ikke få dansk statsborgerskab eller fremmedpas, fordi de heller ikke kunne skaffe de nødvendige dokumenter, som den vietnamesiske ambassade krævede for at løse dem fra forældrenes statsborgerskab.Selv om de unge gang på gang havde beskrevet, hvordan de forgæves havde løbet den vietnamesiske ambassade på dørene, havde det ikke gjort indtryk på udlændingemyndighederne. Først i foråret 2014 ændrede udlændingemyndighederne praksis i erkendelse af, som det hed, at det &raquo;i mange tilfælde reelt ikke kan lade sig gøre&laquo; for unge med vietnamesisk baggrund at blive løst, når den vietnamesiske ambassade afviser at behandle deres sag på grund af manglende dokumentation.Martins storebror Cuong Van Tran fik således sit pas i sommeren 2014. Denne erkendelse hos udlændingemyndighederne fra marts i år, om vanskelighederne ved at blive løst fra et nedarvet vietnamesisk statsborgerskab, har lillebror Martin Van Tran ikke fået gavn af, da han i september søgte om dansk statsborgerskab med en erklæring.&raquo;Det, vi har brug for, for at kunne behandle din erklæring om erhvervelse af dansk indfødsret, er en bekræftelse fra de vietnamesiske myndigheder på, at du vil blive løst fra dit vietnamesiske statsborgerskab, hvis du opnår dansk statsborgerskab,&laquo; svarede Statsforvaltningen således den 1. december til Martin Van Tran &ndash; selv om forvaltningen forinden var informeret om, at han den 12. november forgæves havde henvendt sig til den vietnamesiske ambassade i Hellerup. På ambassaden fik han samme besked, som hans storebror Cuong Van Tran havde fået godt et års tid tidligere: Uden de nødvendige papirer, ingen anerkendelse som vietnamesisk statsborger. Og derfor heller ikke mulighed for at blive løst fra et vietnamesisk statsborgerskab.&raquo;Vi har problemer i forhold til løsningsattester for rigtig mange unge. Vietnam vil ikke acceptere dem som vietnamesiske statsborgere, men vi må ikke tage dem, der ikke kan få en løsningsattest,&laquo; oplyser kontorchef Karen Rydahl fra Statsforvaltningen.RådvildUnge som Martin Van Tran er derfor henvist til at søge om statsborgerskab ved naturalisation, det vil sige bestå de krævede prøver. Selv om Martin Van Tran slet ikke er nervøs for ikke at bestå &ndash; han har flotte karakterer fra såvel folkeskolen som gymnasiet &ndash; så løser det ikke problemet med studieturen til London, alene fordi processen med naturalisation mindst vil tage 12-18 måneder.Lige nu er Martin Van Tran temmelig rådvild over, hvad han skal gøre. For tre år siden fik han for første gang et pas. Her er han registreret som statsløs. Men ifølge udlændingemyndighederne var registreringen som statsløs dog en fejl, som må være sket på et eller andet tidspunkt efter, at hans forældre kom til Danmark, men hverken Udlændingestyrelsen eller Viborg Kommune kan i dag forklare hvorfor.&raquo;Jeg mener selv, at jeg må være statsløs, men det er en umulig og meget kompliceret situation for mig, når den vietnamesiske ambassade vil have nogle papirer, som vi simpelthen ikke har. Mine forældre havde ikke mulighed for at tage dokumenterne med, da de flygtede,&laquo; siger Martin Van Tran.Eva Ersbøl fra Institut for Menneskerettigheder opfordrer Martin Van Tran til at anmode Udlændingestyrelsen om en fornyet vurdering af sit statsborgerskab. Han skal lægge vægt på, at det ikke er muligt at få et svar fra den vietnamesiske ambassade,og at udlændingemyndighederne er klar over dette problem.&raquo;Det fremgår af Guideline nr. 1 fra FN&rsquo;s flygtningeorganisation UNHCR om definition på en statsløs, at udgangspunktet er, at et lands ambassade kan afgøre, om en given person er statsborger i landet eller ej. Men hvis ambassaden ikke vil behandle sagen, kan man ende der, hvor Danmark skal betragte de unge med vietnamesisk baggrund som statsløse,&laquo; siger Eva Ersbøl.
