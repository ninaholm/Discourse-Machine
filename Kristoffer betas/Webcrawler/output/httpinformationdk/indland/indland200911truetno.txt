Ikke truet nok til at få asyl
Flygtningenævnet har nu truffet afgørelse om, at Muhammed Salah Hussein skal tvangsudvises til Irak. Ifølge Rigspolitiets  tolk blev han ellers truet af den irakiske delegation. Men han  blev ikke truet nok til at få asyl, mener Flygtningenævnet. Flygtningeadvokat kræver sagen genoptaget eller  humanitært ophold
Muhammed Salah Hussein blev ganske vist truet af den irakiske delegation, men Flygtningenævnet mener ikke, han blev truet så meget, at der er grundlag for at genoptage hans asylsag.

Det kan godt være, Muhammed Salah Hussein blev truet af den irakiske delegation. Men han ikke blev ikke truet nok til at få asyl i Danmark.Sådan lyder ræsonnementet fra Flygtningenævnet, der netop har givet Muhammed Salah Hussein afslag på at genoptage hans asylsag.»Medlemmerne af Flygtningenævnet må være meget sikre i deres sag, når de træffer afgørelse om ikke engang at genoptage sagen. Men for mig at se er afgørelsen usammenhængende,« siger Muhammed Salah Husseins advokat, Kåre Traberg Smidt.En af Rigspolitiets egne tolke bevidner, at Muhammed Salah Hussein blev truet med genopdragelse og fængsling tilbage i Irak af formanden for den irakiske delegation, der den 18. og 20. august foretog afhøringer af afviste irakiske asylansøgere i Ellebæk Fængsel.Rigspolitiet, der var ansvarlig for afhøringernes forløb, har til gengæld hævdet, at mødet mellem delegationen og de afviste asylansøgere foregik »i en god og venlig atmosfære«.Flygtningenævnet konkluderer på den baggrund, at der er »nogen usikkerhed omkring det faktiske hændelsesforløb«, og at det er »usikkert om, og i givet fald i hvilket omfang, der er fremsat ytringer, der kan udlægges som trusler mod ansøgeren«.Nævnet tager derfor udgangspunkt i, at truslerne rent faktisk kan være blevet fremsat.Men »karakteren og intensiteten af sådanne ytringer« er ifølge afgørelsen ikke »af en så alvorlig og konkret karakter, at ansøgeren som følge heraf vil være i risiko for forfølgelse« - hvilket ville have kunnet begrunde asyl i henhold til Flygtningekonventionen.Juridisk mulighedNævnet har derfor besluttet, at Muhammed Salah Hussein igen står til at skulle »udsendes tvangsmæssigt til Irak«, ligesom han som afvist asylansøger gjorde før mødet med den irakiske delegation.Flygtningeadvokat Kåre Traberg Smidt hæfter sig ved, at nævnet altså på den ene side ytrer tvivl om omfanget af truslerne og på den anden side konkluderer, at truslerne ikke har et omfang, der kan begrunde asyl.»Jeg læser afgørelsen som udtryk for, at der har været uenighed i Flygtningenævnet. Hvordan kan man ellers formulere sig så selvmodsigende?« spørger han.Kåre Traberg Smidt overvejer derfor endnu en gang at søge om genoptagelse. Og desuden vil han mandag anmode Integrationsministeriet om humanitær opholdstilladelse til sin klient.»Man bør ikke sende en mand tilbage på det grundlag. Tænk, hvad han risikerer at blive udsat for i Irak. Juridisk betragtet er der mulighed for at give humanitær opholdstilladelse i den slags undtagelsestilfælde, der falder uden for Flygtningenævnets normale praksis, og det bør man selvfølgelig gøre,« siger han.Flygtningenævnet bemærker da også i afgørelsen, at nævnet alene har kompetence »til at tage stilling til asylrelevante spørgsmål« og således ikke kan give »opholdstilladelse af andre og mere humanitært prægede årsager.«Nævnet ønsker ikke at udtale sig til pressen om enkeltsager.
