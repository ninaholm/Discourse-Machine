Forsinkelser i kørselsafgifter skyldes uklarheder og sjusk
Urealistiske mål, poli-tiske uenigheder og en beslutning, der blev taget på baggrund af hype i stedet for reelle analyser. Det er  nogle af grundene til, at indførslen af kørselsafgifter er udskudt på ubestemt tid, vurderer eksperter


Selvom trafikforliget blev vedtaget af et bredt flertal, er der markante politiske uenigheder om, hvorfor kørselsafgifter skal indføres. Kombineret med en manglende viden om området er det derfor ikke overraskende, at beslutningen om kørselsafgifter indtil videre er udskudt på ubestemt tid. Det siger flere trafikeksperter.Ifølge Jens Peder Kristensen, der er formand for ITS-Danmark - et firma der arbejder med intelligente trafiksystemer - var udviklingen i de ønskede GPS-systemer slet ikke undersøgt ordentligt, inden forliget blev indgået.»Man fandt en masse  plusord, og et system, der hedder GPS. Det vedtog man så på grund afhypeog ikke på baggrund af en dybere analyse. Man har siddet i det politiske forligs tåger, og fundet frem til, at det her var sikkert et godt kompromis,« siger han og påpeger, at man i  forliget både vil forsøge at  reducere trængslen på vejene, reducere co2-udledningen og samtidigt få finan- sieret en halvering af registreringsafgiften på bilerne:»Man blev enige om GPS-løsningen, fordi den gav noget til alle. Det grundlag smuldrer nu, fordi præmisserne for forliget ikke holder,« siger han.Lektor og trafikforsker på Roskilde Universitet Per Homann Jespersen peger på, at forligspartiernes grundlag for beslutningen var mangelfuld.»Beslutningen blev taget meget hurtigt, uden at man rigtigt har haft nogen forskning omkring det. Regeringen nedlagde reelt transportforskningen tilbage i 2001, så vores vidensniveau i Danmark er ikke særligt højt,« siger han.Regeringen begrunder selv forsinkelsen i, at udviklingen af GPS-systemerne i Holland ikke går lige så stærkt som planlagt. Men det er en dårlig undskyldning, mener lektor i trafikplanlægning på Aalborg Universitet Harry Lahrmann.»Det er ikke på grund af tekniske problemer, at det er udskudt i Holland, så vi kan ikke skyde skylden på dem. De har problemer med det juridiske og lovgivningsmæssige, og det er altså noget, som vi også selv skal have løst. Men i stedet vælger vi at udskyde det hele,« siger han og peger på en anden grund til forsinkelsen: »Jeg har ikke adgang til at se, hvor mange ressourcer der bruges. Men det er ikke mit indtryk, at der ligefrem er en hektisk aktivitet i ministeriet,« siger han.
