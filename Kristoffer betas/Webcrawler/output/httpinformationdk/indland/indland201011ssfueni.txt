S og SF uenige om lempelser
Blot et døgn efter, at S-SF præsenterede en fælles aftale om udlændinge-politikken, melder Socialdemokraterne ud, at de alligevel er skeptiske over for lempelserne af 24-års-reglen. Men en aftale er en aftale, lyder meldingen fra SF


Socialdemokraterne sår nu tvivl om de nye lempelser af 24-års-reglen, selv om S-SF tirsdag præsenterede en fælles aftale, som netop indebærer en accept af lempelserne.»Man vil let kunne udhule 24-års-reglen. Det er vi meget skeptiske over for,« bebudede Henrik Sass Larsen via Ritzau i går og kaldte lempelserne for et »eksperiment.«Samme melding kommer nu fra partiets integrationsordfører, Henrik Dam Kristensen, der forklarer, at »vi er tilhængere af 24-års-reglen, og det har SF tilsluttet sig. Nu har regeringen besluttet at lempe 24-års-reglen, men derfor vil vi være opmærksomme på, om det fører til en stigning i antallet af tvangsægteskaber.«Betyder lempelserne, at flere bliver tvangsgift, er Socialdemokraterne måske parate til at stramme igen, forklarer han:»Det ligger altid i et regeringssamarbejde, at man må vurdere, hvilken udvikling, der bliver. Sker der flere tvangsægteskaber, vil enhver regering skulle reagere.«Modsat SFDe nye lempelser for personer under 24 år var ellers argumentet, der fik mange kritiske SF'ere til at sluge en delvis accept af regeringens pointsystem.SF's Ole Sohn afviser fortsat at tilbagerulle lempelserne efter et valg.»Der kommer til at ske det, vi har aftalt. Dispensationerne fra 24-års-reglen, som ligger i det system, regeringen og DF har lavet, viderefører vi.«- Også selv om S er skeptiske?»De er ikke skeptiske. Vi har en aftale,« konstaterer han.Ifølge politisk kommentator Peter Goll viser uenigheden, at Socialdemokraterne forsøger at forsikre baglandet, at de fortsat ønsker en stram udlændingepolitik trods lempelserne i S-SF-aftalen.
