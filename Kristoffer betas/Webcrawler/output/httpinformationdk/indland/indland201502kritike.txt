Kritiker: Congo-udstilling på Louisiana er fuld af fejl og fordomme
Louisianas aktuelle udstilling om krigen i Congo rummer ikke alene faktuelle fejl. Dens orientalistiske syn på krigen bidrager også til fordomme om ’de sorte’ over for ’de hvide’, mener forfatter og ekspert i afrikanske forhold. Louisiana forsvarer sig med, at det er et kunstværk


Den irske kunstner Richard Mosses stort anlagte videoinstallation på Louisiana om den uløste konflikt i det østlige DR Congo er fuld af misforståede fakta og fordomme. Det mener afrikakender og forfatter Peter Tygesen. I dagens udgave af Information retter han en skarp kritik af udstillingen,The Enclave, som han mener føjer sig til &raquo;den endeløse række af åndsløse fortællinger om det Afrika, vi ikke forstår&laquo;. Udstillingen, der viser billeder af slagmarkens brutale krigere, er grundlæggende ikke interesseret i at forstå konfliktens natur. &nbsp;&raquo;Udstillingen bekræfter fordommene om afrikanske krige som &rsquo;scener for ubegribelige voldshandlinger&rsquo;. Men de er ikke mere ubegribelige end en ganske almindelig tv-avis, så hvorfor ikke i stedet forsøge at forstå dem?&laquo; spørger han. Peter Tygesen anfægter, at man ikke i udstillingen har trukket på den hob af tilgængelig viden, som rent faktisk findes om årsagerne til konflikten &ndash; men istedet fremstiller krigen som uforståelig i sin rædselsvækkende gru. Resultatet er et orientalistisk syn på krigen, der reducerer dens aktører til &raquo;gådefulde dræbermaskiner hinsides vor fatteevne,&laquo; mener han. &nbsp;&raquo;Når udstillingen blandt andet kalder krigen for ubegribelig, så forfølger man en bagvedliggende logik om, at afrikanerne er anderledes end os. Konflikten i Congo er dybt kompliceret og er et samspil af mange faktorer, men forskere vil ikke sige, at konflikten er uforståelig,&laquo; siger Peter Tygesen, der mener, at en stor kunstinstitution som Louisiana burde holde sig for god til at cementere et fordomsfuldt skel mellem &raquo;dem og os.&laquo;Louisiana afviser kritikLouisiana har ikke ønsket at stille op til interview, meni et skriftligt svarafviser kuratoren bag udstillingen, Marie Laurberg, kritikken.&raquo;Vi ønsker ikke at bidrage til stigmatisering og synes heller ikke, at værket stigmatiserer afrikanerne. Det er muligt, Peter Tygesen kan forstå alt, hvad der foregår i Afrika, men kunstværkets antydning af forståelsens grænser, kameraføringens bevidst subjektive vinkel, har han ikke forstået.&laquo;Men fordommene er ikke det eneste problem i udstillingen, som i følge Peter Tygesen også rummer faktuelle fejl. Det er blandt andet direkte forkert, når museet skriver, at &raquo;flere end 5,4 millioner siden 1998 har mistet livet som følge af krigen i Congo&laquo;. Ifølge internationale demografer er tallet sandsynligvis det halve, siger Peter Tygesen, der mener, at tallet udtrykker et forsøg på gennem sensation at skabe opmærksomhed om udstillingen.
