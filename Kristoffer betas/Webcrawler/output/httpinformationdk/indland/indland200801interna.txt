International kritik af dansk transport-politik
Danmark halter bagefter, når det gælder om at medtage miljøhensyn i trafikpolitikken, lyder det fra OECD. Oppositionen hæfter sig ved en idé om roadpricing, men Dansk Folkeparti er afventende


OECD retter nu en skarp kritik af Danmarks indsats på miljøområdet. I en rapport, som blev offentliggjort fredag, kritiserer den økonomiske samarbejdsorganisation også den danske politik på transportområdet.Danmark har været for dårlig til at integrere miljøhensyn i trafikpolitikken - herunder indføring af bompenge for at dæmme op for biltrafikken i storbyerne, lyder det blandt andet i rapporten.Næsten enighedBompenge i særligt belastede trafikpunkter er en af de muligheder, OECD peger på, som en løsning.En rundspørge fagbladet Ingeniøren lavede fredag viser, at et flertal af trafikordførerne mener, at bompenge vil blive indført indenfor de kommende år. Der er dog stor uenighed om hvornår og hvordan. Dansk Folkeparti vil ikke belaste bilejerne, som ifølge trafikordfører Kim Christiansen er "brændbeskattede"."Der er mange fornuftige argumenter for trængselsafgifter, men hvis man indfører nye afgifter, skal andre bilafgifter sættes tilsvarende ned, så bilejerne samlet set ikke kommer til at betale mere til staten," siger han.Kollektiv transportOppositionen efterlyser en helhedsorienteret indsats, hvor trængselsafgifter for bilerne skal bruges til at tilføre ekstra penge til den offentlige transport.Per Clausen, der er trafikordfører for Enhedslisten, siger om OECD-kritikken:"Den bekræfter det, vi har sagt i årevis. Vi har brug for en politik, der skaber store forandringer."Per Clausen efterlyser afgifter på bilkørsel, som skal indføres i de mest belastede trafikale områder, hvor der er kollektive alternativer."Pengene bør bruges til at styrke den kollektive trafik," lyder anbefalingen."Der er ingen tvivl om, at skiftende regeringer har ligget under for, at det var privatbilisme, der skulle gavnes. Men vi er i færd med at skabe miljøproblemer, og vi skal samtidig enorme trængselsproblemer. De problemer skal løses ved at satse på bedre kollektiv trafik," siger Per Clausen.På linje med SF vil Enhedslisten lette priserne og sikre et bredere udbud, der skal være med til at flytte passagerer over i den kollektive trafik.Dansk Folkeparti mener, at prisen skal medtænkes, men ifølge Kim Christiansen, så er det op til trafikselskaberne."Vi er ikke tilhængere af statsstøtte, og vi mener ikke, det er et statsligt anliggende at få billigere kollektiv trafik," siger han og understreger, at Dansk Folkeparti vil "tilskynde en privatisering af den kollektive transport."SF vil gå radikalt til værks, og her forstår man ikke udmeldingen fra regeringens støtteparti."Den kollektive trafik er statsejet, og som med vejområdet så er det staten, der støtter vedligeholdelsen," siger trafikordfører Pia Olsen.Transportminister Carina Christensen (K) kune i går ikke kommentere rapporten.
