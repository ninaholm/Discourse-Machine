'Løkke-sag er ikke slut endnu'



 Sagen om finansminister Lars Løkke Rasmussens (V) privatforbrug for offentlige penge er ikke slut, siger socialdemokraternes kommunalordfører, Rasmus Prehn.
"Det her virker som en minister, der har dårlig samvittighed, og som forsøger at gøre sagen til en bagatel. Det opleves som noget hurtigt spin, der skal lægge låg på. Men den her sag er ikke død endnu, og vi skal have lejlighed til at spørge nærmere ind til, hvordan det her er opstået," siger han. Socialdemokraterne har kaldt Løkke i samråd om sagen. "Der er mange spørgsmål endnu. Hvorfor skal skatteborgerne lægge ud for Venstre. Det er også tidligere sket omkring brugen af Marienborg," spørger Rasmus Prehn. 
ritzau

