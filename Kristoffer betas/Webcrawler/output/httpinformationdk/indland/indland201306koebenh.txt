København åbner international service



 
	I morgen åbner Københavns Kommunes ’International House Copenhagen’, der skal gøre det nemmere og mere attraktivt for internationale medarbejdere og studerende at flytte til byen. Information har tidligere beskrevet, hvordan Danmark halter efter med at tiltrække og fastholde international arbejdskraft, og det er netop det problem, den nye institution skal rette op på. Her får internationale borgere én samlet indgang til København, det skal gøre det nemmere at få ordnet det nødvendige papirarbejde som opholdstilladelse, CPR-nummer og skat, ligesom de kan få rådgivning om at søge job og tage uddannelse. Endelig har huset også værelser, som internationale forskere ved Københavns Universitet og Rigshospitalet kan leje værelser i kortere perioder.

