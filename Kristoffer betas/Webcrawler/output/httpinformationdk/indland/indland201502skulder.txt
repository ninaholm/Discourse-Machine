Skulder ved skulder
Mange tusinde mennesker deltog i mindehøjtideligheden for de dræbte i weekendens to terrorangreb i København
 Op mod 30.000 personer var samlet foran Krudttønden på Østerbro i København for at mindes ofrene for terrorangrebet i weekenden


 Statsminister Helle Thorning-Schmidt opfordrede i en tale mandag aften ved en mindehøjtidelighed på Østerbro i København til, at Danmark står sammen efter weekendens terrorangreb.»Vi står skulder ved skulder. Muslimer, jøder og kristne, mennesker af forskellig politisk overbevisning. Vi står sammen som danskere,« sagde statsminister Helle Thorning-Schmidt (S), da hun talte foran en tusindtallig skare på Gunnar Nu Hansens Plads på Østerbro i København.Her blev ofrene for terrorangrebene i København mindet med et minuts stilhed, ligesom opbakningen til ytringsfriheden og demokratiet blev markeret, mens de mange fremmødte fik en lejlighed til at fordøje weekendens begivenheder.De fleste har formentlig ligesom Dan Rosenberg Asmussen, der er formand for Det Jødiske Samfund, svært ved at forstå, hvorfor to uskyldige mennesker måtte lade livet.»Angrebet er drevet af et for os helt uforståeligt had. Det var et ønske om at skade en gruppe mennesker, blot fordi vi bekender os til vores religion,« sagde Dan Rosenberg Asmussen i sin tale.Mathias BojesenBax LindhardtLinda KastrupClaus BechClaus Bjørn LarsenStatsministeren opfordrede til, at man ikke lod sin hverdag påvirke af de voldsomme begivenheder.»Vi står fast på, at vi vil leve et almindeligt liv, hvor vi går til møder og til fest. Vi vil leve, som vi vil, og vi er dem, vi er. Og i aften holder vi hinanden i hånden,« sagde hun.Foruden Helle Thorning-Schmidt og de mange tusinde fremmødte deltog en lang række andre ministre og partiledere også i ceremonien, ligesom kronprins Frederik også var mødt op.Fra udlandet deltog Sveriges statsminister Stefan Löfven, ligesom Norge blandt andre var repræsenteret af udenrigsminister Børge Brende.Talerne blev suppleret af musik og sang fra blandt andre Pernille Rosendahl og Marie Carmen Koppel.Mindehøjtideligheden var arrangeret af samtlige partier i Københavns Borgerrepræsentation.Allerede sent lørdag aften blev begivenheden annonceret på Facebook, og siden har mere end 21.000 mennesker tilkendegivet, at de deltager.Politiet skønner, at omkring 500 tog turen i samlet flok fra den jødiske synagoge i Krystalgade i det indre København og ud til Østerbro. Og da beskæftigelses- og integrationsborgmester Anna Mee Allerslev bød velkommen, var der ifølge politiet 30.000 mennesker samlet.Asger Ladefoged 
