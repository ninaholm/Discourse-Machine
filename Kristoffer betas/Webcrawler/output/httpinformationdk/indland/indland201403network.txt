Networking: Kvindeloger og mandeleg
Kvinders netværk har det imod sig, at de ikke er naturlige, mener forfatter Martin Kongstad. Og efter et par årtier med stadig flere kvindenetværk konstaterer eliteforskningen, at mænds netværk handler om magt, kvinders om selvtillid


Mænd leger. Til fodbold, til tennis, når de quizzer eller går på stripklub. Og mens de laver noget andet sammen, plejer de helt uofficielt deres netværk. De kunne aldrig drømme om at flashe, at deres sociale udvekslinger handler om magt og indflydelse.Med kvinder forholder det sig lige omvendt. De konstruerer deres netværk og skilter med, at medlemskab er karrierefremmende. Eksemplerne er Albright-gruppen, Erhvervskvinder, Morgendagens Heltinder, Wow – Women on the way, erhvervsnetværket Protocol og det nu nedlagte K2 for kvindelige medieledere. Siden 1990’erne er kvindenetværkene boomet. Men der er noget unaturligt ved den måde, kvinder netværker på, mener forfatter og skribent Martin Kongstad, der for nylig skrev et heftigt debatteret blogindlæg, efter at forfatter og retoriker Signe Wenneberg offentliggjorde en liste over markante kommunikationskvinder i anledning af kvindernes internationale kampdag.»Disse nye kvindeloger har det imod sig, at de ikke falder naturligt. Mænd mødes i fodboldklubben, på golfbanen, ja, og på stripklubber, hvis vi taler om erhvervslivet. Det handler umiddelbart om andet end at networke, og, hvis jeg skal tale for mig selv, som udgangspunkt ikke om det,« skrev Kongstad, der mente, at selve den uforpligtende leg er hovedårsag til, at mænd stadig er overrepræsenteret i toppen af hierarkierne (læs blogindlæg her).Han uddyber:»Mænd har tradition for at foretage sig noget sammen, og der er en afgørende forskel på at sidde og sludre i omklædningsrummet efter kampen med mudder på knæene og på at sætte sig ned i et nøgent rum sammen og erklære, at formålet med mødet er at networke. Jeg tror, at en relation baseret på noget andet – for eksempel fodbold – vil være stærkere. Det er formodentlig givende at have noget sammen, som rækker ud over at hjælpe hinanden frem, og jeg må konstatere, at kvinder stadig ikke mødes uforpligtende i samme grad som mænd, og det undrer mig egentlig. At lege sammen er virkelig en god måde at møde hinanden på, og måske er jeg firkantet, men det virker, som om mænd er bedre til at lege med hinanden, end kvinder er.«Har set mænd som normenKampagnerådgiver og feministisk skribent Mette Bom har været med til at starte og drive en række kvindenetværk siden sit første i 90’erne, der hed Øst for Gener. Hun er enig i, at kvinders netværk er konstruerede fora, der er oprettet blandt andet med det specifikke formål at skaffe magt og indflydelse på arbejdsmarkedet.»Kvinder har ikke historisk haft samme adgang til magten og er kommet efter mændene ind på arbejdsmarkedet. Jeg synes, det er fint nok med konstruerede netværk. Man skal bare vide, at man bygger oven på traditioner, hvor både mænd og kvinder har set mænd som normen, og så ser det selvfølgelig ud, som om der er nogen, der prøver at tage noget fra andre,« siger Mette Bom, der i dag sidder i bestyrelsen for Albright-gruppen.Men spørgsmålet er, om kvinders netværk giver adgang til magt og indflydelse og er etfast trackfor karrieren.Det mener Mette Bom i en vis forstand.»Jeg tror bestemt, medlemskab har været karrierefremmende. Folk anbefaler hinanden til forskellige job. Det bliver også brugt i faglige sammenhænge, hvor man står og skal bruge nogen med en bestemt kvalifikation. Jeg tror ikke, kvinderne ville prioritere et netværk, hvis det ikke gav dem noget,« siger hun.En hurtig forespørgsel foretaget af Mette Bom til andre kvinder i Albright-netværket via Facebook viser i udpluk, at flere har fået freelancejob gennem netværket. En har fået mod til at sige ja til en stilling, andre har fået professionel sparring, viden om kvinder og ledelse, nye ideer, adgang til fundraising, fået hjælp til at finde en coach, arkitekt eller grafiker til en roman og til at finde interviewpersoner. Opbakning og udfordringer fra andre kvinder i netværket i offentlige debatter bliver også nævnt.Til gengæld er vejen til magt og indflydelse gennem kvindelige netværk sværere at få øje på.»Jeg tror, kvinders netværk er mere en light-version af f.eks. VL-netværk for topledere. De har en anden struktur og et andet magtniveau. Mange af dem, jeg har været i netværk med gennem i tiden, har oplevet, at det har været en selvtillidsbooster: De er i netværk med nogen, der er dygtige, derfor kan de også betragte sig selv som dygtige. Det er en måde at spejle sig i andre på. Vi går også meget op iempowerment. Mange af de kvinder, vi opfordrer til at være med, har fine stillinger og har bevist, at de er meget talentfulde, men har måske alligevel bakset med, at de ikke følte sig gode nok,« siger Mette Bom, der mener, atempowermenter en form for moderne magtpositionering:»Det kommer bare ikke nødvendigvis til udtryk i et synligt magtlag. Menempowermenter en forudsætning for den mere strukturelle og traditionelle magt i form af lederstillinger eller bestyrelsesposter. Man kan sige, at Albright-gruppen er en trædesten på vej til noget mere – magtfuldt måske.«For kvinder uden succesEliteforskningen er også begyndt at interessere sig for kvinder og deres netværk. Men ifølge sociolog ved Københavns Universitet, Christoph Ellersgaard, er der ikke noget, der tyder på, at kvindenetværk skulle være særligt gode til at få kvinder ind i magtfulde kredse. Han har i et forskningsprojekt kortlagt erhvervslivets inderkreds som bestående af 171 tæt forbundne mænd og kvinder.»De kvinder har ikke et netværk med hinanden, og de tager heller ikke andre kvinder med ind i bestyrelser eller på ledelsesposter,« siger Christoph Ellersgaard.Et netværk som ErhvervsKvinder, der efter eget udsagn er Danmarks største netværk for ambitiøse, indflydelsesrige og karriereorienterede kvinder, har en hovedbestyrelse på 25 kvinder, hvoraf ingen optræder i erhvervslivets inderkreds. Og der var heller ikke nogen, der var forbundet til det store bestyrelsesnetværk, som forskerne definerede i deres projekt.»Konklusionen er, at kvindefællesskabet ikke er noget, man bliver en del af, hvis man tager den benhårde karrierevej. Dermed kan man også sige, at det at være i kvindenetværk i vid udstrækning sker, fordi man ikke har succes i de andre netværk,« siger Christoph Ellersgaard, der peger på, at det kan se anderledes ud andre steder end i erhvervslivet, da kvinder i erhvervslivet stadig er de mest marginaliserede. F.eks. kan Ritt Bjerregaards kvindepolitiske netværk omkring statsminister Helle Thorning-Schmidt (S) have bidraget til at promovere hende som ung socialdemokrat, påpeger Ellersgaard.»De steder, hvor kvinder er mest ekskluderede, er de nødt til at træde ud af kvindenetværkene og blive en del af mandenetværket. Men kvindenetværk handler tilsyneladende mere om selvtillid ogempowerment. Og det kan være en styrke i forhold til, at kvinder kan stå over for nogle særlige udfordringer pga. deres køn. Det tegner bare ikke til, at det er noget, der skaber en karrierevej for dem. Men der er jo heller ikke andre minoritetsnetværk, der skaber vej ind i eliten,« pointerer Christoph Ellersgaard.Spørger man en af de få kvinder i magteliten, Nina Smith, der er økonom og professor ved Aarhus Universitet og sidder i flere virksomhedsbestyrelser, er hun skeptisk over for kvindenetværk.»Jeg er kritisk over for, om kvindenetværk er en vej til at komme ind i toplederstillinger. Det er en meget bedre vej at være med i andre netværk, hvor der både er mænd og kvinder. Forskningen viser, at det handler om at skaffe netværk til magtfulde personer, for det er det, der baner vejen fremad karrieremæssigt, og så hjælper det ikke meget at sidde i netværk med nogen på samme niveau eller bruge tiden på kvindenetværk. Men kvindenetværk kan sagtens være gavnlige i forhold til andre mere personlige formål. F.eks. kan et kvindeforskningsnetværk hjælpe med at forstå mekanismerne i forskningsverdenen. Men det handler jo så netop ikke om magt,« siger Nina Smith.
