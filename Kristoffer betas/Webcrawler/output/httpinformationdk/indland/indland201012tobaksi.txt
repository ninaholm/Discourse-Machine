Tobaksindustrien satser på nye markeder
Vesten kvitter smøgerne, men som konsekvens af målrettet lobbyisme begynder endnu flere at ryge i udviklingslandene. Især i Rusland


I 1990 erklærede USAs sundhedsminister tobaksselskaberne krig: »Lad dette være begyndelsen på en total bestræbelse på at modstå tobakshandlernes forsøg på at tjene penge på bekostning af sundhed og trivsel hos fattige medborgere og etniske mindretal. Denne handel med sundhed for profit må ophøre,« sagde republikaneren Louis W. Sullivan.Samtidig truede præsident Georg H.W. Bush Thailands regering med sanktioner, hvis landet indførte et planlagt forbud mod cigaretimport og cigaretreklamer.»Lad mig blot sige, at jeg på dette kritiske tidspunkt vil fokusere på de alvorlige problemer, vi har her i USA,« svarede sundhedsministeren, da New York Times påpegede paradokset.Rygning er stadig verdens største forudsigelige dødsårsag. Tobak vil ifølge WHOs beregninger koste 176 millioner liv mellem 2005 og 2030. 77 procent af de dødsfald forventes at indtræffe i udviklingslandene. I dag ryger knap 20 pct. af den voksne befolkning i USA, i midten af 60erne røg mere end halvdelen. Udviklingen er den samme i resten af Vesten, og derfor er tobaksindustrien begyndt at skabe nye markeder.»I det seneste årti har de multinationale tobaksselskaber i stigende grad rettet deres formidable lobbyistiske formåen mod svage regeringer i hurtigt voksende lande. Ifølge eksperter i folkesundhed er deres mål indlysende: At afspore lovgivning mod rygning og forbud mod reklamer i lande, som har mange potentielle, nye rygere, navnlig kvinder og unge,« skriver International Consortium of Investigative Journalists (ICIJ), som har undersøgt tobaksindustriens overlevelsesstrategi.Industriens modangrebVidenskabshistoriker Naomi Oreskes beskriver i bogenMerchants of Doubt, hvordan tobaksindustrien i 1979 hyrede fysikeren Frederick Seitz, tidligere formand for USAs videnskabelige akademi, til at lede et forskningsprogram, der skulle så tvivl om tobak som årsag til lungekræft. På det tidspunkt havde industrien haft vished for sammenhængen i 25 år, men arbejdede ud fra devisen om, at tvivlen er vort produkt.Ifølge ICIJ afholdt  de største tobakskonsortier, Philip Morris, British American Tobacco og Japan Tobacco International, fra 1999 til 2001 en hemmelige møder med henblik på at udvikle en strategi for at genvinde initiativet. Det har fået sundhedsorganisationer til at advare mod de præventive foranstaltninger mod rygeforbud og begrænsning af tobaksreklamer, som kaldes for tobaksindustriens syv dødssynder: »Benægt tobakkens skadevirkninger; snyd offentligheden ved hjælp af betalt forskning om tobak; afled regeringer ved at love samarbejde; afled opmærksomheden ved at pege på andre helbredsfarer; brug koalitioner mellem detailhandlere og tobaksdyrkere som lokkemad; fremsæt dystre økonomiske forudsigelser af konsekvenserne af love mod rygning, og forsink lovgivning ved hjælp af sagsanlæg.«Udgifterne til lobbyisme i USA faldt fra 65 millioner dollar i 1998 til 24,6 mio. i 2009, men selskaberne opgiver ikke deres udgifter til international lobbyisme. ICIJ beskriver, hvordan industrien har forsøgt at vende situationen i en lang række fremstormende økonomier som f.eks. Kina og Indien. Et af industriens mest blomstrende markeder er Rusland: »Forbindelsen mellem tobaksselskaberne og den russiske regering er uden fortilfælde,« udtaler formanden den russiske forbrugersammenslutning, Dimitri Yanin.I 1998 var det russiske parlament på nippet til at vedtage vidtgående tiltag mod rygning og tobaksreklamer, men så gik tobaksindustrien til modangreb med en dyr og langvarig lobbyindsats. Ifølge ICIJ har tobaksindustriens lobbyister været med til at skrive de russiske regler om rygning og tobaksreklamer. Således bliver tobaksselskaberne beskattet 15 gange hårdere i EU-landene end i Rusland. Omkring 40 pct. af den russiske befolkning er rygere. Antallet af kvindelige rygere er på 10 år steget fra 16 til 22 pct.: »Donationer, lobbyisme, svingdøre mellem tobaksindustrien og de institutioner, der skulle kontrollere den, har givet tobaksindustrien et formidabelt greb om et af dens største markeder,« skriver ICIJ.
