Trafikplan skal lappe huller i den kollektive trafik
En stor del af de trafikinvesteringer, regeringen vil lægge op til, er kun et opgør med fortidens forsømmelser. Alligevel glæder oppo-sitionen sig over kursskiftet


Det bliver små 100 milliarder kroner, som regeringen lægger op til at styrke den kollektive trafik, motorveje og andre trafikanlæg med i sin storstilede plan for fremti-dens trafik.I går eftermiddag nikkede det magtfulde koordinationsudvalg endeligt til den store plan, som vil blive offentliggjort på mandag.Men selv om cirka to tredjedele af de mange penge skal reserveres til den kollektive trafik, så bryder Socialdemokraternes trafikordfører Magnus Heunicke ikke ligefrem ud i jubel.En meget stor del af pengene til styrkelse af især togtrafikken skal nemlig efter alt at dømme bruges på at udskifte nedslidte signaler."Og det er en nødvendig investering - for ellers bryder tognettet sammen. Men for at se det som en styrkelse, så skal de rejsende også se, at rejsetiden går ned - og der kommer bedre og hyppigere afgange. Det kommer der til at gå lang tid med endnu," siger Magnus Heunicke - der dog især glæder sig over "vendepunktet" hos regeringen.VendepunktDet samme gøre SFs Pia Olsen Dyhr. Hun roser direkte transportminister Lars Barfoed for at få de dybest set utaknemmelige investeringer i nye signaler igennem."Det er mere end et vendepunkt. Det er et kvantespring, for det magtede hans forgængere ikke - heller ikke i SR-regeringen", siger hun - men så stopper rosen også."Denne plan er et helt nødvendigt vendepunkt - for regeringen har virkelig ikke holdt sig tilbage, når der skulle investeres i privattrafik. Men man var nærmest jomfrunalsk, når det kom til den kollektive trafik," siger Pia Olsen Dyhr.KovendingDen radikale trafikordfører Johs. Poulsen vil hellere rette blikket fremad end at skose regeringen for tidligere tiders fodslæb. Han har længe været fortaler for indførslen af vejafgifter - og det glæder ham, at regeringen tilsyneladende er enige."Det er en kovending, der giver håb om, at vi kan få tilrettelagt en trafik, der lever op til de miljø- og klimamæssige udfordringer, vi står over for," siger han.Både R, S og SF erklærer, at de vil gøre deres for at trække investeringsplanen i en endnu grønnere retning.Magnus Heunicke henviser til, at en stor del af pengene skal bruges til forundersøgelser af en række kollektive trafikprojekter."Vi skal sikre, at der kommer mere fyld på. At få bundet regeringen op på, at der også skal afsættes penge til, når forundersøgelserne er overstået."Allerede besluttetHos Dansk Folkeparti er Kim Christiansen positiv, men også forbeholden."Planen bliver næsten udskreget som om, at regeringen har fundet de vises sten - og det vil vi da også gerne hjælpe med til. Men meget af det her er skibe, der allerede er sat i søen," siger Kim Chri-stiansen, der - uden at have set den endelige plan - vur-derer, at 30-40 milliarder af planen vil gå til projekter, der allerede er besluttet.Trafikplanen bliver offentliggjort mandag formiddag i Finansministeriet.
