Nyt fokus på markedsgørelse af det offentlige
Nyrup privatiserede i sin regeringsperiode langt mere, end Fogh hidtil har gjort i sin. Men det politiske udspil om massiv udlicitering, som Venstre sendte ud for nyligt, varsler nye tider
Faktisk privatiserede og udliciterede Nyrup i langt højere grad, end Fogh har gjort det. På billedet river Nyrup sider ud af Foghs bog -Fra socialstat til minimalstat- under valgkampen i 2001.

Kort før irerne med deres nej til Lissabon-traktaten væltede Anders Fogh Rasmussens politiske dagsorden for efteråret og lagde sten på vejen for den danske statsministers internationale job-aspirationer, opstod et par dages mediestorm om to af dansk politiks mest symbolladede begreber: Privatisering og udlicitering.Man kan mere præcist tale om "markedsgørelse" af den offentlige sektor, et projekt som alle vestlige velfærdsstater åbnede for i 70'erne, som i 90'erne her i landet under Nyrup var genstand for en bitter fløjkrig i Socialdemokratiet, og som Fogh måtte lægge på is i 2001 - af grunde, som straks skal vurderes nøjere.Det var et nyt erhvervspolitisk udspil fra Venstre, der i forrige uge satte sindene i bevægelse. I udspillet, som Fogh roste, og V-gruppen tilsluttede sig, anbefales et generelt udbud af alle offentlige opgaver fra 2010.Udspillet blev "skudt ned fra alle sider", som det hed. "Danmark til salg", lød overskriften over debatindlæg, og også statsministeren lagde afstand og mente, at sundhedsvæsnet også fremover skulle have "tyngdepunkt" i det offentlige.Reaktionerne illustrerer de enorme vanskeligheder, som forsøg på nøgternt at diskutere markedsgørelse har mødt i nu flere årtier, mens markedsgørelsen dog alligevel har vundet væsentligt frem, og af mange strateger i og udenfor de politiske partier anses som en helt uundværlig vej til sikring af kvalitet under det voksende pres fra teknologiudvikling og globalisering. Det gælder også i den gratis, offentlige velfærdsservice.Markedsgørelsen af den offentlige sektor kom på banen efter de store, økonomiske kriser i 70'erne, udløst af olieprischok, som udviklede sig til internationale recessioner med dramatisk stigende arbejdsløshed, inflation og offentlige underskud.Kriserne demonstrerede, at den socialdemokratiske ideologiske efterkrigsoptimisme havde mødt en barriere: keynesianismen, idéen om at stimulere offentlig økonomi som modvægt til konjunkturkriser, mødte afgørende tilbageslag.Det betød opkomsten af nyliberalisme og ny 'public management', hvor markedsgørelse af offentlig sektor fik en nøglerolle.Kreativ liberaliseringMarkedsgørelse udvikledes både som egentlige privatiseringer og som mere eller mindre strategiske udliciteringer, offentlig-privat partnerskab etc., hvor offentligt finansierede serviceområder får et bidrag fra konkurrence-udsat, privat entreprenørvirksomhed.Da skandinaviske, socialdemokratiske finansministre og økonomer i fællesskab vurderede 70'ernes krisestrategier, var der massiv tilslutning til en ny offensiv markedsgørelse med det udtrykkelige formål at sikre den offentlige velfærdsproduktion kvalitet og økonomisk bæredygtighed - og således reelt beskytte den gratis velfærd i de skandinaviske samfundsmodeller.Ikke mindst Mogens Lykketoft og Poul Nyrup var stærkt engageret i denne tænkning, og i 90'ernes Nyrup-regeringer fik markedsgørelse en høj prioritet.Faktisk privatiserede og udliciterede Nyrup i langt højere grad, end Fogh har gjort det. Og det til trods for, at Lykketoft og Nyrup mødte indædt og vellykket modstand fra Svend Auken og hans dengang stærke fløj i partiet - med forhenværende statsminister Anker Jørgensen som kransekagefigur.Lykketoft var tvunget til at foretage taktiske tilbagetog, men fortsatte markedsgørelse med andre midler: Kontraktstyring og ikke mindst "ny løn", der gav offentlige ledere mulighed for at bruge lønpolitik som styringsmiddel i en konkurrencepræget kontekst.OpbremsningDa Fogh omkring årtusindskiftet forberedte sin magtovertagelse, var et nøgleelement i hans planer en massiv udlicitering af offentlig service med en forventet økonomisk gevinst på 15 mia. kr. Tallet stammede fra en Rambøll-analyse fra 1997 og byggede på relativt løse præmisser.Alligevel indregnede Fogh og hans strateger i første omgang de 15 mia. kr. i et nyt offentligt, finansielt råderum.Kritikken af beregningsforudsætningerne voksede og fik Fogh til at opgive modellen. Og samtidig oplevede han, at 11. september satte helt nye stemningsbølger i gang. De offentligt ansatte brandmænd fra New York blev en ny tids helte, til gengæld haglede kritikken ned over lufthavne, der havde udliciteret sikkerhedskontrollen.Efter valgsejren i 2001 var Fogh tilmed afhængig af Dansk Folkeparti, der havde fundet en ny identitet som 'socialdemokrater classic', og som var tendentielt ærkemodstandere af privatisering, og det som lignede.Resultat er blevet, at der over hele landet er sket en opbremsning af den markedsgørelsesbølge, som trods alt havde rullet under Nyrup.Nye tiderMen nu er det tid for en vending: Kvalitetsreformen blev delvist et flop, fordi den ikke frontalt tog fat på markedsgørelsen - og både i de netop afsluttede arbejdskonflikter i den offentlige sektor og i de anstrengte forhandlinger om den kommunale økonomi, er det demonstreret, at der er behov for offensiv nytænkning.En rungende undertone i overenskomstopgøret kommer fra vanskelighederne ved at rekruttere tilstrækkelig arbejdskraft - "varme hænder" - til den voksende velfærdsservice.Samtidig står landet over for lavere vækst og enorme udfordringer, når det gælder finansieringen af den offentlige service vedrørende sundhed og pleje - og beskyttelse mod tendensen til en egentlig privatisering, der kan føre til et opdelt marked for velfærd - for de rige og for de fattige.Regeringens største reformøvelse, strukturreformen, har efter manges opfattelse skabt grundlag for omfattende markedsgørelse af kommunernes administrative og tekniske serviceopgaver.En optimal udnyttelse af ny teknologi kan efter nogles skøn give kolossale muligheder for personalereduktioner i de nye storkommuner. Det sker først, når systemerne kommer under mærkbart pres - f. eks. gennem udbudsrunder. Det er på mange måder selve forudsætningen for at skaffe penge og arbejdskraft nok til "de varme hænders" opgaver.Det fri markedOmråderne for sundhed, pleje og uddannelse er under stigende pres fra international konkurrence og private udbydere af service af høj kvalitet.Hvis offentlig serviceproduktion på disse felter stadig skal have tilstrækkelig høj kvalitet og effektivitet til at sikre bredden i efterspørgslen og finansiering over skatten, undgår man næppe at bruge markedsgørelse som styring og dynamo.Det fri marked er det eneste styringssystem, som konsekvent belønner innovation, og hvis kun de private serviceudbydere får maksimal glæde af konkurrencegevinster i kraft af innovation, taber de gratis offentlige ydelser og ender som sekundavarer for de underprivilegerede - uden beskyttelse af den brede alliance af brugere af offentlig service, som er fundamentet for det danske velfærdssamfund. Det så de skandinaviske S-økonomer i 70'erne.Derfor kan vi næppe meget længere udskyde en ny, hed debat om markedsgørelse.Venstres debatoplæg er næppe blot det symbolske stunt til beroligelse for partiets "ultraliberale", som det er blevet udlagt som.
