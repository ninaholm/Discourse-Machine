Bagsiden: Information byder på DONG
Inspireret af de fire fagbossers kuldsejlede bud på DONG melder Informations medarbejderforening sig nu som interesseret køber. Vi skal bare inviteres til kaffe hos Bjarne, siger talsperson Ulrik Dahlin


Endnu en alternativ køber melder sig nu på banen i forbindelse med det stærkt omdiskutede salg af DONG-aktier. Energiselskabet kan nemlig blive på danske hænder, hvis det står til journalist Ulrik Dahlin, fremtrædende medlem af Informations journalistiske medarbejderforening.»Vi skal bare inviteres til kaffe (i Finansministeriet,red.), så vi har mulighed for at fremsætte vores tilbud,« siger Ulrik Dahlin.Han ser et konsortium for sig med deltagelse af en række af Informations øvrige medarbejderforeninger og frugtkasseordninger, hvor man skillinger sammen til en passende pose penge og kommer med et samlet tilbud, der er markant bedre for Danmark end det, som Goldman Sachs har fået igennem hos Finansministeriet.»Nu ved vi jo godt nok ikke, hvad det er for en aftale, de har lavet. Det vil de jo ikke ud med. Og det er også for galt,« udtaler Ulrik Dahlin.FallitbosserTilbuddet kommer, efter at et bud fra fagbevægelsen er blevet endeligt afvist af Finansministeriet – og i øvrigt også af de pensionskasser, hvis penge fagbosserne havde tænkt sig at bruge.Historien opstod i weekenden, hvor Bente Sorgenfrey, formand for paraplyorganisationen FTF, blev citeret for, at hun havde talt med flere pensionskasser i FTF-familien, der bare ventede på at få lov til at byde på DONG.Fire ikke medieuvante fagbosser sprang til. Lærerformand Anders Bondo Christensen, pædagogformand Henning Pedersen, sygeplejeformand Grete Christensen og FOA-formand Dennis Kristensen mente tilsammen, at de kunne matche de amerikanske kapitalister. Desuden sad de også i bestyrelsen i fire store pensionskasser, så pengene skulle de nok finde.Mandag kunne finansminister Bjarne Corydon (S) konstatere, at fagbosserne dog kun havde henvendt sig gennem medierne. De fire fagbosser rettede fluks op på miseren med en e-mail til Corydon, hvor de erklærede sig villige til at forhandle i »allerhøjeste tempo«.I går viste det sig så, at de fire fagbosser virkelig havde været hurtige i vendingen. Så hurtige, at de ikke havde talt med deres egne pensionskassebestyrelser, som i mellemtiden havde smækket kassen i for den ellers lovende sweet-DONG-deal til otte mia. kroner.Bum, tilbage til virkeligheden.Venter ved telefonenMen på den yderste dag melder endnu en køber sig altså ved Finansministeriets døre. Denne gang en mere seriøs en af slagsen, understreger Ulrik Dahlin.Tilbuddet har endnu ikke været behandlet i Informations journalistiske medarbejderforenings bestyrelse, men ifølge Ulrik Dahlin skulle det være en formssag:»Jeg har en helt klar fornemmelse af, at det vil kunne lade sig gøre.«– Det kræver jo mindst otte milliarder kroner?»Det er et spørgsmål om vilje, og den vilje er til stede mange steder på Information.«– Har du overhovedet talt med Bjarne Corydon endnu?»Nej, den høje herre har jo ikke tid. Men han sidder vel ned og skider ligesom alle os andre. Og så læser han vel avisen dér.«
