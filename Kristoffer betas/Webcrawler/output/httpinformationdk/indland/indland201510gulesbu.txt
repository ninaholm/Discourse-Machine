De gules bud på LO’s vej ud af krisen
LO’s konkurrenter, de gule fagforeninger, giver deres svar på, hvilke udfordringer den nye formand står overfor
Harald Børsting ved LO-kongressens åbning.

Når LO i dag på kongressen i Aalborg &ndash; efter alt at dømme &ndash; vælger Lizette Risgaard som ny formand og afløser for Harald Børsting, der falder for aldersgrænsen på 61 år, vil hun stå over for den samme udfordring som forgængeren: Nemlig at fagbevægelsen bløder medlemmer. Tilsammen havde de 17 LO-fagforeninger 1.049.684 medlemmer ved årsskiftet, hvorimod tallet 10 år tidligere var 1.369.198. Fortsætter udviklingen, vil kun halvdelen af lønmodtagerne således være medlem af en overenskomstbærende fagforening i 2030, og LO risikerer at miste sin legitimitet i forhandlingssituationerne.Hvordan den nye formand skal vende denne udvikling, er der selvfølgelig ikke noget enkelt svar på &ndash; så havde Harald Børsting jo nok gjort det. Vi har spurgt LO&rsquo;s konkurrenter til råds.Søren Fibiger Olesen, formand for Kristelig Fagbevægelse (KRIFA):&raquo;LO har mistet medlemmer i mange år, og mange af dem er blandt andet gået til os. I dag stemmer lønmodtagerne ikke bare med deres kryds men også deres fødder. Men vi har en fælles udfordring som fagforenin-ger i Danmark, herunder selvfølgelig LO, og det er, at vi skal holde op med at bekæmpe hinanden &ndash; de gule og de røde, og hvad man nu kalder os. Vi skal ikke være ens, men hvis vi står sammen i kampen for danske lønmodtageres rettigheder, så repræsenterer vi dem bedre.&laquo;Jørgen Mikkelsen, formand for Danmarks Frie Fagforening:&raquo;Udfordringerne er åbenbare. Nu kommer der en række flygtninge og indvandrere, som hurtigt skal ud på arbejdsmarkedet. Her er risikoen jo, at de fastansatte ryger ud, fordi nogle er villige til at komme ind på en lavere løn. Jeg håber, at den nye formand vil få nogle mere markante synspunkter og måske samle de faglige tiltag lidt mere. En fagforening skal selvfølgelig være andet og mere end billig. Men så skal man selvfølgelig også have noget for pengene.&laquo;Johnny Nim, landsformand Det Faglige Hus:&raquo;Den store udfordring for den ny formand bliver at tilpasse LO til lønmodtagerne og ikke omvendt. Det vil sige, at LO må ud og kigge på sine omkostninger. Det er dybt godnat, at man i enhver større by har op mod 17 forskellige LO-kontorer, nemlig et for hvert af forbundene. I stedet bør man kunne nøjes med et fælles kontor. Hvis LO skal kunne overleve, er man nødt til at tænke nye tanker i stedet for at leve som i Middelalderen, hvilket jeg mener, at man har gjort i Harald Børstings formandsperiode. Kult er jo han aldrig blevet. Hvis LO skal have en fremtid, må de tilpasse omkostningerne til det, som medlemmerne ønsker at betale. Man skal jo ikke være professor for at regne ud, at hvis LO mister 30.000 medlemmer om året, så er der ikke meget tilbage om 10 år.&laquo;Jørgen G. Jørgensen, direktør i Frie Funktionærer:&raquo;Der er tre udfordringer for LO&rsquo;s kommende nye formand: Fjerne en række dobbeltfunktioner i forhold til de 17 forbund og/eller FTF, indse at selv hvis det lykkes med fusionen mellem LO og FTF, så vil den nye hovedorganisation stadig kun tale for halvdelen af de danske lønmodtagere, samt erkende, at det danske arbejdsmarked ikke er ét, men mange arbejdsmarkeder, samt finde ud af, hvem man repræsenterer og hvornår.&laquo;&raquo;LO&rsquo;s udgangspunkt er, at der findes ét arbejdsmarked i Danmark, og derfor tales der hele tiden om at forsvare den danske model, og hvad der knytter sig til denne med aftaler. Men det er en illusion. Det danske arbejdsmarked er i virkeligheden måske 50 arbejdsmarkeder, og der er masser af lovgivning. Det arbejdsmarked, journalister på Information befinder sig på, er ikke det samme som gartnerimedhjælpere på Fyn befinder sig på. Hvis man ikke indser dette, så kan man ikke bekæmpe nogle af problemerne som for eksempel social dumping. Man tror, at man kan bekæmpe social dumping med den danske model, men da denne netop ikke dækker hele arbejdsmarkedet, så kan ikke bruges til at løse problemet. Hvis vi ikke vil acceptere, at der render litauiske piger rundt på de københavnske hoteller og gør rent for 52 kroner i timen, så er der kun lovgivning, som kan beskytte. Den danske model kan ikke. For så gjorde de det ikke. Men fordi der er så meget ideologi om den danske model, så er der ingen, som vil tale om lovgivning.&laquo;
