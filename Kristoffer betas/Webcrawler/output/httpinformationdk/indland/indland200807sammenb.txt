Sammenbrud i Doha-forhandlinger
Store uenigheder mellem USA på den ene side og Indien og Kina på den anden førte tirsdag til sammenbrud i Doha-forhandlingerne. Verdens fattigste lande bliver de store økonomiske tabere
Det var især uenighed mellem på den ene side USA og på den anden side Kina og Indien, som førte til sammenbruddet i Doha-forhandlingerne. Inderne ville for eksempel ikke åbne deres rismarked: -Vi vil gerne forhandle om handel, men ikke om fødevaresikkerhed og folks levebrød,- sagde Indiens handelsminister, Kamal Nath (billedet).

Sammenbruddet i Doha-forhandlingerne har været undervejs i nogle dage. Lørdag sagde WTO's generaldirektør, Pascal Lamy, at Doha-forhandlingerne var blevet forlænget til onsdag."Det er vigtigt at give det en sidste chance," sagde Lamy fra forhandlingerne i Génève. Mandag kom så meldingen fra centrale embedsmænd i forhandlingerne, at især USA på den ene side og Indien og Kina på den anden havde låst sig fast i positioner, det forhandlingsmæssigt var vanskeligt at komme ud af. Uenigheden mellem de tre lande drejer sig om, at USA, til gengæld for at sænke sin told på landbrugsvarer, vil have bedre adgang til at sælge særligt bomuld på det kinesiske marked og ris på det indiske marked. Samtidig beskyldte USA de to lande for at løbe fra de foreløbige aftaler, der blev opnået i forhandlingerne i sidste uge."Der er en alvorlig risiko for, at den ømtålelige balance, vi opnåede fredag, nu bliver brudt, og jeg er bekymret for, at det sætter hele forhandlingsrunden over styr," sagde USA's chefforhandler, Susan Schwab, mandag.Indien og Kina har på den anden side kritiseret USA for i alt for høj grad at beskytte sine landbrugsinteresser på bekostning af verdens fattige lande. Indien har også påpeget, at det i den nuværende globale fødevarekrise vil være uansvarligt at åbne for meget op for den globale handel med ris."Vi vil gerne forhandle om handel, men ikke om fødevaresikkerhed og folks levebrød," lød det fra den indiske handelsminister, Kamal Nath.Afrika taberUenigheden mellem USA og Kina og Indien fortsatte tirsdag. Samtidig led forhandlingerne under en række andre uenigheder om mere detaljerede handelsspørgsmål imellem flere af WTO's medlemslande: Bl.a. en kontrovers mellem EU - med Frankrigs præsident Sarkozy i spidsen - og de rigeste udviklings-lande om adgang til at sælge industrivarer i udviklingslandene, samt uenighed mellem EU og Latinamerika om salg af bananer i Europa.Det var mere, end de samlede Doha-forhandlinger kunne bære, og de brød derfor endeligt sammen i går tirsdag.Tilbage med sorteper står verdens fattigste udviklingslande, især en række afrikanske lande. Det var nemlig især dem, Doha-runden - der også er blevet kaldt for Udviklingsrunden - oprindeligt blev sat i gang for i 2001. Hensigten var, at de industrialiserede lande skulle reducere landbrugsstøtte og told for at hjælpe udviklingslandene ind på verdensmarkedet for landbrugs- og industrivarer, så de kunne udvikle sig gennem handel.Mange eksperter frygter nu, at Doha-forhandlingerne aldrig bliver afsluttet, fordi forhandlingerne nu først skal vente på den nye amerikanske præsident og bagefter på en ny sammensætning af EU-Kommissionen.Danmarks udenrigsminister, Per Stig Møller, ærgrede sig i går aftes også i en pressemeddelelse. Men han siger, at man fra dansk side vil arbejde for, at Verdenshandelsorganisationen WTO fortsat har en central rolle i internationale frihandelsforhandlinger.
