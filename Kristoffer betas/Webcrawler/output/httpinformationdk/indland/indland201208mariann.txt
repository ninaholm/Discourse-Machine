Marianne Jelved: Kickstarten har ikke virket
Mens Helle Thorning-Schmidt og Villy Søvndal for længst har konkluderet, at regeringens kickstart virker, siger de radikales finansordfører Marianne Jelved nu, at regeringens prestigeprojekt ikke har båret frugt
’Den kickstart, som vi satte i gang, har ikke båret frugt endnu,’ konstaterer den tidligere økonomiminister, efter nye tal fra Danmarks Statistik først på ugen viste, at antallet af ledige fra maj til juni er steget med 1.500 personer.

»Vi har gennemført en kickstart, som holder hånden under danske arbejdspladser. 8000 i år. Og 8000 næste år,« sagde statsminister Helle Thorning-Schmidt (S) i sin tale 1. maj i Fælledparken. Udenrigsminister Villy Søvndal (SF) var lige så skråsikker.»Vores kickstart skaber tusindvis af nye arbejdspladser til murere, tømrere, elektrikere,« sagde han.Men tre måneder senere kommer de radikales finansordfører Marianne Jelved nu med en noget anden vurdering af regeringens økonomiske prestigeprojekt.»Den kickstart, som vi satte i gang, har ikke båret frugt endnu,« konstaterer den tidligere økonomiminister, efter nye tal fra Danmarks Statistik først på ugen viste, at antallet af ledige fra maj til juni er steget med 1.500 personer. Efter sommerferien vil Marianne Jelved derfor se nærmere på, hvorfor de offentlige investeringer ikke har ført til en øget beskæftigelse.»Det er klart, at jeg vil interessere mig for, at vi tilsyneladende ikke kan se nogen effekt af kickstarten endnu. Den var jo tilrettelagt på en måde, så man burde kunne se det ret hurtigt.«– Har du nogle bud på hvorfor?»Nej, det har jeg faktisk ikke, og det er derfor, jeg ikke vil uddybe noget som helst. For det bliver rent gætteri, og det synes jeg ikke, jeg vil bidrage med.«– Når du siger, det ikke har nogen effekt, så er det, fordi der ikke er kommet den beskæftigelse, man har forventet?»Ja, der er ikke den aktivitet.«Misbrugt begrebProfessor i økonomi på Aarhus Universitet og tidligere overvismand Torben M. Andersen påpeger, at begrebet kickstart i høj grad er blevet misbrugt de senere år.»Den store definition er, når det bliver blæst op til, at et mindre tiltag, som kommer på det rigtige tidspunkt, kan blive helt afgørende for, hvordan folk ser på fremtiden. Så vil virksomhederne sætte investeringer i gang, og husholdningerne vil tage dankortet frem og så videre. Det er jo derfor, man bruger analogien, at man med en lille bevægelse sætter en stor motor i gang – at man udløser en katalysatoreffekt. Og det må man klart sige ikke er lykkedes,« siger Torben M. Andersen.Ifølge professoren kan man imidlertid også bruge en mindre omfattende definition af begrebet kickstart.»Nemlig at man laver nogle tiltag for at gavne produktionen og beskæftigelsen og fremrykker nogle offentlige investeringer, og der kan man sige, at det, man har gjort, formodentlig har virket. Men det har bare hele tiden ligget i kortene, at størrelsesordenen var relativ beskeden, altså nogle få tusinde job. Når man kigger på tallene, så er der ikke den store forbedring at se. Der er snarere en lille forværring. Men man kan strengt taget ikke sige, om det viser, at kickstarten slet ikke virker, for der er så mange andre ting, der har ændret sig samtidig. Konjunkturerne ser dårlige ud og så videre.«‘Det skal nok komme’Venstres politiske ordfører Ellen Trane Nørby finder det »interessant, at et af regeringspartierne nu erkender, at den kickstart, som regeringen har slået sig så stort op på, ikke har nogen effekt.«»Det er rart, at der kommer en vis realisme ind, for man må sige, at statsministeren og udenrigsministeren jo fuldstændig har ignoreret, at deres kickstart ikke har virket. De har talt som om, at der allerede var skabt, jeg ved ikke hvor mange job. Når jeg har lyttet til deres taler og sammenlignet med, at ledigheden er steget og beskæftigelsen faldet, så har tingene ikke hængt sammen. Alligevel har de indikeret, at alle problemerne var løst, og at der blev skabt arbejdspladser som følge af kickstarten.«Fungerende politisk ordfører for Socialdemokraterne Torben Hansen afviser kritikken. Han peger på, at flere af offentligt finansierede projekter, der skal øge beskæftigelsen, først for nylig er blevet vedtaget og derfor endnu ikke har haft nogen effekt.»Eksempelvis aftalen om kloakering blev lavet med kommunerne i midten af juni, og nu har vi 3. august, og det er klart, at man kan ikke nå at projektere kloakarbejde henover juli måned. Det samme gælder den store aftale om renovering af almennyttige boliger fra maj. Så jeg er fuld af fortrøstning. Det skal nok komme.«– Er det så ikke jer, der er lidt sent på den?»Jamen prøv nu at høre; vi skulle sådan set lige have lavet en regering, og der var også lige et folketingsvalg i efteråret, og man kan jo ikke hekse på ganske få måneder,« siger Torben Hansen.
