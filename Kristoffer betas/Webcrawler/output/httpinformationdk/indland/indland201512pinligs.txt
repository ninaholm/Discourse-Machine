De pinligste øjeblikke for Nej-kampagnen: Danmarks EU-prins nr. 1

 Fra Dansk Folkepartis facebook-side


 Det er tid til at strække krumme tæer ud. Nej-partiernes kampagne er næsten forbi. Men langt fra glemt. Vi kvitterer for underholdningen med en Top 3–liste.
1. Morten Messerschmidt (DF): ’Ikke noget at komme efter’.
Der var »ikke noget at komme efter,« bedyrede manden, som havde fået EU-støtte til at udgive en bog om EU-frås. Alligevel måtte Morten Messerschmidt fra Dansk Folkeparti, som er formand for MELD-fonden i EU, betale en million kroner tilbage i EU-støtte for 2014 til Europa-Parlamentet. Kort tid efter gentog det sig: Der var heller ikke noget at komme efter, da Parlamentet siden bad ham tilbagebetale 120.700 kroner for DF’s politiske sommertogt med en skonnert i 2013.
Ellers gjorde nej-partierne sig mest bemærket med fantasifulde gør-det-selv-grafikker og græsrodsagtige annoncer på sociale medier. Vores øjne bløder stadig.
2. Dansk Folkeparti: ’Her vogter jeg’.
Er der et parti i Danmark, som rammer stemningen i befolkningen rent hver gang, så er det Dansk Folkeparti – her med en raffineret kombination af kæledyr og politisk argument.

På partiets facebooksider er der dog en bruger, som undrer sig: Er det en dansk-svensk (!) gårdhund, der bevogter den danske grænse?
3. Michael Jensen (Kristendemokraterne): ’Med DANSK lov skal man land bygge’
Kristendemokraternes internationale sekretær, EU- og udenrigs-ordfører, Michael Jensen, anbefaler et nej i morgen med dette elegante og slående visuelle udtryk:
»Med DANSK lov skal man land bygge«.

