Flere fulde unge i provinsen



 Det er fristende at sætte sig bag rattet, hvis den sidste bus er kørt. Og endnu mere fristende, hvis man ved, at risikoen for at møde en politibil er lille. To sandsynlige forklaringer på, at unge mænd i provinsen oftere end deres jævnaldrende i hovedstadsområdet kører spirituskørsel. Over syv procent af en årgang af danske mænd født i 1966 har fået en dom for spirituskørsel, inden de er fyldt 27 år. Det er især unge med korte uddannelser og unge, der bor uden for hovedstadsområdet, der er i risiko, viser forskning fra SFI - Det Nationale Forskningscenter for Velfærd. ritzau

