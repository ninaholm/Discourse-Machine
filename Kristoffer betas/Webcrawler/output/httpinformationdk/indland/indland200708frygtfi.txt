Frygt for fiskedød på grund af giftige alger



 Miljøcenter Aalborg frygter, at en opblomstring af en farlig alge kan have dræbt flere tusinde fisk ved Skagen, skriver Nordjyske. 
Først fredag vil biologerne ved miljøcentret få svar fra prøver på, om algen Karenia Mikimotoi huserer i området. I forvejen har biologerne konstateret en algeopblomstring i Læsø Rende, der dog ikke var af alarmerende størrelse. Den giftige alge har været kendt i Danmark siden 1960'erne og har haft opblomstringer i 1990 og 1997. 			 
ritzau

