V vil udelukke dømte statsløse fra statsborgerskab
Kritikken af FN-konventionen om statsløshed vokser blandt borgerlige partier. V vil afskaffe ’VIP-særbehandlingen’ af kriminelle statsløse, mens Konservative vil genforhandle FN-konvention i forhold til PET-mistænkte ansøgere


Der bliver stadig længere mellem regeringen og oppositionen i spørgsmålet om statsborgerskab til statsløse.Da et flertal i Folketinget i går tildelte statsborgerskab til 1.718 udlændinge, fik debatten tilmed et højst ualmindeligt forløb.Selv om debatten på Folketingets tætpakkede dagsorden varede næsten en time, var det kun Venstre og Dansk Folkeparti, der holdt ordførertaler. Regeringspartierne og justitsminister Morten Bødskov (S) holdt sig derimod væk fra talerstolen.Allerede før debatten og også undervejs følte Folketingets formand anledning til at advare mod, at der fra talerstolen blev nævnt private oplysninger om ansøgere.Advarelsen var rettet mod Karsten Lauritzen (V), der på forhånd havde meddelt Berlingske, at han ville benytte sin ytringsfrihed fra Folketingets talerstol til at oplyse om den kriminalitet, flere blandt de i alt 36 statsløse på lovforslag L 11 havde begået. Oplysningerne har han fra fortroligtstemplede oversigter, som Indfødsretsudvalgets medlemmer har modtaget fra Justitsministeriet.Ifølge Karsten Lauritzen, der var første mand på talerstolen, har flere blandt de 36 statsløse begået bredspektret kriminalitet, der spænder fra tre mordforsøg til 22 overtrædelser af færdselsloven.På den baggrund har Venstre ændret holdning til FN-konventionen om statsløhed, som ikke tillader at afskære statsløse født i Danmark fra statsborgerskab, med mindre de er idømt mindst fem års fængsel.»Vi har svært ved at forstå, at fordi man er statsløs, skal man have VIP-særbehandling,« som Karsten Lauritzen formulerede det i Folketinget. Hvor det tidligere kun var statsløse i PET’s søgelys, som V helst ville give afslag, vil partiet nu heller ikke længere give statsborgerskab til statsløse, der har begået kriminalitet.»De skal leve op til de samme kriminalitetskrav som alle andre ansøgere,« som Karsten Lauritzen siger til Information.Han kalder statsløshed for »en fribillet til at begå alvorlig kriminalitet og alligevel få statsborgerskab«.Står det til V, skal en statsløs person fortabe retten til statsborgerskab for altid, hvis vedkommende er idømt halvandet års fængsel.Også Tom Behnke (K) har lagt yderligere luft til FN-konventionen ved at fremsætte et beslutningsforslag, som støttes af Venstre: Inden den 1. marts 2012 skal regeringen tage iniativ til at genforhandle FN-konventionen, så ansøgere, som er i sikkerhedstjenestens søgelys, kan afvises eller sættes i bero.’Restgruppe’ af statsløseOver for Information medgiver Karsten Lauritzen, at flere af de statsløse på lovforslag L 11 kommer fra en ’restgruppe’ af statsløse, der efter Birthe Rønn Hornbechs afgang har fået mulighed for at ansøge, selv om de i mellemtiden er blevet for gamle til at falde ind under FN-konventionen.Det kan være baggrunden for, at både alderen og kriminalitetsraten er højere blandt gruppen af statsløse på L 11 end på det lovforslag, som Folketinget vedtog i foråret.»Jeg anerkender, at der er et problem med restgruppen. Men vi ved ikke hvor stor, restgruppen er,« siger Karsten Lauritzen.— Hvilken forskel gør det for Venstre, om morddømte får statsborgerskab?»Det er politik. Venstre ønsker ikke at belønne hårdkogte forbrydere med et rødbedefarvet pas,« lyder svaret fra Venstres ordfører.Ifølge indfødsretsekspert Eva Ersbøll fra Institut for Menneskerettigheder ville det være højst usædvanligt, hvis Danmark forsøgte at få ændret en international konvention på menneskerettighedsområdet, og hun vurderer, det ville være særdeles vanskeligt at komme igennem med.»Først skulle man have overbevist en masse lande om, at det er en god idé, og så skulle man indlede nogle formentlig ret komplicerede forhandlinger,« siger Eva Ersbøll.
