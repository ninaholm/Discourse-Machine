Formandens første 100 dage
Pia Olsen Dyhr vidste, hvad hun gik ind til som formand for SF. Og så alligevel ikke. Nu forsøger Pia Olsen Dyhr at skærpe SF’s profil, og til den opgave har hun brug for Dansk Folkeparti


Det var først en aften for tre uger siden, at det rigtigt gik op for Pia Olsen Dyhr, at hun er formand for SF.Selvfølgelig vidste hun det godt. Men pludselig havde hun fået luft efter de kaotiske dage i slutningen af januar og begyndelsen af februar, hvor Annette Vilhelmsen først trak SF ud af regeringen og siden selv trak sig som partiformand for at overlade posten til den tidligere handels- og investerings- samt transportminister.Da Pia Olsen Dyhr den aften sad hjemme i villaen i Brønshøj, med ægtefællen, forbundssekretær i HK/Danmark Villy Dyhr, begyndte ideerne pludselig at komme. Kan vi ikke gøre sådan? Eller måske sådan? I hvert fald ikke sådan. Og hun tænkte:»Det er jo mit ansvar. Sammen med en masse andre. Men i sidste ende er det mit ansvar. Og det her kan faktisk godt blive rigtig sjovt.«»Det er faktisk lidt sjovt ikke at sidde som minister og kun skulle arbejde med dag-til-dag-ting. Der er jo et større samfundsprojekt. Vi har en pligt, en forbandet pligt, til at forandre verden,« fortæller Pia Olsen Dyhr, som ellers i dag for 100 dage siden blevet udråbt som SF’s formand. Samme dag deadline for at opstille som partiformand udløb med det resultat, at kun hun havde meldt sig.Uanset hvad var SF taberenPia Olsen Dyhr tager imod på det hjørnekontor på Christiansborgs mellemetage med udsigt over Ridebanen, hvor SF’s formænd altid har holdt til. Når de altså ikke var ministre. Hvilket jo er en relativ ny forseelse.Men at netop Pia Olsen Dyhr er endt her er lidt af et paradoks.Pia Olsen Dyhr tilhører den grønne, EU-positive fløj i SF, som både støttede regeringsdeltagelsen og Astrid Krag mod Annette Vilhelmsen ved formandsvalget i 2012. Og som til sidst advarede mod at forlade regeringen, fordi dette aldrig kunne ske med værdighed. Uanset hvad ville SF ligne tabere, der ikke kunne håndtere magten. Samtidig ville SF miste den indflydelse, som ministrene havde hver dag, argumenterede Pia Olsen Dyhr dengang.Hvilket SF’s formand sådan set stadig mener.»Det kaotiske forløb var aldrig nogen god idé. Det er det aldrig for noget parti. Og det var heller ikke nogen god idé at træde ud af regeringen. Men vi har som parti efterfølgende håndteret det klogt. Vi har været med i en erhvervsuddannelsesreform, vi forhandler gymnasieforlig og har haft held med at være et venstrefløjsparti, som søger indflydelse. Modsat Enhedslisten er vi med i forligskredsene. Selv om vi ikke er i regeringen, så kan vi stadigvæk godt være med til at ændre den her verden. Det er jeg glad for. Der kunne være sket så meget andet«Havde ellers forsvoret postenDen 42-årige mor til tre piger, som i 2005 tabte formandsvalget til Villy Søvndal efter Holger K. Nielsens afgang, havde ellers forsvoret igen at opstille som formand efter at have set de personlige omkostninger ved at være partiformand.Alle har en mening om partiformanden, som også Pia Olsen Dyhr måtte erkende, da Berlingskes kommentator Claes Kastholm tidligere på året helligede en klumme til hendes stil: »Nogle kvinder mener, som Dyhr åbenbart gør, at langt uplejet hår, gerne lidt fedtet, er vældig sexet. Det kan ikke udelukkes, at en og anden langturschauffør også synes det og har magasinfotos af den art klæbet op i førerhuset. Men hvad, der er helt sikkert, er, at denne stil, det vil sige mangel på stil, passer godt til SF, hvis opgave bliver, som den har været i de mange år, inden Villy Søvndal fik nykker og ville være minister, at være samlingspunkt for den del af danskheden, der ville vække undren og latter, hvis den forsøgte at gøre sig gældende i udlandet, men med sin mangel på stil, sine striktrøjer, udtrådte sko og små rygsække er udtryk for et vist selvhævdende almue-element i den danske folkesjæl.«Så på den måde har de personlige omkostninger ikke overrasket Pia Olsen Dyhr. Og så alligevel.»Man har et markant større psykisk pres, meget større psykisk pres, end man kan have i nogen anden position i et parti. Jeg vidste det, men blev alligevel overrasket over det. Så jeg tænker nogle gange, at det er godt, at jeg er meget robust. Eller om ikke andet har en robust mand, jeg kan tage hjem og snakke med,« siger Pia Olsen Dyhr.Opvokset med prøvelserPia Olsen Dyhr, som er kandidat i statskundskab, voksede op i Vallensbæk syd for København, hvor klasselæreren havde travlt med at fortælle, hvad hun ikke kunne, fordi hun kom fra det sociale boligbyggeri.Moderen gjorde rent på hendes skole, og faderen var førtidspensionist, havde sukkersyge og drak. Hvilket var en uheldig kombination, som fik moderen til at flytte hjemmefra med lillebroderen, da Pia Olsen var 11 år.Pia Olsen blev tilbage for at passe faderen. Sørge for at faderen fik mad og et glas mælk med sukker, hvis han vågnede om natten med for lavt blodsukker og gik i chok. Og sørge for altid at være på vagt, når faderen kom hjem, fordi hun aldrig vidste, hvordan hans humør var.En opvækst partiformanden mener medførte en »ekstrem retfærdighedssans« og førte hende til SFU, hvor hun var formand fra 1996 til 1998. Når det særligt blev international politik og EU, Pia Olsen Dyhr kastede sig over, var det et fravalg. Social- og sundhedspolitik var så tæt på, at hun ikke ville kunne træffe »rationelle beslutninger«.»Er det ikke vildt, at jeg har siddet i 100 dage?« Pia Olsen Dyhr afbryder sig selv.»Jeg synes, at 100 dage er lang tid, og jeg føler, at jeg lige er valgt. Det, der er fedt er, at opleve, at vi er gået fra at have ... Det var ikke sjovt af være SF’er ... Alle var, ja ... Det var bare kaos. Og nu er folk begejstrede og glade og bakker op.«Har Pia Olsen Dyhr fået bekræftet prisen ved at være formand, er hun til gengæld blevet glædelig overrasket over, hvad hun – i hvert fald selv – opfatter som opbakning fra partiet. Venstrefløjen er blevet gjort ansvar lig for regeringsfarvellet og sat skakmat. Og SF’s meningsmålinger, som i den sidste tid i regeringen, var på vej mod spærregrænsen er vendt. I den seneste meningsmåling fra Voxmeter står SF til 5,7 procent, hvilket er en fremgang fra de under 3,7 procent, som var partiets laveste tilslutning i 36 år. 5,7 procent er dog stadig et stykke under valgresultatet på 9,2 procent. Pia Olsen Dyhrs opgave er at skabe kant til SR-regeringen, samtidig med at hun selvfølgelig ikke med troværdigheden i behold kan lægge afstand til sin egen og partiets regeringstid. Millionærskatten nævnes igen. Finansskatten lige så. Og senest foreslog Pia Olsen Dyhr i sin 1. maj-tale at lovgive om såkaldt kædeansvar, så arbejdsgiverne ikke kan løbe fra regningen, når de har snydt i skat og underbetalt de ansatte.Alliancer med DF er muligt‘Da Pia Olsen Dyhr, som SF’s nye formand, i februar første gang stod over for statsminister Helle Thorning-Schmidt (S) i Folketingets spørgetime, benyttede hun lejligheden til at kritisere regeringens holdning til de såkaldte velfærdsydelser. Hvilket ved den lejlighed fik statsministeren til at gøre sig morsom på Pia Olsen Dyhrs bekostning med henvisning til, at SF’s da nytiltrådte formand ellers havde været enig så sent som fire uger tidligere. Det synes Pia Olsen Dyhr ikke er morsomt.»Statsministeren skal holde sin humor for sig selv. Jeg tror, at Helle Thorning-Schmidt – ligesom jeg – kan huske, hvad der er sket i forhandlingslokalet. Jeg er ikke enig i hendes udlægning«.Til gengæld er det ikke for sjov, når Pia Olsen Dyhr fremhæver en uhellig alliancepartner i sit forsøg på at genrejse SF: Dansk Folkepartis formand, Kristian Thulesen Dahl.Ligesom det tidligere regeringsparti, Konservative, har lidt under, at partiet ikke kan levere de afgørende stemmer for noget som helst, risikerer SF nemlig at lide den samme visnedød.»Jo, jo,« lyder det fra Pia Olsen Dyhr. »Men hvis regeringen for eksempel vælger at lave beskæftigelsesreformen sammen med os og Dansk Folkeparti, så kan de det. Så på den måde er der flere flertalsmuligheder i Folketinget end tidligere. Jeg har hørtw Kristian Thulesen Dahl sige igen og igen – præcis som jeg – at der skal gøres noget ved genoptjeningsreglerne til dagpengene, at flere ufaglærte skal kunne blive faglærte, og at man skal gøre noget ved aktiveringssystemet. Når han nu er gået ud og blevet ren SF’er på de punkter, så skal jeg da bare benytte mig af det. Så får SF lige pludselig mange stemmer i Folketinget. På det her punkt!«
