Vil en statsstøttet islam modvirke radikalisering?
Forslaget om et statsstøttet islamisk trossamfund i Danmark, som skal modvirke radikalisering, får blandet modtagelse blandt muslimske organisationer. Regeringen afviser forslaget blankt


Jeg tror kun, det vil øge radikaliseringen frem for at bekæmpe den.&laquo; Sådan lyder reaktionen fra Imran Shah, talsmand for Det Islamiske Trossamfund, på den franske islamforsker Olivier Roys opfordring til den danske stat om at yde blandt andet økonomisk støtte til et islamisk trossamfund i Danmark. For ifølge Imran Shah vil statens blåstempling af en bestemt form for islam provokere ekstremistiske miljøer yderligere:&raquo;Det vil bare bekræfte følelsen af at være forfulgt hos dem, der allerede oplever at være ekskluderet fra fællesskabet. Det vil ikke gøre andet end at forøge deres behov for at markere sig,&laquo; siger han og tilføjer, at det er helt forkert at tro, at det er i moskéerne, der skal sættes ind mod radikalisering.&raquo;Vi mangler en ærlig diskussion om de rigtige årsager bag radikalisering. Peger vi igen på moskéerne, vil vi fortsat ramme forbi. Det var et socialt tilfælde med kriminel baggrund, der stod bag angrebet i weekenden. Det burde have åbnet øjnene.&laquo;Ligeledes afviser religionssociolog og talskvinde for Kritiske Muslimer Sherin Khankan Olivier Roys ide om en form for &rsquo;statsislam&rsquo;. Men hun deler hans synspunkt om behovet for, at staten anerkender islam som religion.&raquo;Vi må adskille stat og kirke og ligestille alle religioner. Jeg tror hellere på inklusion, som medfører moderation af standpunkter,&laquo; siger hun og understreger, at det ikke er inklusion at give en bestemt tro forrang.&raquo;For hvem skal definere, hvad en moderat islam er? For at komme radikalisering til livs, må vi også imødekomme de ekstreme og radikaliserede.&laquo;Ifølge Sherin Khankan bør dialogen foregå både på politisk niveau og i civilsamfundet.&raquo;I Danmark er vi kun nået til fordømmelse og dæmonisering i stedet for at spørge eksempelvis Syrien-krigere, som er vokset op i den danske kultur, hvorfor de er imod demokrati og ytringsfrihed og ønsker et kalifat som Islamisk Stats,&laquo; siger Sherin Khankan.Befriende forslagI andre grene af det muslimske miljø i Danmark vækker forslaget fra den franske islamekspert til gengæld begejstring.&raquo;Det er så befriende at høre det forslag,&laquo; siger Fatih Alev, formand for Dansk Islamisk Center.Selv om han er enig med Imran Shah i, at moskéer ikke medvirker til radikalisering, mener han, at det er nødvendigt at løfte moskéerne for at forhindre, at unge søger videre mod radikale miljøer.&raquo;Det kræver enorme ressourcer at klæde moskéer på til opgaven om at aktivere og fastholde de unge, blandt andet fordi mange imamer, som kommer hertil fra udlandet ikke taler dansk. Helt konkret vil vi gerne hjælpe moskéerne med at tilbyde introkurser i islam på dansk, så det ikke bliver de radikale, men de mainstream fortolkninger af religionen, der dominerer og tiltrækker de unge, som jo er født og opvokset i Danmark,&laquo; siger han og efterspørger, at staten hjælper trossamfundene med at inddrage en form for religionsbeskatning, tilsvarende kirkeskatten.Også biskop i Aarhus, Kjeld Holm, er tilhænger af forslaget om et statsstøttet islamisk trossamfund i Danmark.&raquo;Jeg mener, der er god ræson i det forslag. Det vil jeg gerne stå på mål for, selv om der nok kommer et ramaskrig,&laquo; siger Kjeld Holm, som mener, at staten for eksempel kunne yde et tilskud til moskéer tilsvarende det beløb, som Kirkeministeriet nogle gange støtter restaurering af kirker med.&raquo;Hvis der er planer om at bygge en moské, kunne staten gå ind og sige: &rsquo;Vil vi gerne være med og give et bidrag til det, men så skal vi selvfølgelig også være med i planlægningen, og i forhold til hvilket indhold der kommer i moskéen&rsquo;,&laquo; siger Kjeld Holm.Forkert præmisManu Sareen (R), minister for Børn, Ligestilling, Integration og Sociale forhold, har ikke tænkt sig at føre Olivier Roys forslag ud i livet.&raquo;Roy blander tingene godt og grundigt sammen. Jeg er fuldstændig uenig i hans præmis. Vores erfaringer viser, at radikalisering ikke nødvendigvis sker i moskéerne. Det kan ske i fængslerne, ved at sidde og se YouTube derhjemme eller ude i en baggård osv.&laquo;&ndash; Men kan man ikke styrke en mere moderat form for islam ved at støtte moskéerne, så de på den måde kan fastholde de unge og holde dem væk fra radikalisering?&raquo;Det er rigtigt nok, at moskéerne ikke er gode til at få fat i de unge mennesker, men jeg tror ikke på, at det er der, det er bedst at sætte ind. Der, hvor de skal udfordres, er i det danske uddannelsessystem. Når de sidder i klasselokalet og kommer med deres holdninger. Og der har vi jo lige klædt yderligere 3.000 mennesker på, som blandt andet skal varetage hotlines,&laquo; siger han med henvisning til regerings antiradikaliseringsplan, som blev præsenteret i januar.
