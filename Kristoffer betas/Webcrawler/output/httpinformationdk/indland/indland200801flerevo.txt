Flere voldelige unge piger



Volden blandt unge piger mellem 15 og 17 år er steget eksplosivt gennem de seneste 10 år, viser tal fra Justitsministeriets Forskningsenhed. Mens der i 1996 blev registreret 27 voldsepisoder med unge piger i hovedrollen, var tallet i 2006 steget til 137. Samtidig viser tallene, at pigernes konfrontationer med retssystemet forekommer hyppigst, når de er mellem 15 og 17 år, mens det aftager, når de er fyldt 18. Omvendt forholder det sig med drengene. Onsdag blev tre unge piger anholdt og varetægtsfængslet for mishandling af en jævnaldrende pige i Frederiksværk. Pigerne slukkede blandt andet cigaretter på deres offer, inden de tissede på hende.
