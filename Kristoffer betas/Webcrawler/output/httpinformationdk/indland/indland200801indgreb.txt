Indgreb har ingen effekt



 Planerne fra beskæftigelsesminister Claus Hjort Frederiksen (V) om at skærpe reglerne for supplerende dagpenge risikerer at blive et slag i luften uden den store effekt. Det vurderer a-kassernes samvirke, der gennem længere tid har været med til at diskutere blandt andet dette forslag i en særlig arbejdsgruppe, hvor man så på mulighederne for at sikre ny arbejdskraft. "Vi synes ikke, man opnår særlig meget med dette forslag," siger Torben D. Jensen, sekretariatschef i AK-Samvirke. Forslaget sigter mod at forkorte den periode, som man kan være på supplerende dagpenge. 

