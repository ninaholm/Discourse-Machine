Rønn afviser at overtræde FN-anbefalinger



 Integrationsminister Birthe Rønn Hornbech er glad for, at 11 dømte, kriminelle irakere nu kan tvangshjemsendes til Irak, omend hun medgiver en vis frygt for, om de bliver mødt med repressalier i deres hjemland.
"Det er klart, at det vil man være nervøs for, men nu har Flygtningenævnet afgjort, at sådan er det ikke," siger hun. Enhedslisten kritiserer tvangshjemsendelserne for at være på kant med internationale konventioner og imod anbefalinger fra FN og Amnesty International. Ministeren mener dog, at der ikke er noget at komme efter. 

