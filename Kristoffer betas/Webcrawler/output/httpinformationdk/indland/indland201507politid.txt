Politidirektør: Alle regler er fulgt
Rigspolitiet vil ikke forholde sig til, om det er moralsk forsvarligt at købe et overvågningssystem for millioner fra italiensk firma, der hjælper diktaturer med at spionere mod journalister og menneskerettighedsforkæmpere


Rigspolitiet møder i dagens Information hård kritik for via en amerikansk-israelsk leverandør at have købt et overvågningssystem for millioner fra det kontroversielle italienske it-firma Hacking Team. Det skyldes, at Hacking Team handler med diktaturstater, som bruger virksomhedens produkter til at overvåge journalister og menneskeretsforkæmpere.Læs også:Dansk politi køber overvågningssystem fra kontroversielt firmaPolitidirektør Svend Larsen bekræfter købet af systemet, der går under navnet &rsquo;Remote Control System&rsquo;, men ønsker derudover ikke at kommentere sagen i detaljer.&raquo;Vi har lige gennemført et udbud, fordi det aflytningssystem, vi havde i forvejen, skulle skiftes ud. Det er blandt andet en udmøntning af den terrorpakke, som den tidligere regering lagde frem. Vi har fået bud bredt fra hele verden, og vi har underskrevet en kontrakt for cirka en måneds tid siden. Vores opgave er at få den bedst mulige løsning til den for skatteborgerne mest attraktive pris. Derfor har vi skrevet kontrakt med et israelsk firma, der hedder NICE Systems. Systemet er ikke leveret endnu, men vi starter udrulningen inden så længe,&laquo; siger Svend Larsen.Han tilføjer, at udbuddet drejer sig om fornyelse af politiets aflytningssystemer, som blandt andet bruges i børnepornosager, rocker- og bandesager samt &raquo;anvendes i PET&laquo;.Politidirektøren understreger også, at politiet i hver sag vil skulle indhente en dommerkendelse, før overvågningen sættes i værk. Derudover ønsker han ikke at gå yderligere i detaljer.&raquo;Alt det materiale, I nu sidder med, er dybt, dybt fortroligt. Vores kapacitet på dette område er &rsquo;forretningshemmeligheder&rsquo;, som vi ikke ønsker at drøfte i Information. Jo mere de kriminelle ved om vores kapacitet, jo lettere bliver det for dem at undgå os,&laquo; siger Svend Larsen.Den bedste løsning&ndash; Mener I, det er moralsk forsvarligt at købe af firmaer, som sælger til undertrykkende regimer i lande som Etiopien, Marokko og Saudi-Arabien &ndash; og på den måde støtte firmaet?&raquo;Der foregår et officielt udbud, hvor man lægger det ud internationalt. Og så er der jurister, der kigger på, hvordan udbuddet skal gennemføres. Der tager man højde for de her ting og kigger på, hvordan skatteborgernes penge bruges bedst muligt. Vi får den bedst mulige løsning til den bedst mulige pris.&laquo;&ndash; Men ud over det rent udbudstekniske, mener du så, det er moralsk forsvarligt at købe af firmaer, som har et så tvivlsomt ry?&raquo;Som jeg sagde før: Vi har gennemført et udbud, som har kørt efter alle de regler, der er for den slags.&laquo;&raquo;Jeg har ansvaret for at understøtte politiets arbejde her i landet med at tage kriminelle &ndash; pædofile, bandemedlemmer og så videre &ndash; ud. Og det er egentlig bare det, det drejer sig om fra vores side.&laquo;&ndash; Hacking Team har som følge af lækket lukket midlertidigt ned for deres produkter. Giver det jer anledning til at genoverveje handlen?&raquo;Jeg kan ikke rigtig se, hvordan det skulle kunne lade sig gøre. Man kan selvfølgelig ophæve en handel, hvis der er mangler på produktet, men vi er altså slet ikke så langt fremme i processen, at vi har modtaget produktet. Så jeg forstår ikke rigtig spørgsmålet,&laquo; siger Svend Larsen, der hverken vil svare på, hvor mange penge politiet har betalt den israelske leverandør, eller om pengene allerede er betalt.&ndash; Du siger, at købet er en udmøntning af terrorpakken. Men I tog allerede kontakt til Hacking Team i 2013, længe før terrorangrebene (mod Charlie Hebdo og i København, red.). Hvordan hænger det sammen, hvis I allerede dengang havde behovet, at I først køber det nu?&raquo;Jeg har ingen bemærkninger til det konkrete, men det er klart, at vi hele tiden følger med i, hvad der sker af teknologiske udviklinger. Der er jo løbende sikkerhedsmesser rundt om i verden, hvor de her firmaer viser, hvad de kan. Og udviklingen går hurtigt,&laquo; siger han.Læs også:Diktatorernes digitale lejesoldater
