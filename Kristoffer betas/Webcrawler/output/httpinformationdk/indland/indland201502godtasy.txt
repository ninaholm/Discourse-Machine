Er det godt for asylansøgere straks at komme i job?
En samlet rød blok bakker op om et forslag fra SF om at gøre det lettere for asylansøgere at komme i job – også inden de har fået en opholdstilladelse. Men er det overhovedet en god idé?
Rød blok vil gøre det nemmere for asylansøgere, der lige er kommet til landet, at tage et job og bruge de kompetencer, som de har.&nbsp;

Det kan gavne integration på lang sigtAnika Liversage Seniorforsker, SFI, Det Nationale Forskningscenter for Velfærd&ndash;Er det en god ide at sende asylansøgere i job hurtigt?&raquo;Det handler om, hvordan vi kan hjælpe flygtninge i Danmark bedst muligt, når de kommer her til, og hvis de bliver her. I det lys kan det være godt for asylansøgeres velbefindende at komme ud på en arbejdsplads og ud i livet fremfor at sidde og kigge ind i en væg på et asylcenter, imens deres kompetencer smuldrer mellem fingrene.&laquo;&ndash; Men er flygtninge fra f.eks. Syrien parate til at tage job inden for få uger?&raquo;Det er selvfølgelig ikke alle, som magter det. Flygtninge og asylansøgere er her jo af en grund, og det danske arbejdsmarked er krævende. Så jeg tror de færreste asylansøgere umiddelbart vil kunne ansættes på ordinære vilkår. Det handler også om sproglige kompetencer. Så det vil måske kræve en del af en arbejdsplads at beskæftige en asylansøger på en meningsfuld måde. Men omvendt kan det også komme til at kræve mange ressourcer af samfundet og den enkelte at samle tabte kvalifikationer op efter flere år på et asylcenter.&laquo;&ndash; Vil det fremme integrationen på lang sigt?&raquo;At komme ud og bruge sine kompetencer tidligt er meget mere gavnligt for integrationen end ventetid og uvished på et asylcenter. For de bosniske flygtninge, som kom til Danmark i 1990&rsquo;erne, var det nedbrydende at få sat livet i parentes i tre år, hvor de ikke vidste, om de fik lov at blive. Med livet på stand by kunne de ikke lære dansk, arbejde eller knytte bånd til majoritetsbefolkningen. Og studier af bosniske flygtninge i Norge, som ikke satte folks liv på hold som den danske bosnierlov, og Danmark viser, at de norske flygtninge var bedre i stand til at vende hjem til deres oprindelsesland efter krigen. Fordi de ikke var blevet nedbrudt af et langt sagsforløb, men havde fået lov at komme ud i samfundet tidligere.&laquo;Først realistisk, når de har fået opholdAndreas Kamm, Generalsekretær i Dansk Flygtningehjælp&ndash; Er det en god ide at sende asylansøgere i job hurtigt?&raquo;Målet må være at gøre folk i stand til at klare sig selv og bidrage til samfundet, og så er det en god ide tidligt at skabe kontakt til arbejdsmarkedet. En tidlig afklaring af folks kompetencer gør vejen til et job kortere, hvis de får lov at blive. Det er positivt for integrationen. Når vi taler om syrere, som udgør en stor del af flygtningestrømmen lige nu, og som nok vil få asyl, er det konstruktivt fra starten at afklare deres kvalifikationer for senere at matche dem med kommuner med forskellige bolig- og jobmuligheder. Men det er først realistisk for de her mennesker at komme i arbejde, når de har fået deres opholdstilladelse.&laquo;&ndash; Hvorfor er det urealistisk?&raquo;Det er svært at skabe muligheder for folk, som venter på at få deres sag afklaret. Hvis folk er flygtet fra Centralafrika, taler de jo ikke dansk og har måske ikke den relevante erfaring til at springe lige ind på det danske arbejdsmarked. De skal have en særlig håndsrækning, eksempelvis et tilbud om at komme i en midlertidig praktik, hvilket kan bidrage til en fornuftig tilværelse på asylcentret. Men der er også dem, som har lidt så meget under flugten, at det kræver tid at falde til. De fleste vil først være i stand til at arbejde, når de har fået opholdstilladelse og er et stykke inde i et integrationsprogram. Samtidig behøver kommunerne ressourcer til at håndtere de her mennesker, og at udbud og kompetencer bliver matchet godt. Kun et meget lille antal vil komme i job, mens de ansøger. Derfor er det heller ikke virkelighedsnært at tro, at Danmark med det her forslag kommer til at tiltrække endnu flere flygtninge.&laquo;Vigtigt at de bliver matchet rigtigtTroels Schultz Larsen, lektor ved Roskilde Universitet som har forsket i integration og beskæftigelse&ndash; Er det en god ide at sende asylansøgere i job tidligt?&raquo;Det afhænger jo af hensigten og formålet. Hvis man ikke ønsker, at det skal være attraktivt for asylansøgere at komme til Danmark, eller ikke ønsker, at de bliver integreret, er det ikke fornuftigt at afklare deres joberfaring og give dem mulighed for at arbejde. Hvis man til gengæld går ud fra, at asylansøgerne kommer til at blive her, er det anstændigt at lade dem tage del i samfundet fra starten. At være isoleret på et asylcenter afføder en lang række dårligdomme såsom stress. Så af menneskelige hensyn er det hensigtsmæssigt at lade indvandrere og flygtninge indgå i verdenen udenfor centret. Man skal dog ikke overvurdere koblingen mellem integration og beskæftigelse. Men det er givet, at får folk lov at arbejde, er de i bedre stand til at forsørge sig selv fremfor at være afhængige af penge fra det offentlige.&laquo;&ndash; Hvor realistisk er det at integrere asylansøgere på arbejdsmarkedet så tidligt?&raquo;Det kan sagtens være en god ide at beskæftige folk tidligt, men først og fremmest er det vigtigt, at de bliver matchet på en hensigtsmæssig måde. Ikke bare ud fra kompetencer, men også ud fra hvad de magter mentalt. Det behøver ikke være kompliceret, men det kræver nogle job og ressourcer i kommunerne. Dernæst rejser det spørgsmål som &rsquo;Må man sende flygtninge i en slags aktivering, der risikerer at presse folk i reelle job ud?&rsquo; og &rsquo;Hvilke job går til asylansøgere fremfor de andre i jobkøen?&rsquo;. Desuden er der nogle sprogbarrierer og kulturelle forskelle, som skal overvindes, og som virksomhederne muligvis skal have tilskud for at imødekomme.&laquo;
