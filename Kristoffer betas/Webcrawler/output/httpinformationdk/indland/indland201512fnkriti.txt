FN kritiserer lukningen af Irakkommissionen
Danmark får kritik fra FN's torturkomite for flere af Venstre-regeringens tiltag. Komiteen sætter især fokus på lukningen af Irak-kommissionen men også på Inger Støjbergs indrykning af annoncer i den libanesiske presse og udsendelsen af to afghanske brødre


Lukningen af Irak-kommissionen og en række andre tiltag fra regeringen møder nu kritik fra FN&#39;s Torturkomite.Komiteen leverede i går en rapport om Danmarksom led i komiteens løbende arbejde med at sikre, at FN&#39;s Torturkonvention bliver overholdt. På 20 punkter fandt komiteen anledning til at kritisere den danske regering og opfordre den til at stramme op.Blandt de mest opsigtsvækkende kritikpunkter var komiteens bemærkninger til Venstre-regeringens lukning af Irak- og Afghanistankommissionen. Komiteen bemærker, at kommissionen blev lukket, inden det var undersøgt til bunds, om Danmark har udleveret fanger til tortur under indsatserne i Irak og Afghanistan.Se FN-rapporten&nbsp;HER.Komiteen opfordrer derfor Danmark til at sikre, at &raquo;undersøgelser af overførslen af fanger til varetægt hos andre staters styrker under militære operationer i udlandet bliver gennemført af et uafhængigt organ og offentliggjort&laquo;. Derudover opfordrer torturkomiteen Danmark til, at de skyldige bliver retsforfulgt, og at ofre modtager godtgørelse, hvis det viser sig, at der er sket en overtrædelse af artikel 3 i FN&#39;s Torturkonvention, som forbyder udlevering til tortur.Både Dansk Institut for Menneskerettigheder (IMR) og DIGNITY - Dansk Institut mod Tortur deltog under den såkaldte eksamination af Danmark, der fandt sted i Geneve i sidste måned. Begge institutter havde forud for eksaminationen gjort torturkomiteen opmærksom på lukningen af kommissionen.Læs også:&nbsp;Juraprofessor tvivler på genåbning af Irak-kommissionSeniorforsker ved IMR, Peter Vedel Kessing, er tilfreds med torturkomiteens anbefaling.&raquo;Komiteen går faktisk videre end vores anbefalinger og anbefaler en genåbning af kommissionen. Vi havde bare anbefalet, at forsvarskommandoen færdiggør sin undersøgelse af fangehåndteringen, som blev afbrudt ved nedsættelsen af Irakkommissionen,&laquo; siger han.Seniorjuridisk rådgiver i DIGNITY, Elna Søndergaard, er også glad for kritikken. Hun hæfter sig især ved, at komiteen har indskærpet, at det er vigtigt at få stillet folk til ansvar, hvis der har været tale om et brud på torturkonventionen.&raquo;Komiteen påpeger, at ingen af de forskellige undersøgelser &ndash; hverken i Forsvarskommandoen, Irakkommissionen eller hos Auditørkorpset &ndash; er blevet fuldendt. Det er afgørende at få fastslået, om der er et dansk medansvar for tortur i Afghanistan eller Irak af en uafhængig undersøgelse,&laquo; siger hun.Juraprofessor Jørgen Albæk-Jensen er tidligere medlem af den nu lukkede Irak- og Afghanistankommission.Han har tidligere kritiseret lukningen og understreget, at det er &raquo;vigtigt at få afdækket, hvad der rent faktisk skete, både for at afklare om der er grundlag for at drage nogen til ansvar, men også for at lære af eventuelle fejltagelser,&laquo; som han sagde til Information i august.Læs også:&nbsp;Bush-rådgivere: Danmark bør genoplive krigskommissionHan fastholder sin kritik men tror ikke på, at rapporten fra FN vil få nogen realpolitisk betydning:&raquo;Alt andet lige skulle man tro, at det var et argument i vægtskålen for at genåbne kommissionen, men jeg tror, at den politiske beslutning er truffet, og det bliver der ikke pillet ved på grund af denne rapport. Der skal et folketingsflertal til,&laquo; siger professoren.Støjbergs annonceTorturkomiteen har også bemærket den meget omtalte annonce, som udlændinge- og integrationsminister Inger Støjberg (V) i sommer fik indrykket i flere libanesiske medier. Annoncen opsummerede en række af de asylstramninger, der var på vej i Danmark, og den havde i følge ministeren til hensigt at rykke Danmark længere ned ad menneskesmuglernes &raquo;hitliste&laquo;.Komiteen skriver, at Danmarks forsøg på at forebygge menneskesmugling og afskrække immigranter &raquo;ikke bør afspore [Danmark] fra sine forpligtelser under artikel 3 [i torturkonventionen]&laquo;.Ifølge forskningschef ved Institut for Menneskerettigheder, Thomas Gammeltoft-Hansen, er det bemærkelsesværdigt, at komiteen overhovedet nævner annoncen i sin rapport, da der er tale om en mere generel bemærkning og ikke en konkret kritik.Thomas Gammeltoft-Hansen vurderer, at komiteen har taget annoncen med i sin rapport, &raquo;fordi det står som et eksempel på en mere generel tendens i forhold til Danmarks forskellige tiltag på asylområdet, der tydeligvis har til formål at afskrække asylansøgere fra at søge mod Danmark&laquo;.Han ser komiteens konklusion som en &raquo;forsigtig formulering&laquo;, der forholder sig principielt til flygtninges ret til at søge asyl. En ret, som er indirekte beskyttet gennem artikel 3 i torturkonventionen, som forbyder stater at tilbagesende mennesker til et land, hvor de risikerer tortur.Danmark bekymrerKomiteen kritiserer desuden udsendelsen af to afghanske brødre sidste år, der forgæves havde søgt om asyl i Danmark. Den yngste bror blev angiveligt dræbt efter deres tilbagevenden til Afghanistan.Danmark bør fremover &raquo;indsætte mekanismer, der holder øje med sårbare individer og grupper i modtagelande efter deres udsendelse, selv i sager hvor deres tilbagevenden er frivillig, og reagere på meldinger om tortur og mishandling&laquo;, skriver komiteen i sin rapport.DIGNITY lagde under sit møde med komiteen vægt på, at Danmark flere gange i de senere år er blevet dømt ved FN&#39;s Menneskerettighedskomite og FN&rsquo;s Torturkomite for at have overtrådt forbuddet mod at udvise flygtninge til lande, hvor der er væsentlig risiko for tortur.&raquo;Så komiteen fremhæver de her sager, fordi de er illustrative i forhold til en dansk praksis, som er bekymrende,&laquo; vurderer Therese Maria Rytter, der er juridisk chef i DIGNITY.Komiteen udtrykker desuden bekymring over Danmarks behandling af udlændinge på tålt ophold, de fængselslignende forhold for afviste asylansøgere i institutionen Ellebæk og manglende screening for tortur blandt asylansøgere.Ikke forpligtetTorturkomiteen har ofte kritiseret Danmark for ikke at indskrive torturkonventionen i sin egen lovgivning. Det er også tilfældet denne gang, hvor komiteen specifikt opfordrer Danmark til at inkorporere konventionen inden for de næste 12 måneder.Danmark er dog ikke juridisk forpligtet til at følge nogen af anbefalingerne fra FN&#39;s Torturkomite. Men der er tradition for at tage anbefalingerne alvorligt. For eksempel førte den seneste rapport fra 2007 til oprettelsen af den uafhængige politiklagemyndighed.Det har ikke været muligt at få en kommentar fra justitsminister Søren Pind (V).
