Oppositionen bryder regeringens flertal



 For første gang siden valget i november 2007 bryder oppositionen regeringens flertal. 89 mandater kan Socialdemokraterne, Radikale, SF og Enhedslisten samle ifølge den seneste meningsmåling fra Catinét. Over for det står VK-regeringen og støttepartiet Dansk Folkeparti til samlet 86 mandater. 
Målingen, som er udført for Ritzau, giver for første gang i lang tid fremgang til Socialdemokraterne, der med 45 mandater og 25,3 procent af stemmerne er på niveau med valgresultatet. 
De Radikale går et mandat frem til 10 og står til 5,5 procent af stemmerne. 

