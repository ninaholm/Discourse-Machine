1.700 eksperter i fælles front



Over 1.700 britiske videnskabsfolk skriver under på en erklæring om, at den globale opvarmning er menneskeskabt. Lækkede e-mails fra videnskabsfolk har ellers fået klimaskeptikere i USA og Storbritannien op på mærkerne. I de lækkede mails fra University of East Anglia anbefaler videnskabsfolk angiveligt, at man skal forsøge at pynte på oplysninger, der ikke underbygger, at den globale opvarmning er menneskeskabt. Uanset, hvad der står i disse mails, så er beviserne for den globale opvarmning klare, siger de flere end 1.700.»Vi, medlemmer af det britiske videnskabssamfund, har den yderste tillid til de observerede beviser for global opvarmning og den videnskabelige basis for at konkludere, at det primært skyldes menneskelig aktivitet,« hedder det.ritzau/AFP
