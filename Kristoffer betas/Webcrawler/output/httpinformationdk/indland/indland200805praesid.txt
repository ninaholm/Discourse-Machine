Præsident vil drøfte selvstyre



 Bolivias præsident, Evo Morales, har indbudt guvernørerne fra det sydamerikanske lands delstater til en drøftelse af det voksende krav om mere selvstyre, som nogle af dem har fremsat. Han tilbyder samtidig en folkeafstemning om, hvorvidt han skal fortsætte som præsident, selv om han har to år tilbage af sin embedsperiode. Kravet om selvstyre kommer især fra staterne i det frugtbare lavland i det østlige Bolivia. Forleden gennemførte Santa Cruz, landets rigeste delstat, en folke-afstemning om selvstyre, og der var overvældende flertal for mere selvbestemmelse. Tre andre østlige delstater har planlagt lignende afstemninger i juni. 
ritzau/AP

