Kriminelle skal kunne dømmes uden at møde i retten



I fremtiden kan kriminelle blive dømt op til et halv års fængsel uden at være til stede i retten. Sådan lyder det nu fra et bredt politisk flertal. De begrunder stramningen med, at retssager alt for ofte bliver udsat, fordi tiltalte bare bliver væk fra retssagen.&raquo;Der er mange sager, hvor der sidder en dommer, en forsvarer, en anklager og vidner og venter forgæves på, at den tiltalte møder op. Det er mildt sagt til grin og spild af rettens penge. Derfor vil vi give dommerne mulighed for at dømme den kriminelle, selv om han ikke er til stede i retten, siger Venstres retsordfører Preben Bang Henriksen.Justitsminister Søren Pind ønsker ikke at lade sig interviewe, men bekræfter over for DR Nyheder, at lovstramningen er på vej:&raquo;Det endelige forslag vil være en del af regeringens respektpakke,&laquo; lyder det i en skriftlig kommentar fra Søren Pind.I dag har dommerne mulighed for at lade retssagen køre videre i sager med op til tre måneders fængsel, selv om tiltalte ikke møder op. Det bliver altså nu strammet til at gælde alle sager med op til seks måneders fængsel. Forslaget blev allerede lanceret i 2013 af en samlet blå blok. Men dengang blev det nedstemt af den daværende socialdemokratiske regering. I dag går Socialdemokraterne dog ind for forslaget.&raquo;Det er helt urimeligt over for ofrene, at de ikke kan få sagen ud af verden, fordi gerningsmanden ikke møder op i retssalen,&laquo; siger retsordfører Trine Bramsen.&ndash; Da blå blok foreslog det her før valget, stemte I nej. Hvad får jer nu til at ændre kurs?&raquo;Vi har jo forsøgt os med en række initiativer, blandt andet at give dem påmindelser pr. sms og lade politiet hente dem, men alligevel har vi stadig sager, hvor gerningsmanden ikke møder op. Så nu siger vi, at der er lavet forsøg nok, der er givet chancer nok &ndash; derfor stiller vi os på ofrenes side og siger, at de her sager skal afsluttes, selv om gerningsmanden ikke møder op. Tiden er inde til at sætte hårdt mod hårdt over for den hårde kerne, der foragter vores retssystem, siger Trine Bramsen.Liberal Alliances retsordfører Simon Emil Ammitzbøll erkender, at det er forbundet med visse retssikkerhedsmæssige overvejelser at dømme flere kriminelle in absentia.&raquo;Derfor siger vi også, at det kun er de mindre sager, hvor man kun risikerer seks måneders fængsel. I sager med længere fængselsstraf er der jo større konsekvenser på spil, og der sikrer vi, at tiltalte fortsat altid skal være til stede under retssagen,&laquo; siger Simon Emil Ammitzbøll.Indgrebet kommer, efter der tidligere på året var heftig kritik af den lange sagsbehandlingstid i retssystemet. I gennemsnit går der 433 dage fra en kriminel handling bliver anmeldt, til den kriminelle begynder afsoning i fængsel. En af årsagerne, til at sagerne trækker i langdrag, er, at mange sager bliver udskudt gang på gang &ndash; blandt andet fordi vidner og tiltalte ikke møder op. En undersøgelse fra Domsstolsstyrelsen viste sidste år, at 178 tiltalte i løbet af fem uger blev væk fra retssagen.&raquo;Der er tusindvis af retssager, hvor tiltalte ikke møder op, så derfor er vi nødt til at gøre noget. Forbryderne skal ikke have mulighed for at drive gæk med retssystemet,&laquo; siger Simon Emil Ammitzbøll.Partierne peger alle på, at det er krænkende for retsfølelsen og især for ofrene, når retssager gang på gang bliver udskudt.
