Haarder: Flere sanktions-muligheder, tak



 Tallene er fuldstændigt uacceptable, og der skal slås ned på den slags fra første sekund. 
Det siger undervisningsminister Bertel Haarder (V) i en kommentar til, at over halvdelen af skolelærerne ifølge en undersøgelse fra Københavns Kommune udsættes for vold eller grove trusler. "Jeg vil bringe spørgsmålet frem over for skolelederne og lærerforeningen. Lærerne skal ikke finde sig i den slags, og vi må se på, om vi kan give skolerne bedre sanktionsmuligheder. Jeg er meget lydhør over for nye ideer," siger Haarder til Ritzau.
Formanden for Københavns Lærerforening, Jan Trojaborg, siger til Berlingske Tidende, at når skoler indberetter sager med vanskelige børn og familier, kan der gå uendeligt lang tid, før det sociale system reagerer. 
ritzau

