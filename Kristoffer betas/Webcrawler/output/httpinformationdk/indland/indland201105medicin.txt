Medicinal-industri rådgiver læger om bivirkninger
Medicinalindustrien ejer medicin.dk, hvor de praktiserende læger søger information om bivirkninger. En klar interessekonflikt, mener kritikere. Senest har medicin.dk været meget langsom til at opdatere informationer om fosterskader hos gravide på antidepressiv medicin


Flere tilfælde af spædbørnsdød og fosterskader kunne muligvis være undgået, hvis hjemmesiden medicin.dk havde opdateret deres tekst om bivirkninger ved brugen af antidepressiv medicin til gravide. Det er nemlig her, mange praktiserende læger søger om information om bivirkninger, inden de udskriver medicin til patienterne.Selv om flere forskningsresultater i årene fra 2005 til 2010 viser, at der er en sammenhæng mellem brugen af antidepressiv medicin og fosterskader, valgte redaktionen bag medicin.dk helt frem til april 2011 at skrive 'kan anvendes til gravide' i deres anbefalinger.Medicin.dk er imidlertid ejet af Lægemiddelindustriforeningen, som er medicinproducenternes sammenslutning, og det sætter medicin.dk's anbefalinger om brug af antidepressiv medicin til gravide i et nyt lys, mener flere kritikere.I alt kender man i Danmark til 51 indberetninger om alvorlige bivirkninger, herunder misdannelser, ufrivillige aborter og to tilfælde af dødsfald hos spædbørn, og Lægemiddelstyrelsen har flere gange i 2010 og 2011 advaret om faren for misdannelser, uden at medicin.dk har ændret i teksten.Lederen af Institut for Rationel Farmakoterapi ved Lægemiddelsstyrelsen, Steffen Thirstrup, mener, at der er en potentiel interessekonflikt, når det er medicinproducenterne, der betaler for opdateringen af informationerne om bivirkninger på deres egne produkter:»Det er problematisk, at informationsudbyderen ene og alene er ejet af Lægemiddelindustriforeningen,« siger han.Lørdag kunne Ekstra Bladet tilmed fortælle, at den ansvarshavende redaktør på den professionelle del af medicin.dk, Court Pedersen, har aktier i Lundbeck, som producerer antidepressiv medicin.Tidligere udgav Lægeforeningen bogen 'Den lille grønne', hvor de praktiserende læger kunne slå bivirkninger op. Men i 2003 oprettede man i stedet medicin.dk i samarbejde med industrien. Men Lægeforeningen trak sig ud i 2010, og i dag køres og finansieres medicin.dk alene af Lægemiddelindustriforeningen.Steffen Thirstrup, der selv sidder i Medicin.dk's faglige forretningsudvalg, er betænkelig ved konstruktionen:»Hvis man ser helt nøgternt på det, så er det her et problem og en potentiel interessekonflikt. Men man har bibeholdt samme konstruktion som tidligere med et fagligt forretningsudvalg og en uafhængig redaktion. Så man har tiltro til, at det kan lade sig gøre. Men det er vigtigt, at man har fokus på det her dilemma, for det er et uhyre, der ligger lige under overfladen,« siger Steffen Thirstrup.Lederen af Nordic Co-chrane Center ved Rigshospitalet, Peter Gøtzsche, savner den uafhængige information:»Det er klart, at vi skal have uvildig information om lægemidler, og vi har set utallige gange, at man ikke kan stole på det, industrien laver. Med industrien får man ikke uvildig information, så enkelt er det.« Derfor så han gerne, at der var et uafhængigt alternativ til medicin. dk:»Vi er mange, der var meget kritiske, da man valgte at droppe 'den lille grønne', og lade lægemiddelindustrien stå for informationen om bivirkninger,« siger han.I Lægeforeningen så næstformand Yves Sales også gerne, at det var en offentlig institution, der stod bag informationen om lægemidler og bivirkninger:»Det er ikke optimalt i dag. Vi så allerhelst, at det var Lægemiddelstyrelsen, der stod for informationen. Det ville udelukke enhver mistanke om, at informationen ikke er uvildig. Ikke mindst set i lyset af den aktuelle sag om antidepressiv medicin og gravide.«InteressefællesskabIfølge formand for foreningen Læger Uden Sponsor, så er det en utopi at tro, at industrien, lægerne og patienterne har de samme interesser:»Man fremstiller det altid som om, man har en fælles interesse i at skabe bedre lægemidler til patienterne. Men hovedinteressen for industrien er nu engang at skabe størst mulig omsætning, så det er et pseudointeressefællesskab. Og det er bestemt ikke altid i patienters interesse at få mere medicin. Det ser vi jo i det her tilfælde,« siger Inga Marie Lunde.Alene muligheden for, at man kan mistænke redaktionen på medicin.dk for bevidst at tilbageholde oplysningerne, er nok til, at strukturen bør ændres. Det mener Yves Sales fra Lægeforeningen:»Jeg har kun grund til at tro, at man arbejder benhårdt og leverer høj faglig kvalitet i redaktionen. Derfor er det ekstra ærgerligt, at man udsætter sig for kritik, fordi habiliteten kan anfægtes. Og det ville man komme ud over ved at lade en offentlig myndighed stå for det og have det faglige ansvar,« siger han.Den ansvarshavende redaktør på medicin.dk, Court Pedersen, fortæller, at industrien ikke blander sig:»Jeg har aldrig oplevet, at der var indblanding fra industrien side i det redaktionelle arbejde,« siger Court Pedersen, som understreger, at industrien heller ikke har blandet sig i den aktuelle sag. Lægemiddelindustriforeningen betaler ham omkring 700 kroner i timen for sit arbejde på medicin.dkFor dyrtCourt Pedersen kan sådan set godt forstå kritikerne:»Jeg synes da, at det var bedre, da Lægeforeningen også var med til at lave medicin.dk. Det sende et andet signal end nu, hvor det kun er industrien,« siger Court Pedersen, som også hilser det velkommen, hvis Lægemiddelstyrelsen eller en anden offentlig myndighed skulle have lyst til at stå for driften:»Jeg synes, det vil være oplagt at få diskuteret, om vi kan lave en bredere kreds af medejere. Det ville sende et bedre signal,« sig Court Pedersen.Selv om både iagttagere og de involverede selv altså synes, det ville være bedre, hvis Lægemiddelsstyrelsen stod for medicin.dk, så er det ikke noget, der umiddelbart ligger i kortene. Formentlig, fordi det koster mange millioner om året at drive redaktionen:»Der har ikke været noget ønske fra ministeriets eller regionernes side om at stå for det. Formentlig fordi de tænker, at det kører fint uden at man bruger så mange offentlige penge på det,« siger Yves Sales fra Lægeforeningen.Sundhedsminister Bertel Haarder (V) ønsker ikke at svare på, hvorfor medicin.dk ikke drives for offentlige midler, men i en mail til Information skriver han, at:»Jeg har gjort medicin.dk opmærksom på, at jeg finder det yderst vigtigt, at medicin.dk er opdateret med nyeste og seneste viden, herunder bivirkninger.«
