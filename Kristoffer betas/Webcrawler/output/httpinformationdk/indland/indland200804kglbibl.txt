Det Kgl. Bibliotek vil ikke betale skat



 Det Kgl. Bibliotek protesterer imod de massive stigninger i ejendomsskatterne i København. Bibliotekets ejendomsskat er steget med 40 procent fra 2007 til 2008, og Den Sorte Diamant koster nu alene 5,4 millioner i ejendomsskat, skriver Børsen. Skattestigningen kan betyde sparerunde og afskedigelser, oplyser direktør på det Kgl. Bibliotek, Erland Kolding Nielsen. Han frygter, at skattestigningen i yderste konsekvens vil tømme bygningerne for aktivitet og indhold. Direktøren overvejer nu, om den boglige kulturinstitution helt skal nægte at betale skattestigningen på 1,3 millioner til Københavns Kommune. 

