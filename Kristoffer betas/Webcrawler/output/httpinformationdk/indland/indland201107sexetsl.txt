Sexet, slank og rolig helt naturligt
Lider du lidt af angst? Eller er du måske tyk og har lidt vrøvl med potensen? Så er der hjælp at hente  helt uden kemi. Vores begejstring for naturmedicin er stor og virkningen er ... sandsynlig


»Min kone foreslog, jeg gik til lægen for at se, om jeg ikke kunne få en recept på Viagra. Det ville jeg slet ikke bøvle med. Jeg bestilte Orviax og præsterer som en 21-årig igen. Fantastisk!!!«Ovenstående anbefaling er hentet fra en af de utallige internetsider, hvor købelystne kan erhverve sig naturmedicin for og imod omtrent hvad som helst. Som citatet antyder, krævede det ikke mere end et par klik med musen, før den herre var flyvende på lagnerne.Og han er ikke alene om sin begejstring for den naturlige optur. Befolkningens køb af naturmedicin bliver ikke registreret, men undersøgelser har vist, at mellem 50 og 60 procent af os har et dagligt forbrug af urter på pilleform. Det omfatter dog også kosttilskud, som på flere punkter adskiller sig fra naturmedicin.Der er i dag udstedt markedsføringstilladelse til 102 naturlægemidler i Danmark. Hvilke produkter, vi sværger til, er ikke opgjort, men hos Matas, som står for en stor del af salget, er baldrian kundernes foretrukne naturlægemiddel. Urten er kendt for sin beroligende virkning og er sundhedsfreakens svar på indslumringspillen.Solhat og sandsynlighedPå andenpladsen over Matas mest solgte naturlægemidler finder vi Echinacea, også kendt som rød solhat-urt. Den skulle være god mod snue. I hvert fald har den efter sigende været brugt af en række indianerstammer gennem de sidste århundreder. Ifølge netsiden sundhedslex.dk er der dog ingen dokumentation for, at hatten virker.»Heller ikke den røde solhats effekt på forkølelse eller immunforsvar er dokumenteret selvom der er lavet et utal af undersøgelser herom.«Deri er helseportalen.com uenig:»Rød Solhat er i dag en af de bedst dokumenterede lægeplanter til at styrke immunforsvaret og forebygge forkølelse« står der på sitet.Ind på tredjepladsen kommer den gode gamle fiskeolie. Den hælder vi gladeligt i os, til trods for at der ifølge Institut for Rationel Farmakoterapi (IRF), som er knyttet til Lægemiddelstyrelsen, endnu kun er begrænset dokumentation for effekt. Det bestrides dog af internationale undersøgelser, som mener at have fastslået oliens gavnlige virkning på blandt andre hjertepatienter.Faktisk er der visse krav til naturlægemidlerne. I modsætning til kosttilskud skal de godkendes af Lægemiddelstyrelsen. Og i modsætning til konventionel medicin skal den naturlige ikke være testet på hverken dyr eller mennesker men producenten skal kunne henvise til videnskabelig litteratur om urtens effekt.Ifølge Steffen Bager, der er farmaceut og Lægemiddelstyrelsens ekspert i naturmedicin, er der sket et fald i antallet af naturlægemidler i løbet af de seneste 10-15 år muligvis fordi, det er blevet mere krævende at få sit produkt godkendt.»Men det kan også skyldes, at flere producenter markedsfører deres produkt som kosttilskud i stedet for naturlægemiddel.«Som nævnt er dokumentationskravene til kosttilskud betydeligt færre til gengæld må de heller ikke anprises for deres virkning.»Hvis man skriver på pakken, at produktet er godt mod noget bestemt, vil myndighederne betragte det som et lægemiddel,« forklarer Steffen Bager.Netdoktor.dk opsummerer: »Når et naturlægemiddel er blevet registreret af Lægemiddelstyrelsen, er det derfor sandsynligt men ikke endeligt videnskabeligt dokumenteret at naturlægemidlet virker.«Danske novicerSteffen Bager, der også er Lægemiddelstyrelsens repræsentant i EU, når det kommer til naturmedicin, peger på, at naturmedicinen har en langt stærkere plads i de mellemeuropæiske lande end i Skandinavien.»I Tyskland, Østrig og Frankrig har naturmedicin været brugt meget i århundreder. Og her er det mere anerkendt at tage naturmedicin mod eksempelvis fordøjelsesbesvær, køresyge eller forhøjet kolesterol,« siger Steffen Bager og pointerer, at naturmedicinen faktisk er en del af lægeuddannelsen i Tyskland.»Lægerne i Mellemeuropa er nok mere åbne, mens vi her til lands anlægger en mere angelsaksisk, klinisk vinkel på sygdom og sundhed,« siger han.I 90'erne blev man ifølge Steffen Bager bevidst om, at der var behov for at regulere det voksende marked for naturmedicin. Seneste skridt er et EU-direktiv, der trådte i kraft i maj.Det indebærer at naturmedicin, der er ikke er godkendt efter EU's nye regler, ikke længere må sælges.Ifølge Steffen Bager har det danske marked dog allerede nu fundet et fornuftigt niveau:»Vi har et pænt stort sortiment, men kun få indberetninger om bivirkninger,« siger han.Ulovlige midlerSom den glade, virile mand fra denne artikels indledning er også andre på jagt efter naturlige potensmidler.»Brugerne har det måske lidt bedre med at bruge naturlægemidler. Så kan man fortælle sig selv, at man ikke rigtig har brug for Viagra, men bare lidt selleri så kører bussen,« siger Steffen Bager.Faktisk er iveren efter potens så betydelig for en del af befolkningen, at de tyer til illegal import. Hvert år beslaglægges i omegnen af 5.000 ulovlige forsendelser med medicin heriblandt en del naturlægemidler. Ifølge sektionsleder i Lægemiddelstyrelsen Kim Helleberg Madsen findes der ikke selvstændige opgørelser over den ulovlige naturmedicin, men:»Vi ser hovedsagelig potensmidler og slankemidler,« siger han.Der er imidlertid god grund til at være på vagt, hvis jagten på en slank krop eller et bedre sexliv går via internettet.»Vi ser en del sager, hvor man putter lægemiddelstoffer i produktet uden at oplyse det på pakningen. Som forbruger kan man tro, at man får et naturligt produkt fri for bivirkninger, men i realiteten er der aktive stoffer i, som kan give bivirkninger,« siger Kim Helleberg Madsen.Han oplyser, at der siden 2008 er sket et lille fald antallet af beslaglagt medicin.Uddannelse spiller indIfølge livsstilsekspert og kommunikationsrådgiver Helle Lundsgaard har vores uddannelsesniveau stor betydning for, hvor begejstrede vi er for naturmedicin.»Har man en videregående uddannelse, vil man typisk være stødt på ordet kildekritik altså at stille spørgsmål ved det, du eksempelvis får fortalt om virkningen af et produkt,« siger hun og betoner forskellen mellem et kosttilskud som f.eks. hvidløg, hvis gavnlige effekt har været kendt i århundreder, og en række naturprodukter til brug for slankekure eller et bedre sexliv:»Der er en del af de produkter, som man slet ikke kender indholdet af. Måske virker de slet ikke, og i værste fald er de skadelige,« siger Helle Lundsgaard.En anden gruppe, der kan tænkes at være særligt glade for naturmedicinen, er de pilleforskrækkede. Hele 41 procent af os er ifølge en analyse fra 2009 foretaget af analysebureauet Zapera 'medicinskeptikere':»Det er en gruppe, som er imod medicin, og som ikke engang vil tage en hovedpinepille, fordi de mener, at deres krop bliver forgiftet. Der er eksempler på folk, der selv om deres læge har ordineret medicin mod eksempelvis for højt blodtryk, ikke tager pillerne. Man kunne meget vel tænke sig, at nogle fra den gruppe vil ty til naturmedicin i stedet,« siger Helle Lundsgaard.Livsstilseksperten peger på, at der findes et hav af bøger, der konspirerer mod medicinalindustrien: »Og de går som varmt brød,« siger Helle Lundsgaard.Kritikken af den konventionelle medicin og begejstringen for det naturlige alternativ er koncentreret om de mange helsehøjskoler, påpeger hun:»Hvor man faster i troen på, at det gavner både det ene og det andet.«Ifølge Helle Lundsgaard appellerer naturmedicinen til det laveste i os:»Alle vil gerne være både smukke og potente. Hvis der kom en pille, som lovede evig ungdom, ville mange nok også hoppe på den.«
