Asylnetværk nedlægges



 SF's Asylpolitiske Netværk nedlægger sig selv i protest mod partiets integrations-aftale med Socialdemokraterne. Inden for de seneste dage har halvdelen af netværkets aktive medlemmer meldt sig helt ud af SF som reaktion på integrationsudspillet, og nu opløser netværket sig selv. Medlemmerne protesterer mod, at SF accepterer 24-års-reglen og tilknytningskravet, der skal forhindre familiesammenføringer. Det Asylpolitiske Netværk er en intern SF-arbejdsgruppe, der i 2006 blev oprettet for at levere forslag til en udvikling af partiets asylpolitik. Men netværket kom flere gange på kant med folketingsgruppen og den nye integrationsordfører, Astrid Krag. 

