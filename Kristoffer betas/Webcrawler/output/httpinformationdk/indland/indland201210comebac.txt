Come back til Cekic
Den vragede Özlem Cekic er igen inde i varmen hos SF som ny sundhedsordfører


SF’s Özlem Cekic bliver ny sundhedsordfører for partiet, oplyser SF.Ud over posten som sundhedsordfører kommer Özlem Cekic også til at repræsentere SF i paragraf 71-udvalget, der beskæftiger sig med psykiatri.Cekic lagde sig ud med topledelsen i SF, da hun tidligere på året stemte imod store dele af den skattereform, som regeringen ellers var blevet enig med Venstre og Konservative om.Som straf blev hun frataget alle sine ordførerskaber og måtte ikke længere udtale sig på partiets vegne.Men nu har partiledelsen taget Cekic til nåde, og hun lover at hun vil følge partilinjen og stemme som resten af folketingsgruppen.»Jeg har altid stemt med resten af gruppen siden 2007 undtagen med skattereformen, så det regner jeg med at gøre, ja,« siger hun.»Jeg er rigtig, rigtig glad for, at jeg er med på holdet og har fået sundhed, psykiatri og forebyggelsesordførerskaberne, noget, som er et hjertebarn for mig,« siger hun.Hun henviser til, at hun har syv års erfaring fra sundhedsvæsenet som sygeplejerske og også har været aktiv i Dansk Sygeplejeråd .Den nye gruppeformand, Anne Baastrup, mener, at Özlem Cekic har lært meget i de tre måneder, hun ikke var ordfører.– Hvad har du lært ?»Jeg tror, alle har lært noget i denne proces,« siger Cekic.– Men hvad har du lært ?»Det vigtigste er, at vi nu i fællesskab kommer videre. Det er ingen hemmelighed, at jeg har haft uenigheder med den tidligere ledelse,« siger Cekic.»Jeg tror, at Annette som formand kan samle partiet og inddrage både folketingsgruppen og partiet bedre i processerne, så vi kan bakke 100 procent op om de nødvendige kompromiser, der også vil være,« siger den rehabiliterede oprører.
