Sikkerhedsbrist gør det muligt at spore danskeres mobiltelefoner
Det er muligt at spore danskere via deres mobiltelefon, hvis man blot kender deres telefonnummer. Det viser flere test foretaget for Information af en førende it-ekspert på området. TDC erkender problemet


På kort tid og uden store vanskeligheder er det muligt at spore en mobiltelefons placering i Danmark, hvis man kender telefonens nummer. Det viser flere test, som en førende ekspert på området har foretaget for Information.En brist i sikkerheden hos mindst to teleudbydere i Danmark muliggør en sådan overvågning af borgere, som potentielt kan misbruges af såvel private firmaer som fremmede efterretningstjenester.Således var det muligt for den tyske it-ekspert Karsten Nohl at lokalisere, hvor en mobiltelefon i København befandt sig med få hundrede meters præcision &ndash; udelukkende ud fra mobilens telefonnummer. Det lod sig endda gøre, selv om it-eksperten udførte testen fra Tyskland.Mobiltelefonen og telefonnummeret, som blev sporet, tilhører Information og benytter sig af teleselskabet TDC. Telefonen blev af it-eksperten lokaliseret til området omkring Dronning Louises Bro i København, og det passede med telefonens fysiske placering.&raquo;TDC afslører altså ret præcist placeringen af den mobil, som bruger telefonnummeret,&laquo; konkluderer Karsten Nohl, som er forskningschef hos it-sikkerhedsfirmaet SRLabs.Han vurderer, at størstedelen af mobilkunderne hos TDC vil kunne spores på samme måde. Teleselskabet 3 i Danmark er også sårbar over for en lignende type sporing, men i mindre grad, som det fremgår af dagens Information.TDC erkender problemet og skriver til Information: &raquo;TDC arbejder på to konkrete løsninger. Vi ønsker dog ikke at gå i detaljer med disse i medierne.&laquo;Internationalt problemFor vidt forskellige menneskers privatliv kan det have alvorlige konsekvenser, hvis de bliver fysisk sporet på denne måde, siger datalog Christian Panton, der er medstifter af tænketanken Bitbureauet.Han nævner, at kendte kan blive opsøgt i udlandet, som det er set i Se og Hør-sagen. Ligesom personer, der er gået under jorden, kan blive fundet. Forretningsfolks forbindelser kan potentielt afsløres, og tyve kan drage nytte af systemet.Sikkerhedshullet, som gør det muligt at spore mobiler i Danmark, er ét af flere problemer i det signalsystem, som mobilnetværk verden over bruger til at kommunikere med hinanden, og som teleudbydere i mange andre lande heller ikke har sikret sig imod. En anden sikkerhedsbrist i systemet gør det ifølge Karsten Nohl muligt at aflytte mobiltelefonopkald, men det har it-eksperten ikke testet i Danmark.Tidligere var signalsystemet, der kaldes SS7, svært at få adgang til for andre end teleselskaberne selv, men det er ikke længere tilfældet, forklarer Karsten Nohl.Ulovlig adgang til systemet sker ved, at &raquo;ondsindede personer rutinemæssigt angriber dårligt beskyttede teleoperatører via internettet&laquo;, siger Philippe Langlois, direktør i det franske it-firma P1 Security.Tidligere har avisen The Washington Post afsløret, at private efterretningsfirmaer har tilbudt regeringer verden over at spore personer ved hjælp af systemet.Teleselskabet 3 oplyser, at det ikke &raquo;tidligere&laquo; har oplevet &raquo;misbrug&laquo; af signalsystemet SS7.
