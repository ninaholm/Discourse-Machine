Ingen bedre service til borgerne



 Aftalen mellem regeringen og KL skaber ikke råderum til forbedringer af den kommunale velfærd. Sådan lyder meldingen fra FTF's formand, Bente Sorgenfrey.
"Der levnes ikke plads til nye opgaver, og det bliver ikke let for kommunerne at få skabt sammenhæng mellem de meget sparsomme ressourcerammer og det øgede pres fra borgerne om kvalitet i de offentlige velfærdstilbud, siger Sorgenfrey.
Aftalen lægger op til afbureaukratisering og effektivisering i kommunerne, der kan frigøre over en milliard kroner i 2009. Men det har formanden ikke meget tilovers for.
"Det står nu helt klart, at al snakken om en storstilet kvalitetsreform for den offentlige sektor mest har karakter af læbebekendelser," siger hun. ritzau

