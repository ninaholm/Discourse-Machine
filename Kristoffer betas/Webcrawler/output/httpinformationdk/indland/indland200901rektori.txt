Rektor: Ingen grund til mistillid på Det Naturvidenskabelige Fakultet
De fyringstruede ansatte har ingen grund til at nære mistillid til fakultetsledelsens styring af økonomien, mener rektor på KU. Nedskæringerne er en naturlig konsekvens af færre studerende


170 medarbejdere på Biologisk Institut på Københavns Universitet (KU) erklærede i denne uge mistillid til og utilfredshed med fakultetets ledelse i et åbent brev til rektor. Før jul fik de nemlig besked om, at Det Naturvidenskabelige Fakultets underskud på cirka 70 mio. kr. vil betyde, at instituttet i januar skal sige farvel til omkring 30 videnskabelige medarbejdere - hvilket ifølge medarbejderne svarer til 25 procent af de fastansatte forskere. KU's rektor, Ralf Hemmingsen, skriver i et svar til medarbejderne på biologi, at han godt forstår de ansattes frustrationer. Hemmingsen mener dog ikke, at der er tale om nogen 'hovsaløsning', fordi fakultetet ikke har styr på pengene, som de ansatte skriver."En af årsagerne til underskuddet er, at naturvidenskab igennem de sidste to-tre år har mistet 20-30 procent af de studerende, derfor er det nødvendigt at spare, for det går altså ikke, at opretholde personale til arbejdsopgaver, der forsvinder," forklarer Ralf Hemmingsen.KU har før i tiden varslet nedskæringer allerede i løbet af sommeren, men på det tidspunkt er det endnu meget usikkert, hvordan universitetets økonomi ser ud. Og det fører efter rektors mening ikke noget godt med sig, at medarbejderne skal gå rundt et halvt år og være usikre på, hvad der skal ske.Ralf Hemmingsen mener derfor heller ikke, at dekan på Det Naturvidenskabelige Fakultet, Nils O. Andersen, har kunnet sige noget sikkert om økonomien tidligere, end han har gjort. Studenteraktiviteten, som udløser STÅ-penge til universiteterne, bliver først gjort op langt hen på efteråret. Ligesom mængden af millioner fra Globaliseringspuljen og finansloven også først lå klar i november, forklarer rektor.Udskyd investeringerMedarbejderne på biologi opfordrer ligesom Dansk Magisterforening KU til at udskyde større investeringer i for eksempel nye it-systemer for at hindre ufrivillige afskedigelser.Men Ralf Hemmingsen mener, det er uforsvarligt at bremse modernisering af it-systemerne for hele universitetet, fordi det er en forudsætning for bedre service til alle forskere og studerende:"Vi trækker 30 mio. på KU's egenkapital, så Naturvidenskab kan udskyde nogle af besparelserne til næste år. Derudover har bestyrelsen sat 15 millioner kroner af til aftrædelsesordninger.Flere har stillet spørgsmål ved, hvorfor fakultetets administration ikke skal skære ned på antallet af medarbejdere, når staben her tilsyneladende er vokset voldsomt. Men det er ifølge Hemmingsen en skrøne, at antallet af administrative medarbejdere er steget de seneste år."Antallet er videnskabelige medarbejdere er steget med 10 procent siden 2006, og det gælder også på Naturvidenskab, mens administrationen kun er vokset med en procent, selvom de i realiteten skal varetage mere arbejde. Der er måske kommet flere folk på kontorerne i administrationen, men det hænger sammen med, at der er blevet flyttet opgaver fra institutterne, og at vi er blevet pålagt en lang række nye opgaver af ministeriet," siger Ralf Hemmingsen.
