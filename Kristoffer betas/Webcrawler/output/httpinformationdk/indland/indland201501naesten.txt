Næsten 10 mia. mindre i Nordsøskat til staten
Energi- og klimaeksperter vil have særlig afgift for at sikre provenuet og hindre øget olie- og benzinforbrug. Regeringen siger nej
I den endelige finanslov havde man nået at nedsætte olieprisforudsætningen til 88 dollar pr. tønde, og det begrænser statens provenutab til 9,6 mia. kr. i form af reducerede skatteindtægter fra olieselskaberne i Nordsøen.

Prisen på Nordsøolie nåede i går et nyt lavpunkt på blot 45,16 dollar pr. tønde. Det er et fald på 60 pct. i forhold til prisen i juni sidste år og indebærer, at den danske stat går glip af betydelige skatteindtægter fra olie- og gasproduktionen i Nordsøen. Det får nu en række fagfolk til at anbefale en ny variabel afgift, som dels kan sikre statskassen de manglende penge, dels forebygge at danskerne begynder at frådse med billig olie og benzin til skade for klimaet.I finanslovsforslaget for 2015, fremlagt i august sidste år, opererede Finansministeriet med en forventet oliepris i år på 115 dollar pr. tønde. Hvis olieprisen i 2015 i stedet kommer til at ligge på 50 dollar i snit, så ville provenutabet fra Nordsøen blive på 14,6 mia. kr., målt i forhold til finanslovudspillet. I grundlaget for den endelige finanslov, der blev vedtaget i november, havde man nået at nedsætte olieprisforudsætningen til 88 dollar pr. tønde, og det begrænser statens provenutab til 9,6 mia. kr. i form af reducerede skatteindtægter fra olieselskaberne i Nordsøen.Det fremgår af et svar fra Finansministeriet, at skønnet over virkningen på de offentlige finanser i 2015 &raquo;er forbundet med betydelig usikkerhed&laquo;.Ministeriet regner således med, at den lave oliepris giver øget aktivitet i samfundet, det vil sige øget vækst og beskæftigelse, hvilket kan give et ekstra skatteprovenu på 2,1 mia. kr. Omvendt &raquo;tager beregningerne ikke højde for, at den lavere oliepris kan afspejle svagere internationale konjunkturer&laquo;.&raquo;I det omfang, at den lavere oliepris afspejler svagere vækst i udlandet, som smitter af på dansk økonomi, kan svækkelsen af de offentlige finanser blive større end det, som fremgår af beregningerne,&laquo; skriver Finansministeriet. Alt taget i betragtning og i værste fald kan der blive tale om en betydelig milliardindtægt til statskassen, som pludselig mangler. Samtidig kan den billige olie få forbrugerne til at skrue op for forbruget af olie og benzin, til skade for CO2-udledningerne og klimaet.Det er gjort førDette får flere energi- og klimakyndige til nu at foreslå en særlig, variabel afgift, der kan neutralisere olieprisens udsving og både sikre staten mod provenutab og klimaet mod øget olie- og benzinforbrug.&raquo;En sådan afgift vil være rigtig smart i Danmark, ikke mindst fordi vi har bundet togfondens finansiering op på indtægter fra Nordsøen. Så hvis man med en sådan afgift kompenserede statskassen for olieprisfaldet, så ville man også kunne sikre penge til togfonden,&laquo; siger Christian Ege Jørgensen, sekretariatsleder i Det Økologiske Råd.Professor i energiplanlægning Frede Hvelplund, Aalborg Universitet, foreslår i ugemagasinet Ingeniøren en olieskat, der for forbrugerne indebærer en resulterende oliepris på samme niveau som i 2013. Frede Hvelplund vurderer, at det vil kunne give statskassen et provenu på ni mia. kr., som f.eks. kan øremærkes til energirenoveringer og dermed nye arbejdspladser.&raquo;Lad os i stedet for at være forgrædt over de lave oliepriser glæde os over, at vi nu har mulighed for at sætte gang i noget aktivitet i samfundet,&laquo; siger han.Hvelplunds kollega, professor Brian Vad Mathiesen, Aalborg Universitet, minder om, at den danske regering før har gjort som nu foreslået.&raquo;Da olieprisen faldt midt i 1980&rsquo;erne, gennemførte Schlüter-regeringen forhøjelser af energiafgifterne, som bl.a. skulle sikre, at vi ikke blev for afhængige af olien igen. Så det forekommer at være en oplagt mulighed i den nuværende situation,&laquo; siger han.Formanden for den tidligere regerings Klimakommission, professor Katherine Richardson, Københavns Universitet, minder om, at en beskatning af forbruget af fossile brændsler var helt centralt i kommissionens anbefalinger til regeringen som virkemiddel til at holde kursen mod et fossilfrit Danmark i 2050.&raquo;Hvis man i den nuværende situation ønsker, at folk ikke skal begynde at bruge mere olie, så er det jo et klassisk økonomisk virkemiddel at præge adfærden via en beskatning. Og det vil samtidig være en måde at få penge i kassen på, hvilket jeg vil tro, en finansminister ville synes om,&laquo; siger Katherine Richardson.Nej til afgiftsreguleringDet var ikke i går muligt at få en kommentar fra finansminister Bjarne Corydon (S), der er på rejse. I hans sted udtaler skatteminister Benny Engelbrecht (S) via mail: &raquo;Det går op og ned med olieprisen. Det er ikke længe siden, at olieprisen var meget høj, og mange mente derfor, at der skulle bruges flere penge. Jeg tror, det er sundt at have is i maven og planlægge langsigtet. De kortsigtede udsving i oliepris og de finansielle markeder bør ikke diktere den økonomiske politik.&laquo;&ndash; Hvad mener regeringen om forslaget om at regulere afgifter eller at indføre en variabel olieskat?&raquo;Jeg går ud fra, at der henvises til nordsøbeskatningen. Hvis tanken er, at skatten på nordsøselskabernes indtægter skal skrues op og ned, alt efter hvordan olieprisen bevæger sig, kan jeg godt slå fast, at det vil være en overordentlig dårlig idé. Det er vigtigt at sikre, at selskaberne har nogle faste rammer at navigere efter. Og hvis vi gør nordsøbeskatningen variabel, vil det skabe usikkerhed for selskaberne. Det kan koste investeringer og dermed arbejdspladser. Det mener jeg ikke, er vejen at gå.&laquo;Heller ikke hos Arbejderbevægelsens Erhvervsråd, AE, ser man noget behov for en særlig afgift på olieforbruget.&raquo;Der er ingen tvivl om, at en lavere oliepris isoleret set vil svække de offentlige finanser. Men der er også nogle positive afledte effekter: Når vi sparer nogle penge ved benzintanken eller får en billigere varmeregning, kan vi gå ud og bruge de penge på nogle andre ting, og det vil gøre, at det umi ddelbare provenutab bliver mindre. Samtidig opstår der også i udlandet en øget købekraft, når olien bliver billigere, og det vil øge Danmarks afsætningsmuligheder,&laquo; siger chefanalytiker hos AE, Frederik I. Pedersen.Han forventer, at provenutabet vil blive mindre i 2016, fordi forbruget og den udenlandske efterspørgsel stiger og dermed den økonomiske vækst og skatteindtægterne.&raquo;Det kan godt være, at nogle nu vil vælge bilen fremfor det offentlige, og at det ikke er så smart, men jeg tror ikke, der kommer store adfærdsændringer. At danskerne får et vitamintilskud til den generelle efterspørgsel svarende til en skattelettelse, er vi sådan set glade for. Der er penge nok, men det kniber med lysten til at gå ud og bruge dem,&laquo; mener AE-analytikeren.
