Blodige kampe og benzinstop



 Mindst fem palæstinensere blev dræbt fredag, da israelsk militær angreb mål i Gaza, oplyser palæstinensiske kilder. Blandt de dræbte er en 12-årig dreng. Inden angrebet havde Israel lukket for tilførslen af brændstof til Gazas 1,4 mio. indbyggere.
Kampene kom efter Hamas' drab på to israelere og andre angreb mod israelske mål onsdag. Tidligt fredag dræbte israelske kampfly to formodede militante Hamasfolk i det sydlige Gaza, og senere på dagen rykkede israelske soldater i kampvogne ind i det centrale Gaza, hvor de kom i kamp med Hamasfolk.
Drabet på den 12-årige dreng er ikke bekræftet af den israelske hær. 
ritzau/AP 

