Lykke Friis som æresalumne



 Den tidligere prorektor på Københavns Universitet og nuværende klima- og energiminister, Lykke Friis, er netop blevet udnævnt til noget så fint som æresalumne på Københavns Universitet. 
Udnævnelsen fandt sted i forbindelse med en afskedsreception for Lykke Friis. Lykke Friis er den blot 10. dansker, der får titel af æres-alumne. 
Æresalumne er en ny hæderstitel på Københavns Universitet. En æresalumne har »ydet en enestående indsats inden for sit faglige felt og bidraget på exceptionel vis til det nationale eller internationale samfund,« hedder det på hjemmesiden. Senest er roeren Eskild Ebbesen udnævnt som æresalumne.

