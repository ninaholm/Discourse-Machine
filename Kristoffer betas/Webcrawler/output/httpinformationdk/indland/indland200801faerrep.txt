Færre penge pr. gymnasieelev



 Når gymnasierne slår dørene op efter juleferien, venter nogle hårde måneder, siger socialdemokraten Magnus Heunicke til TV2 Øst. Et svar fra undervisningsminister Bertel Haarder dokumenterer ifølge Heunicke, at der i gennemsnit er 2.173 kroner mindre pr. årselev fra 2007 til 2008 på de sjællandske gymnasier. "Her har vi det sort på hvidt, hvordan der bliver skåret ned på de sjællandske gymnasier. Det placerer Danmark blandt de dårligste i EU, og der er langt op til målsætningen om, at 95 procent af en ungdomsårgang skal gennemføre en ungdomsuddannelse," siger Magnus Heunicke. 

