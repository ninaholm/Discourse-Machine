Aarhus Universitet har ikke styr på budgetterne
Størstedelen af de nye store institutter på Aarhus Universitet har endnu ikke fået budgetter for 2012. Det er utilfredsstillende, men de omfattende sammenlægninger har gjort det nødvendigt, lyder det fra universitetsledelsen. Kritikere mener derimod ikke, at ledelsen er deres opgave voksen
Store omlægninger på universitetet i Aarhus det seneste år betyder blandt andet færre, men større institutter. Universitetet har et samlet budget på seks milliarder kroner, men 2012-budgetterne for adskillige af de enkelte institutter er endnu ikke på plads.

På tre ud af fire fakulteter på Aarhus Universitet har de nye storinstitutter endnu ikke fået præcise tal for, hvor mange penge de har at gøre godt med i 2012. Det gør det sværere for de lokale ledere at planlægge, og det skaber usikkerhed blandt forskerne om hvilke rammer, de har at agere inden for.Aarhus Universitet har et samlet budget på seks milliarder kroner og flere end 10.000 ansatte.I løbet af det seneste år har de gennemgået omfattende forandringer. Universi-tetet er gået fra ni til fire fakulteter, og 55 institutter er blevet lagt sammen til 26 nye institutter.Normalt ville et budget ligge klar ved årsskiftet, men fusionen har samtidig betydet en sammenlægning af meget forskellige økonomimodeller, og derfor er de nye budgetter for institutterne endnu ikke klar. Professor Per Nikolaj Bukh, Aalborg Universitet, er ekspert i økonomistyring og offentlig ledelse.Han kalder det uhensigtsmæssigt, at budgetterne ikke er på plads godt to måneder inde i det nye år.»Det er selvfølgelig ikke godt. Der er nogle ledelsesmæssige tiltag, du ikke kan lave. Det er eksempelvis vanskeligt at foretage en faglig prioritering som institutleder, når du ikke ved, hvad du har at gøre med som dit grundbudget,« siger Per Nikolaj Bukh.I stedet har de nye institutter måttet køre videre efter de gamle økonomiske rammer, og de steder, hvor institutter er blevet lagt sammen, har man lagt de gamle institutters budgetter sammen til et nyt foreløbigt budget.Den nye organisation gør det blot endnu vanskeligere for institutlederne, siger professor Per Nikolaj Bukh.»Lederen kan ikke bare tage budgettet fra sidste år, for han havde ikke den samme organisation sidste år,« siger han.LedelsessvigtProfessor i offentlig forvaltning på AU Jørgen Grønnegård Christensen påpeger, at meningen med et budget er at fastlægge, hvad der er af midler forud, og det er et formelt krav i budgetvejledningen fra Finansministeriet, som i princippet bliver overtrådt her, mener han.De manglende budgetter skaber reel usikkerhed på institutterne, hvor man sidder i nogle helt nye organisatoriske og økonomiske enheder, men ikke kender de præcise bevillinger.»Det her er udtryk for, at ledelsen ikke er opgaven voksen,« slår Grønnegård Christensen fast og undrer sig over, at ledelsen igen og igen har gentaget, at AU er i en fase med sikker drift.»Men det er jo rent mundsvejr, og det er med til at undergrave tilliden til ledelsen, når de ikke er i stand til at klare helt rutinemæssige opgaver,« siger han.Målet for fusionerne på AU er ifølge ledelsen ikke at spare penge, men derimod at slanke administrationen og flytte pengene til forskning og uddannelse. Det kan dog blive svært at gennemskue om det rent faktisk er det, der sker.»Ingen har reelt set mulighed for at kigge ledelsen i kortene og se, hvad de bruger pengene til lige nu,« siger Jørgen Grønnegaard Christensen. De ufærdige budgetter slår hovedet på sømmet i forhold til sidste uges kritik i Information af administrativt kaos på AU, mener Thea P. Frederiksen, der er formand for Studenterrådet på Aarhus Universitet.»Det her betyder jo, at ledelsen mangler det overblik, der er nødvendigt under så store omvæltninger. I værste fald risikerer vi jo, at der bliver brugt for mange penge eller penge på det forkerte,« siger hun og påpeger, at ledelsen ikke vil fortælle, hvad hele den såkaldte faglige udviklingsproces koster.»Når vi skal gennemgå regnskaberne senere på året, så bliver det jo rent faktisk svært at sige, hvorvidt nogen har gjort noget forkert, fordi det ikke er meldt ud, hvad man har tænkt sig at bruge pengene til,« siger Thea P. Frederiksen.Ad hoc-løsningerKun på Samfundsvidenskab er budgetterne endeligt på plads. Det skyldes, at fusionen her kun har omfattet to forholdsvis homogene enheder. Som en del af universitetsledelsen har dekan Svend Hylleberg dog også indsigt i de kvaler, som de øvrige dekaner sidder med.»Det er forståeligt, men ikke tilfredsstillende. Det giver nogle usikkerheder, men styr på økonomien, det er der helt sikkert,« forsikrer han.»Det er ikke rart for en institutleder ikke at vide nøjagtigt, hvad de har. Det tror jeg, alle erkender. Men det er simpelthen nødvendigt at lave ad hoc-løsninger. Alle ligger vandret for at få det på plads. Jeg er enig i, at det er noget, vi skal have på plads. Og det er også noget, vi får på plads,« siger Svend Hylleberg. Et af de nye institutter, der må klare sig uden et endeligt budget, er Institut for Biomedicin. Det er en fusion af seks institutter fordelt på fem adresser med omkring 450 ansatte. Det er et kæmpe arbejde at lave så meget om og lave nye budgetmodeller, siger institutleder Thomas G. Jensen.»Det er nogle store omvæltninger, vi er i gang med, og vi har da nogenlunde styr på det. Vi kører videre, som vi har gjort indtil nu med foreløbige budgetter,« siger han og påpeger, at budgetlægningen ikke er meget mere forsinket end tidligere år.»Det er ikke nemt, men vi er godt nok mange, som knokler igennem for at få det til at fungere, så det bliver bedre,« siger Thomas G. Jensen.Usikkerhed et vilkårFlere forskere, som Information har talt med, har udtrykt frustration over, at de ikke kan få at vide hvilke rammer, de har at agere inden for i 2012. Men fællestillidsmand for det videnskabelige personale, Finn Folkmann, mener ikke, der er grund til bekymring»Ledelsen påstår, at der er penge nok, og at der ikke vil ske de store ændringer. Det viser sig også i praksis. Der har ikke været en personalereduktion, men de ansætter heller ikke så mange. Usikkerheden må vi finde ud os i. Det ville være rart, at der var tjek på det alt sammen, men det er vilkårene,« siger Finn Folkmann.Nogle institutledere må leve med de forsinkede budgetter og planlægge så godt, de kan, inden for de overordnede rammer, der er meldt ud, siger vicedirektør for økonomi og planlægning Søren Trangbæk:»Jeg er ikke i tvivl om, at nogle institutledere har været usikre på deres situation. Men de har fået besked om det samlede antal medarbejdere, de kan forvente at have. Vi har ikke stoppet for ansættelser og dermed har det ikke haft konsekvenser for de studerende og for forskningen.«De forsinkede budgetter betyder ikke, at universitetets udvikling går i stå, siger Per Nikolaj Bukh fra Aalborg Universitet. Han mener dog godt AU’s ledelse kunne have forudset problemerne.»Der har været en lang beslutningsproces, som der er nødt til at være, og så er beslutningerne pludselig løbet hurtigere, end man troede. Derfor kendte man ikke den struktur, man endte med at have, da man burde være gået i gang med at lave en økonomistyring,« siger Per Nikolaj Bukh.Men vicedirektør Søren Trangbæk afviser, at man kunne have haft budgetterne på plads på forhånd.»Nogle steder har der også været nogle udfordringer med at få dannet institutternes budgetter da forskellige økonomimodeller skulle forenes, og derfor har vi ikke kunnet starte planlægningen tidligere,« siger han.
