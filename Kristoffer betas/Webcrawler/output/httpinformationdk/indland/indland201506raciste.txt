Racisten der blev flygtningenes ven
Martin Zeissler var med egne ord ’en slags racist’. Men da de syriske asylansøgere kom til Nordborg på Als, forandrede de ham, akkurat som de forandrede byen. Ikke alle er dog lige positive over for de nye fremmede
På aktivitetscentret i Nordborg underviser AOF flygtningene i dansk. En gang imellem får lærerne blomster af de syriske flygtninge, når de skal videre til de kommuner, hvor de skal bo permanent

&raquo;Mr. Martin, Mr. Martin!&laquo; Når man er flygtet tusindvis af kilometer, har passeret Middelhavets blå kirkegård og landet i en lille by på en af Danmarks sydligste øer, så kan ens liv pludselig ende i hænderne på mennesker, for hvem flygtninge ikke har været lig med meget andet end ballade.Martin Zeissler kigger på den DSB-rejseplan, som 29-årige Khaled Al-shalabi holder foran ham, efter den unge syrer har råbt ham an på gaden. Khaled Al-shalabi har ventet længere end de fleste syrere på udslusningscentret i Nordborg på Als. Nærmere bestemt lejlighedsbyggeriet på Th. Brorsensvej, der stod til at blive revet ned, men nu har huset over 2.000 syriske flygtninge siden oktober sidste år. Khaled Al-shalabi og en gruppe syriske mænd, der har fået asyl i Danmark, har lige fået at vide, hvor de skal tilbringe de næste mange måneder af deres liv. Khaled Alshalabi skal til Skanderborg. Næste dag bliver han sat alene på et tog, og Martin Zeissler gennemgår rejseplan og togskift med ham. De andre står med rejseplaner til steder, de for få timer siden ikke anede eksisterede. Vordingborg, Furesø eller Gram.De griner og finder deres nye hjem på Google Maps, mens de pakker kasser ind i plast foran rækkerne af boligbyggeriets garager. Engang holdt middelklassens bilpark her. Nu står der flyttekasser. To styk pr. syrer. Et startkit til en tilværelse i Danmark.Martin Ziessler var ikke meget for, at syrerne skulle komme til byen. Han er ikke den typiske flygtningeven, som alle de frivillige danskere, der i de seneste måneder har dannet netværk for at hjælpe den syriske borgerkrigs ofre. Han har aldrig lavet frivilligt arbejde. Til gengæld var han bange for, hvad syrernes tilstedeværelse ville betyde for en by som Nordborg med omkring 6.000 indbyggere, for børnene og de unges færden, for tyverier og slagsmål.&raquo;Jeg fulgte ikke meget med i det om Syrien og tænkte, at det var terrorister og ballademagere, der kom. Jeg var nok en slags racist. Når integrationen altid har fejlet i vores land, så kan du ikke undgå at blive andet end racist. For så er det altid flygtninge og indvandrere, der får skylden, når der bliver lavet noget,&laquo; siger 41-årige Martin Zeissler.Men noget er sket. Fra Martin Zeissler arrangerede et borgermøde om flygtningenes ankomst til byen, og præsten efterfølgende bad ham om at samle en gruppe frivillige til at tage imod dem. Og så til i dag.&raquo;Jeg har fået bearbejdet min angst for det fremmede,&laquo; er hans egen forklaring på, hvorfor han har ændret opfattelse. Martin Zeissler kunne ikke længere drømme om at stemme på Dansk Folkeparti, som han gjorde ved kommunalvalget, griner han og tjekker sin mobil. Selvom han egentlig er stoppet med at være hele integrationsindsatsen i Nordborgs selvudnævnte frontfigur, er der stadig bud efter ham.&raquo;Good morning Martin. I am an syrian refuge in denmark. From 30 days I got agreement with my family reunification and send to dansk flygtningehjælp. Until now I didn&rsquo;t get any answer from them. I don&rsquo;t know what shold I do now?&laquo; SMS&rsquo;er en syrisk flygtning til Martin Zeissler, der aldrig tidligere har mødt manden.&raquo;I call dansk flygtninge hjælp for you, do you have a cpr number,&laquo; svarer han.Martin Zeissler er racisten, der blev flygtningeven, og hans ry er begyndt at løbe ham i forvejen.På aktivitetscentret i Nordborg underviser AOF flygtningene i dansk. En gang imellem får lærerne blomster af de syriske flygtninge, når de skal videre til de kommuner, hvor de skal bo permanentUlrik HasemannUdlændingevalgetUdlændinge har før været et tema, der kan vindes og ikke mindst tabes valg på. I Nordborg blev de ikke spurgt, om de ville huse et udslusningscenter. Det blev de heller ikke i Sønderborg, da den nedlagte kasserne blev omdannet til asylcenter med plads til 800. Men det er lige her, ude i de kommuner, der skal huse asylansøgere og asyltagere, at valgets udfald og partiernes politik vil få mærkbare konsekvenser for både borgere og flygtninge.I denne uge er udlændingedebatten for alvor blevet det altdominerende tema i valgkampen, og Venstres statsministerkandidat, Lars Løkke, fremlagde efter en omgang mundhuggeri med Helle Thorning-Schmidt om asyltal i søndagens duel på DR, et integrationsudspil, der bød på nye stramninger.Trods Socialdemokraternes imødekomne modtagelse tegnes der med Venstres udspil en ideologisk front mellem det borgerlige parti og de socialdemokratiske modstandere.Fronten kan overordnet gøres op i den linje, som statsminister Helle Thorning-Schmidt har lagt signatur til på busser landet over, og som vil sende alle flygtninge og indvandrere i virksomhedspraktik eller nyttejob, så ingen går passive i mere end fire uger. Heroverfor står Venstre, der vil indføre en &raquo;integrationsydelse&laquo; for flygtninge, som svarer til SU samt et &raquo;optjeningsprincip&laquo; for børnecheck og folkepension. Derudover skal flygtninge kun kunne få permanent opholdstilladelse i Danmark, hvis de &raquo;arbejder, taler dansk og er reelt integrerede i det danske samfund&laquo;, som det hedder i Venstres udspil.Læs også:Det danske riges frygt og elendighedI Sønderborg Kommune, som Nordborg hører under, er man imidlertid allerede gået den røde vej. Ifølge borgmester Erik Lauritzen (S) har man været &raquo;fremsynede&laquo; og sørger for, at alle asylansøgere får lavet en ressourceprofil, der kortlægger deres sprogfærdigheder, uddannelsesniveau og arbejdsmarkedserfaringer. I samarbejde med områdets virksomheder og med Danfoss i spidsen bliver flygtninge desuden sendt i en uges praktik.Sønderborg Kommune har været blandt dem, der har modtaget flest flygtninge, som følge af det stigende flygtningepres på Europa. Men Erik Lauritzen beklager sig ikke:&raquo;Vi kigger på deres kompetencer for at se, om der er noget, der kan sættes i spil, og som vi har brug for i Danmark eller her i Sønderborg. Vi kan jo ikke bestemme, om de skal bosættes her bagefter, de er blevet visiteret. Men vi vil gerne give dem en god oplevelse af Sønderborg og vores virksomheder og håber, at hvis de bliver i Danmark, så vender de tilbage hertil og tager nogle af de job, som vi får svært ved at besætte på et tidspunkt.&laquo;Ikke bange for DFDer var ellers mange skrækscenarier og rygter, da flygtningene begyndte at komme til Nordborg og Sønderborg. Om hvordan det ville gå, om pigerne ville blive voldtaget, og om hvor mange butikstyverier, man skulle have, fortæller borgmesteren.&raquo;Men det er gået helt fantastisk. Og der har ikke været og er absolut ingen problemer. Nogle har haft bekymringer om, hvorvidt flygtningene tager job fra dem. Men det er der ingen fare for. De må ikke tage regulære job. Og jeg synes også den bekymring mest kommer fra Dansk Folkeparti her, som stadig håber på at kunne score nogle point på udlændinge,&laquo; siger Erik Lauritzen. Han er dog ikke er det mindste bange for at miste stemmer til DF, der ellers står stærkt i det sønderjyske.&raquo;DF får et godt resultat her os, men det gør de i forvejen, og de får ikke flere stemmer på grund af det her. Dem, der lader sig lokke af deres politik, de er blevet lokket. Tværtimod er der mange i vores område, der har sagt, at der faktisk er kommet noget godt ud af de asylansøgere, vi har modtaget.&laquo;Så nemt tager den mangeårige socialdemokrat, Joan Larsen, det nu ikke. Hun bor i Nordborg og har startet facebookgruppen &rsquo;For os der også har en mening om Nordborg og Sønderborg&rsquo;. Det gjorde hun, fordi hun blev vred over at blive kaldt racist, fordi hun har en anden holdning til flygtninge.&raquo;Nordborg blev jo delt, og folk blev så meget uvenner, at de ikke kunne tåle at se hinanden bagefter. Derfor lavede jeg den gruppe, så folk kunne se, at der er mange, der har samme holdning,&laquo; fortæller hun. Joan Larsen tror heller ikke på borgmesterens forsikringer om, at der ikke bliver taget noget fra nogen.&raquo;Jeg er bare en almindelig arbejder på gulvet, der reagerer på, hvad der sker omkring mig. Jeg er ikke tilhænger af DF og har selv stemt Helle Thorning ind, men jeg kan ikke identificere mig med partiets politik længere. Socialdemokraterne har ført en borgerlig reformpolitik, som har ramt de svageste &ndash; vi har unge, der er blevet voksne under krisen, og ikke kan få en praktikplads. Danfoss og min egen virksomhed har fyret, og der er ansat vikarer i stedet for. Der er skåret ind til benet i vores velfærd, og jeg oplever bare ikke, at der er mere at være solidarisk med,&laquo; siger Joan Larsen, som ikke mener, at integrationen er lykkedes hidtil, fordi så mange flygtninge og indvandrere, der har været her i årevis, stadig går arbejdsløse.&raquo;Jeg synes også, vi skal hjælpe folk i nød. Men der er jo ikke job til de flygtninge og indvandrere, der er her i forvejen,&laquo; som hun siger. Og så er der de radikale muslimer, som manden fra Århus, der opfordrede muslimer til ikke at stemme, og går ind for sharia,&raquo;Jeg ved godt, at alle ikke er som ham. Men man bliver bange for vores børns fremtid. Jeg tør ikke sidde den slags overhørig længere. Denne gang aner jeg bare virkelig ikke, hvad jeg skal stemme. Jeg ville ønske, der var en løsgænger fra Socialdemokratiet, som ville stoppe tilstrømningen og så derudover føre socialdemokratisk politik. For de borgerliges vej med at sænke ydelserne er også helt hen i hegnet. Det stopper jo ikke nogen,&laquo; siger hun.Til gengæld må Joan Larsen give både Martin Zeissler og borgmesteren ret i, at der ikke er ballade i Nordborg med flygtningene.&raquo;Tingene har udviklet sig fra starten. Der skulle skabes ro og orden, og vi har brokket os over larm osv. Men Martin og de andre har taget sig af det. Hvad det angår, er det fint, men det største problem har været, at det bare blev trukket ned over hovedet på os,&laquo; siger hun.God integrationDet har været ting i den praktiske småtingsafdeling, der har været problemer med. Mange af de syriske mænd sover sent, og sidder længe oppe. Det bliver til larm om natten. Men de har også fået hjælp til at lære de nye normer at kende. En indberettet voldsepisode blev manet i jorden. I hvert fald kunne hverken gerningsmænd eller den Nordborg-borger, der havde måttet forsvare sig, opdrives.Men Martin Zeissler fik hurtigt fat på nogle syrere med gode engelskkundskaber, efter han og nogle andre frivillige havde fået sportsaktiviteter og powerdansk op at stå. Den lille gruppe tog rundt til skoler og ungdomsuddannelser og holdt foredrag.&raquo;Det går galt allerede hjemme ved aftensmaden. Forældrene siger, &rsquo;hvad skal vi med de terrorister&rsquo;, og ungerne suger bare alt til sig. Det mærker vi, når vi kommer ud og holder foredrag. Så sidder der en niårig knægt og spørger: &rsquo;Hvornår skal du hjem igen&rsquo;. Sådan noget siger han ikke af sig selv. Det er hans mor og far, der taler. Det skal vi have fjernet,&laquo; fortæller Martin Zeissler.Og faktisk er det dét hele integrationsindsatsen bør handle om, hvis den skal lykkes i de små samfund: at aktivere danskerne, så frygt manes i jorden gennem information og personlig kontakt. Samt at kommunerne lærer at støtte bedre op om den frivillige indsats. Så kan man for Martin Zeisslers skyld godt tage flere flygtninge. For han tror heller ikke på, at de borgerlige kan stoppe folk fra at flygte fra krige. Og mener som Yahya Hassan, digteren der stiller op som løsgænger for Nationalpartiet, at små samfund i højere grad skal stå for integrationen af dem, der kommer, så man undgår ghettoer.&raquo;Kommunerne kan gøre meget. Kolding, Middelfart og Vejle er superdygtige til det. Men uanset hvor mange flygtninge og indvandrere, der kommer til landet &ndash; hvis integrationen skal blive bedre, skal det også komme fra borgerne selv. Selvom flygtninge selvfølgelig også har et ansvar, f.eks. for at møde op til danskundervisning. Ellers burde man trække dem i ydelse,&laquo; siger han.I øvrigt lægger Martin Zeissler ikke skjul på, at han ikke synes, at Udlændingestyrelsens asylcenter i Sønderborg, som udslusningscentret i Nordborg hører under, og Sønderborg Kommune har været særlig gode til at støtte de lokale initiativer.Derfor har han også meldt sig ud af det frivillige arbejde, selvom han ikke helt kan lade være med at hjælpe syrerne og lave sportsaktiviteter alligevel. Han mener til gengæld, at Socialdemokraterne har fat i den lange ende, når de vil sende flygtninge i arbejde.&raquo;Syrerne vil jo ikke noget hellere i verden end at betale det, de har modtaget her, tilbage. De er dygtige, veluddannede og imødekomne. Hvis integrationen skal lykkes, skal de arbejde. Men så skal der også gøres meget mere ud af de ressourceprofiler, så flygtningene bliver placeret ordentligt,&laquo; siger han og fortæller om den certificerede og berømte Damaskus-frisør, der lånte den lokale salon på gågaden en eftermiddag for nogle måneder siden for at vise danskerne, at syrerne faktisk har meget at bidrage med.Nu går der to unge syriske mænd forbi på gågaden på vej til aktivitetscentret, hvor AOF har oprettet danskundervisning på første etage. I favnen har de store buketter i cellofan til de lærere, de skal sige farvel til, før de flytter.Martin Zeissler er ikke den, der lader sig rive med af følelserne længere. Han har sagt farvel til mange taknemmelige syrere. Men han er ikke i tvivl. De har været med til at give hans liv en ny vinkel:&raquo;Jeg har ikke gjort det her for min egen skyld, som nogen ellers beskylder mig for, fordi de har set skævt til, at jeg arbejdede mange timer frivilligt på en kontanthjælp. Jeg har gjort det for byen og for syrerne. Og jeg har fået så meget ud at være sammen med dem. Der er ikke den konstante utilfredshed og brok over bagateller i hverdagen. Syrerne er bare glade for at være her.&laquo;
