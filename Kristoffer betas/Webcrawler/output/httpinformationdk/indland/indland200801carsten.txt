Carsten Koch formand for kommission



 Den tidligere socialdemokratiske sundheds- og skatteminister Carsten Koch bliver formand for VK-regeringens nye skattekommission. Kommissionen skal komme med forslag til en kommende skattereform. "Når vi har besluttet at spørge Carsten Koch, så er det, fordi han har den gode kombination af viden om området sammen med et godt indblik i de politiske mekanismer i skattepolitikken. Derfor tror vi, at han er særdeles velegnet til at lede kommissionens arbejde på en sådan måde, at det ikke bare bliver et teoretisk analysearbejde - men at det bliver et praktisk politisk redskab, som regeringen bagefter kan bruge," siger statsminister Anders Fogh. ritzau

