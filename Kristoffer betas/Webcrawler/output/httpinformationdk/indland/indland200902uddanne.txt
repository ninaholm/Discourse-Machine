Uddannelsesstøtte
Færre SU-klip vil forringe it-uddannelser


 Hvis SU'en bliver skåret ned fra seks til fire år, frygter de it-studerende iPROSA/Stud, at det vil betyde færre it-professonelle. 
Det kriseramte danske erhvervsliv har i forvejen hårdt brug for kvalificerede it-folk. Men netop it-uddannelserne, som f.eks. dataloger og datamatikere, vil blive ramt hårdt af skattekommissionens forslag om færre SU-klip, fordi der i forvejen er få unge, der søger ind og bliver færdige. 
De it-studerende mener dog også, at de kortere it-uddannelser vil blive ramt af indskrænkningen af SU-bidrag. 
PROSA - Forbundet af It-professionelle - har ligesom mange andre i it-branchen dokumenteret, at der i dag uddannes for få it-folk i forhold til efterspørgslen. Især kandidater fra de længere it-uddannelser er der behov for flere af.

