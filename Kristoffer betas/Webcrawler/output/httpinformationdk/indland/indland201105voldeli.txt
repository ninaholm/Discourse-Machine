Voldelige mænd: 'Han var mit narko'
Lone Keller er, efter at have levet i to forhold med voldelige mænd, ude af det, hun selv betegner som et  misbrug. Men hun anklager politikerne  for at svigte de voldsramte kvinder


Skammen er så stor, at kun fornægtelse kan holde den på afstand. Da Lone Keller første gang blev slået af sin mand, fortalte hun sine børn og kolleger en historie om, at hun havde slået hovedet mod bilens instrumentbræt i en hård opbremsning. Og selv om volden fortsatte, var det de gode stunder og den kærlige omsorg, som manden også gav, der dominerede i Lone Kellers syn på sit parforhold.Et økonomisk uføre førte til, at hun forlod ham efter tre år  men mønstret gentog sig i Lone Kellers næste forhold. Også her fandt hun sig i volden:»Jeg var afhængig af det spil, vi havde kørende. Selv i anden omgang, hvor jeg ikke boede sammen med manden, var det meget svært for mig at forlade ham. Jeg var forelsket i ham og troede simpelthen ikke, at jeg kunne gå. Jeg var misbruger, og han var mit narko.«I dag er Lone Keller 66 år og for længst kommet ud af det, hun selv betegner som et misbrug; fristelsen til at leve i 'farlige' parforhold:»Det er en lidelse, men det har andre mennesker meget svært ved at forstå. Det veksler mellem himmel og helvede, og de sunde mænd kan virke decideret kedelige.«Hul i hovedetLone Keller fik ingen psykologisk bistand. Havde hun fået det, kunne det andet voldelige forhold måske være undgået.»Det kunne have hjulpet en selvindsigt på vej, som er helt afgørende. Jeg anede ikke, at jeg havde brug for hjælp, og der er masser af kvinder, som får tæsk, men som ikke aner, at de kan forandre sig. Hvis bare de får hjælp.«Som lovgivningen er i dag, har mænd, der slår, ret til gratis psykologbistand, mens kvinderne intet retskrav har.»Det er hul i hovedet. Kvinderne er i forvejen stigmatiserede og føler sig værdiløse. Det er ikke nok kun at hjælpe manden, for kvinderne har typisk også en destruktiv adfærd, som de skal hjælpes ud af. Uden hjælp ender mange med at gå tilbage til manden, eller finder en ny, der også slår dem,« siger Lone Keller, som i dag arbejder som selvstændig psykoterapeut og hjælper kvinder i lignende situationer.Og mange kæmper med et så lavt selvværd, der bevirker, at de tager skylden for volden på dem selv. Det rammer både dem selv og deres børn:»Børn har ikke godt af at leve med en mor med flossede nerver. Og hvis de oplever, at mor finder sig i at blive slået, tror de, at det er sådan, det skal være.«Ifølge Lone Keller har politikerne slet ikke tilstrækkelig fokus på de voldsramte kvinder og deres rettigheder.»Ofte er de overladt til frivillige på kvindekrisecentrene, som ikke kan give dem professionel behandling. Krisecentrene bliver en sovepude for politikerne. Hvis beslutningstagerne selv havde haft en voldsramt i deres familie, ville de gøre meget mere. Det er jeg ikke et øjeblik i tvivl om.«
