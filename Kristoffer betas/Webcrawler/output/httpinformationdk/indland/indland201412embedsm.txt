Embedsmænd modsiger borgmester i sag om flygtningeforslag
Integrationsborgmester Anna Mee Allerslevs (R) hidtidige forklaring i sagen om  Radikales ønske om igen at lade København modtage flygtninge er ifølge et nyt notat fra embedsmænd i borgerrepræsentationen lodret forkert. Borgmesteren afviser embedsmændenes udlægning
Den 11. november annoncerede Københavns integrationsborgmester Anna Mee Allerslev i Information, at  Radikale ville fremsætte et forslag i borgerrepræsentationen, om at København skal ophøre med at være en såkaldt nulkommune. Den status betyder, at kommunen i dag ikke er forpligtet til at modtage flygtninge.

Helt usædvanligt er der opstået en åben strid mellem embedsværket i Københavns Kommune og kommunens integrationsborgmester, Anna Mee Allerslev (R), angående Radikales forslag om, at København i en midlertidig periode igen skal til at modtage flygtninge. Den seneste udvikling er nu, at embedsmænd i borgerrepræsentationens sekretariat i et nyt notat sår alvorlig tvivl om Anna Mee Allerslevs hidtidige forklaring i sagen.Den 11. november annoncerede borgmesteren i Information, at Radikale ville fremsætte et forslag i borgerrepræsentationen, om at København skal ophøre med at være en såkaldt nulkommune.Den status betyder, at kommunen i dag ikke er forpligtet til at modtage flygtninge.&raquo;Vi står i en ekstraordinær situation, hvor der er kommet rigtig mange flygtninge til Danmark. Derfor skal vi som landets rige hovedstad være med til at tage ansvar. Både ved at være solidariske med landets øvrige kommuner, men også ved at hjælpe Danmark med at overholde de internationale forpligtelser, som vi som land har sagt ja til,&laquo; sagde Anna Mee Allerslev.Men ifølge et nyt notat fra borgerrepræsentationens sekretariat havde Radikale på det tidspunkt vidst i flere uger, at forslaget ifølge borgerrepræsentationens sekretariat ikke levede op til de juridiske standarder.Først samme aften som borgerrepræsentationen skulle stemme om forslaget, den 13. november, trak Radikale det tilbage.Dengang lød begrundelsen fra Anne Mee Allerslev, at partiet &raquo;fem minutter i lukketid&laquo; blev informeret af borgerrepræsentationens sekretariat om, at det ikke var muligt at sende forslaget til afstemning på grund af juridiske teknikaliteter. Og det fik oppositionen på rådhuset til at anklage forslaget for at være &raquo;sjusket&laquo; og &raquo;ord uden handling.&laquo;Uenighed om udlægningMen nu viser det sig altså, at borgmesterens udlægning står i direkte modstrid med embedsmændenes notat.Af notatet fra borgerrepræsentationens sekretariat fremgår det, at sekretariatet allerede i &raquo;slutningen af oktober 2014&laquo; rådgav Radikale om at ændre ordlyden i forslaget på grund af juridiske uklarheder.Af notatet fremgår det også, at partiet valgte at overhøre rådgivningen og i stedet besluttede, at &raquo;fastholde medlemsforslaget ordlyd i dets oprindelige form&laquo;.Integrationsborgmester Anna Mee Allerslev afviser i et skriftligt svar til Information, at de radikale blev rådgivet om, at medlemsforslaget ikke levede op til de juridiske standarder uger inden afstemningen.&raquo;Hvis BR-sekretariatet mente, at vores forslag var juridisk ugyldigt, så skal de tage det af dagsordenen. Det har de ansvaret for og kompetencen til. Derfor må vi regne med, at det er lovligt, hvis det ikke sker, og at alt andet er politiske uenigheder. BR-sekretariatet har ikke henvendt sig til hverken mig eller den relevante ordfører Tommy Petersen med indsigelserne. Det skete først på selve dagen, lige før mødet skulle i gang,&laquo; skriver Anna Mee Allerslev i en mail.Morten Spangenberg, der er souschef i borgerrepræsentations sekretariat fastholder dog, at redegørelsen i notatet er korrekt.&raquo;Den rådgivning og dialog, vi har med partierne på rådhuset, er fortrolig. Derfor har jeg ikke yderligere kommentarer til forløbet, andet end at vi henholder til, at sagen er korrekt gengivet i notatet,&laquo; siger Morten Spangenberg.Ingen flygtninge i KøbenhavnDe radikales forslag om, at København skal modtage flygtninge, kom i forlængelse af, at en række kommuner de seneste måneder har udtalt, at de har svært ved at håndtere flygtningepresset. Det sker som følge af de ekstraordinært mange flygtninge fra borgerkrigen i Syrien. Københavns Kommune har ikke siden 1999 modtaget flygtninge. Argumentet var dengang, at hovedstaden i forvejen havde et højt antal borgere med anden etnisk baggrund. Derfor ville man undgå, at flygtninge samlede sig i ghettoer.De radikale stillede i sidste uge i en omformuleret version igen forslaget om, at hovedstaden skal ophøre med at være en såkaldt nulkommune. Her besluttede borgerrepræsentationen at sende forslaget i udvalg. Det betyder, at et udvalg nu skal undersøge de økonomiske udfordringer forbundet med forslaget, inden borgerrepræsentationen i det nye år skal stemme om forslaget.
