To ministre til let fransk vask og strygning
Da Jensen og Støjberg var til høring i EU-Parlamentet, slap de af krogen bl.a. ved at fortie den tvivl, som embedsværket selv har signaleret vedrørende treårsfristen for familiesammenføringer i det lovforslag, som formentlig vedtages i dag
 Kristian Jensen og Inger Støjberg besøgte mandag EU-Parlamentets udvalg for borgerrettigheder for at forklare de planlagte stramninger af den danske udlændingelov


 Det hører til sjældenhederne, at to danske ministre – som udenrigsminister Kristian Jensen (V) og udlændingeminister Inger Støjberg (V) var det i går – skal møde op i Europa-Parlamentet og forklare sig nærmere, inden et lovforslag vedtages af Folketinget.Men når det i går i løbet af de præcis 83 minutter, som udvalget i Bruxelles havde afsat til mødet, trods alt gik relativt glat for de to danske ministre, så var der først og fremmest to grunde dertil.Læs også: Støjberg kan slippe af sted med konventionsbrud i ni årDen første er, de to danske ministres omtale af lovforslaget over for EP-medlemmerne mildt sagt var temmelig overfladisk. Efter at have fået bekymrede, hvis ikke direkte kritiske spørgsmål fra alle spørgere på nær to (fra henholdsvis Dansk Folkeparti og Sverigedemokraterna) slog Kristian Jensen således fast, at »vi lever uden tvivl op til samtlige indgåede konventioner. Vi vurderer forslagene meget nøje, og vi lytter, hvis nogen siger, at det er kritisabelt, og så vurderer vi det igen«.Se et kort klip fra debatten i Europa-Parlamentet her.Det må vist siges at være en sandhed med betragtelige modifikationer. For denne udlægning stemmer ikke overens med, hvad enhver – men måske ikke lige europaparlamentarikerne – kan læse i lovbemærkningerne til L87, nemlig at embedsværket selv erkender, at der er »en vis risiko« for, at regeringen ville kunne tabe en sag ved Menneskeretsdomstolen om det, som er det mest springende punkt i lovforslaget, nemlig udskydelsen af mulighederne for familiesammenføring for visse flygtninge fra et til tre år.Læs også: Menneskerettighedsinstitut vil støtte retssag mod Støjberg om udlændingestramningHvis forslaget virkelig helt »uden tvivl« var i overensstemmelse med Danmarks internationale forpligtelser, som udenrigsministeren forklarede i går, ville embedsmændene næppe have indført en sådan opsigtsvækkende ansvarsfrasigelse i bemærkningerne til L87, der – som Information tidligere har beskrevet – savner kendte fortilfælde i dansk lovgivning.Ingen ved, hvad resultatet havde været for udvalgets mange udspørgere, hvis de to danske ministre havde været mere ærlige i deres omtale af lovforslaget og var kommet ind på de utvivlsomt vanskelige juridiske overvejelser, der må have fundet sted forud for Inger Støjbergs fremsættelse af L87.Ingen af de to ønskede heller at gå nærmere ind på den skarpe kritik, som ellers blev refereret af mange udspørgere, som er kommet dels fra FN’s Flygtningehøjkommissariat UNHCR og fra Europarådets menneskeretskommissær. Udlændingeministeren nøjedes bare med at gentage, at det var den danske regerings »helt, helt klare overbevisning, at vi naturligvis overholder de internationale konventioner, vi selv har skrevet under på«.’En skam og en skændsel’Den anden grund til, at de to ministre slap så relativt let af krogen, var, at borgerrettighedsudvalget åbenbart kun havde afsat én time og 23 minutter til udspørgningen af de to danske ministre.Læs også: Kvinden, der ikke ville rødmeAllerede inden Kristian Jensen og Inger Støjberg var færdige med deres indledende bemærkninger, blev talerlisten således lukket, så trods stor spørgelyst i salen var det kun de såkaldte koordinatorer fra de forskellige valgkonstellationer i Europa-Parlamentet, der fik ordet. I takt med, at spørgsmålene fra udvalget blev borende og detaljerede, løb taletiden ud. Derfor var det muligt for de to danske ministre med let hånd at vrage blandt spørgsmålene og selv afgøre, hvilke de ville svare på – og hvilke de bare kunne forbigå.Den knapt afmålte tid førte til sidst til et veritabelt mundhuggeri mellem høringens ordstyrer og den tidligere belgiske udenrigsminister Louis Michel, der også har været EU-kommissær for udvikling. Han kaldte meget højlydt hele arrangementet for »en skam og en skændsel«.Se et interview med Louis Mitchell, der kommenterer på debatten med Støjberg og Jensen.L87 forventes at blive vedtaget i dag af regeringen og dens støttepartier samt Socialdemokraterne.Læs også leder: Blakket omdømme 
