Jelved og Lykketoft: Vi fortryder intet i euro-diskussionen
Danmark har klaret sig strålende uden euroen - men Mogens Lykketoft og Marianne Jelved holder fast i argumenterne fra dengang. SF og DF appellerer stadig til nationalromantiske følelser


 20 milliarder ekstra til velfærd, lavere prisstigninger, lavere rente og mindre risi-ko for en ustabil krone var, hvad daværende finansmini-ster M0gens Lykketoft (S) og daværende økonomiminister Marianne Jelved (R) lovede danskerne kort før euroafstemningen i september 2000.
De gode gaver - der især handlede om, at vores rente ville blive en halv procent lavere i forhold til eurorenten - endte danskerne med at sige nej til. Men Danmark har stadig klaret sig forrygende økonomisk de sidste ti år. 
Alligevel ser hverken Lyk-ketoft eller Jelved n0gen grund til at hale argumen-terne fra dengang i land igen.
"Vi havde en sund økonomi, fra starten af - takket være alt det, som vi havde lavet i 90'erne. Renten har ikke udviklet sig som man forudså. Men det var et regnestykke for at illustrere forskellen på, om man er med eller ej. Alle fagfolk var enige om, at det var et spørgsmål om en halv procent," siger Jelved. 
Hun ser ingen sammenhæng mellem Danmarks stærke økonomi og det, at vi står uden for eurosamarbejdet.
"Irland har også klaret sig godt, og de er jo med i euroland," siger hun.
Lykketoft: Held
Selv om det ikke er sket indtil nu, fastholder Mogens Lykketoft fortsat risikoen for, at der kan blive spekuleret mod kronen.
"Vi har været heldige eller dygtige, men risikoen er stadig til stede. Dansk økonomi er mere udsat, hvis ikke den er topstyret og ja, bedre styret end resten af Europa," siger han.
Poul Nyrup Rasmussen kritiserede i 2000 SF og Dansk Folkeparti for med deres nej at appellere til 'nationalromantiske følelser'. Den kritik gælder stadig, mener Mogens Lykketoft.
"Tingene er tilsyneladende uforandrede. Man appellerer til fornemmelser, som ikke har grund i realiteter-ne," siger han og beskylder nej-partierne for at fremstil-le en 'attråværdig dansk su-verænitet', som ikke holder i realiteternes verden.
"For du kan ikke danne den danske regering, der vil gøre brug af muligheden for at devaluere kronen. Den regering eksisterer ikke," siger Mogens Lykketoft.
Marianne Jelved kalder nej-partiernes argument om Danmarks uafhængighed 'endnu mere urealistisk i dag, end det var dengang'.
"Sagen er, at økonomierne er så totalt integrerede i hinanden, at det er uansvar-ligt at bilde nogen ind, at Danmark kan være uafhæn-gig."
Politikken tæller
I sidste uge erkendte statsminister Anders Fogh Ras-mussen (V), at datidens økonomiske skræmmebilleder ikke længere er gangbare i eurodebatten:
"Læg mærke til at jeg heller ikke bruger økonomiske argumenter, men netop bru-ger spørgsmålet om Dan-marks indflydelse," sagde han.
Det er både Lykketoft og Jelved enige i.
"I det meste af det, jeg dengang skrev og talte om og svarede i Folketinget, for-søgte jeg virkelig at trække det politiske aspekt frem. Det er stadigvæk det, der tæller mest for mig," siger Jelved.
Mogens Lykketoft vil hellere spørge omvendt.
"Hvorfor er vi ikke med? Jeg kan ikke se fordelen ved at stå uden for, men jeg kan omvendt se risikoen for, at vi på en dårlig dag bliver spekuleret ud af banen," siger Lykketoft.
Et flertal af danskerne er ifølge de seneste meningsmålinger klar til at afskaffe euroforbeholdet. Således viser fredagens måling fra Greens Analyseinstitut for Børsen, at 54 pct. siger ja, 42 nej og 4 pct. ved ikke.
Alt tegner dog til, at politikerne planlægger at sende rets- og forsvarsforbeholdet til afstemning i efteråret, mens de ømtålelig eurospørgsmål bliver udskudt til senere i denne valgperiode.


