Frosne æg giver livskraftige babyer



 Kunstig befrugtning virker mindst lige så godt med frosne æg, som med friske, viser ny dansk forskning. Det baner vejen for mere skånsomme behandlinger i fremtiden, skriver netavisen videnskab.dk
Ny dansk forskning, netop offentliggjort i det videnskabelige tidsskrift 'Fertility and Sterility', viser, at udfaldet af en kunstig befrugtning fra frosne, befrugtede æg som udgangspunkt er bedre sammenlignet med kunstig befrugtning baseret på friske æg.Forskere fra Rigshospitalets Fertilitetsklinik med læge Anja Pinborg i spidsen har gennemgået fødselsdata fra 11.286 babyer, som er blevet undfanget med kunstig befrugtning, hvor 957 af dem stammede fra frosne, befrugtede æg. Undersøgelsen viser, at de babyer, der stammer fra frosne befrugtede æg, i gennemsnit har en fødselsvægt på 3.578 gram. Det er 200 gram tungere end gennemsnitsvægten hos babyer, som stammer fra friske æg. »Det er et rart budskab at kunne levere: At nedfrysningen ikke skader det kommende barn, men tværtimod kan gøre den første tid efter fødslen lettere,« siger Anja Pinborg til videnskab.dk. ville

