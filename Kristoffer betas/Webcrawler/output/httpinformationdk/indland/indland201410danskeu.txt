Danske universiteter taber terræn
For andet år i træk bevæger danske universiteter sig ned ad universiteternes verdensrangliste. De er ikke blevet dårligere. Men de andre er blevet bedre


Danske universiteter glider ned ad verdensranglisten, viser den seneste rangering af verdens topuniversiteter fra Times Higher Educations, der udkommer i dag. Både Danmarks Tekniske Universitet, Aarhus-, Københavns-, Aalborg-, Syddansk Universitet er gledet ned ad rangstigen. Aarhus Universitet falder 15 pladser, Københavns Universitet rykker ti pladser ned og DTU fire.&raquo;Det har været et lidt skuffende år for danske universiteter. Ingen af faldene er dramatiske, men det er en advarsel, og der er grund til bekymring, når alle fem topuniversiteter falder,&laquo; siger redaktør på Times Higher Education Phil Batsy.Faldet skyldes ikke, at danske uddannelsesinstitutioner er blevet meget dårligere i det seneste år, men derimod at universiteter andre steder i verden har forbedret sig markant. Kvaliteten på verdens universiteter er generelt stigende, og især asiatiske lande som Hongkong, Sydkorea, Kina og særligt Singapore vinder frem.&raquo;Konkurrencen i den globale vidensøkonomi skærpes, og Danmark har brug for at investere og arbejde hårdt strategisk for at forblive konkurrencedygtig over for de fremadstormende nationer i Østasien,&laquo; siger Phil Batsy.I Danmark kniber det især med det &raquo;internationale udsyn&laquo;, fortæller Phil Batsy, der peger på, at andelen af udenlandske studerende, internationale forskere og internationale medforfattere til forskningsartikler er blevet mindre på danske universiteter.Uddannelses- og Forskningsminister Sofie Carsten Nielsen (R) skriver i en mail til Information: &raquo;Vi har behov for hele tiden at bliver bedre &ndash; både til at forske, til at undervise og til at samarbejde internationalt. Ranglisten viser, at vi skal blive ved med at oppe os for at være med. Og det ved jeg, der bliver gjort en stor indsats for på universiteterne.&laquo;Selv om de østasiatiske lande fortsætter de seneste års fremgang, er listen over verdens bedste universiteter fortsat domineret af amerikanske og britiske. California Institute of Technology bliver for andet år i træk kåret som verdens bedste foran Harvard University i Cambridge og det britiske University of Oxford.
