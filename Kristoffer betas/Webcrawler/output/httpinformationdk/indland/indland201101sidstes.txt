Sidste stop før pensionen
Depressioner og angstanfald har holdt Tina Andersen ude af arbejdsmarkedet i mere end to år. Hun er for syg til fleksjob, men for rask til førtidspension, og er ikke længere berettiget til at modtage sygedagpenge. Men hvad er hun så?
Tina Poulsen er psykisk syg og har oplevet at blive smidt rundt i det offentlige system i årevis. Hun har blandt andet været for længe syg til at blive ved at oppebære sygedagpenge. Hun mener, at hendes tidligere arbejdsplads er skyld i hendes nuværende tilstand.

Tina Andersen er 51 år og uden for arbejdsmarkedet. Hun er ikke førtidspensionist, hun er ikke kontanthjælpsmodtager, og hun er ikke længere sygedagpengemodtager.Tina er én af de danskere, som regeringen ikke tror på findes. Én af dem, der ikke er nogen ordning for.Tina har en kronisk depression og kan kun arbejde fire-fem timer om ugen. Men måske er hun ikke syg nok til førtidspension, mener Lyngby Kommune, hvor hun bor.Nu er det mere end et år siden, Tina fik sine sidste sygedagpenge, og hun venter stadig svar på, hvilken ordning der så passer til hende.»De har sagt, at jeg er for syg til fleksjob, men for rask til førtidspension. Det er grotesk,« siger Tina om sin egen historie.OptaktenHun voksede op på Nørrebro og i Nordvestkvarteret med sin søster og sin psykisk syge mor. Moderen led også af depressioner og endte med at få førtidspension.Efter 10. klasse begyndte Tina som 18-årig på Tuborg som rengøringsassistent og ufaglært bryggeriarbejder. Der arbejdede hun i 17 år, indtil bryggeriet lukkede. Siden har hun arbejdet 11 år på Novo Nordisk med at gøre rent og skifte kasser på insulin-tappemaskinerne.I 2003 kom det første  angstanfald. Tina var 42 år og havde arbejdet på tre-holdsskift de sidste seks år.Angsten skyldtes arbejdsrelateret stress, mente lægen. Men Tina var bange for at miste sit job og arbejdede videre, mens hun tog beroligende piller. To år senere fik hun konstateret for højt blodtryk, det var særligt slemt, når hun havde været på natarbejde.Tina prøvede forgæves at komme på dagholdet og fik det værre og værre. I 2006 begyndte hun at få lykkepiller mod sin tiltagende depression. Hun tog 30 kg på af medicinen, og hun drak for at kunne sove. Til sidst blev hun sygemeldt.Men hun kunne ikke være væk i mere end 120 dage, for så ville Novo Nordisk fyre hende, frygtede Tina.»En dag ringer tillidsmanden og siger, de vil fyre dig om 10  dage. Så meldte jeg mig rask,« fortæller Tina, selv om hendes psykiater frarådede det.SkubbetDet sidste skub ud af arbejdsmarkedet kom fredag den 25. april 2008: Tina var på dagvagt, da et uanmeldt kontrolhold på syv chefer pludselig stod foran hende. Klappen gik ned for Tina, der ikke kunne svare på, hvad der var sket på en af hendes maskiner de sidste 24 timer.»Jeg ved ikke, hvorfor jeg gik i sort dér. Jeg skulle bare have peget på maskinens tavle, det hele stod dér jo,« siger Tina.Hun havde bildt sig selv ind, at det var begyndt at gå bedre på arbejdet. Men reelt gik klappen tit ned, og hun lavede flere og flere fejl. Hendes kroniske stress og de ekstra kilo havde også smadret hendes privatliv. Tina var netop blevet skilt, da kontrollen fangede hende på arbejde.Da hun kom hjem den fredag, ringede tillidsmanden igen.»Tina, de vil af med dig. Jeg kan prøve at forhandle en sum til dig. Meld dig syg, eller også bliver du jaget vildt. Bare du laver en skrivefejl, så vil de være der,« husker Tina, at tillidsmanden sagde.Selv benægter tillidsmanden i dag, at hun skulle være blevet truet på den måde.Få dage efter skrev Tina under på en aftrædelsesordning.»Og så gik jeg ned med flaget,« siger Tina.NedturenAftrædelsesordningen på 200.000 kr. blev klattet væk, og gælden voksede. Tina begyndte at drikke kraftigt, og pillerne tog hun stadig. Hendes dengang 13-årige søn fandt hende flere gange på gulvet. Hendes søster meldte hende til Børns Vilkår i afmagt.»Jeg følte ikke, jeg kunne gøre andet. Min nevø ringede og sagde, at mor lå på gulvet og ikke kunne rejse sig. Hun talte i vildelser. Det er så grænseoverskridende, så jeg dårligt kan snakke om det. Det gjorde, at vi ikke så hinanden i et år,« siger søsteren, Bitten Jensen.Gennem sin forsikring fik Tina psykologhjælp, og det hjalp hende til akkurat at få hverdagen til at hænge sammen. Med hjælp fra sin søster, lykkedes det Tina at få forlænget sygedagpengene et halvt år, så hun kunne komme i virksomhedspraktik og få afprøvet sin arbejdsevne.I efteråret 2009 begyndte hun i praktik hos sin fagforening, hvor hun skulle sidde i receptionen, sortere post og arkivere sager.De lagde ud med 12 timer om ugen og planlagde at sætte det op til 20 timer om ugen. Det endte med flere angstanfald og et massivt sygefravær, skriver aktiveringsfirmaet i slutrapporten. Den effektive arbejdstid var fire-fem timer om ugen.En måned efter, i december 2009, sendte Lyngby Kommune en lægekonsulent for at vurdere hendes psykiske tilstand, og om hun fortsat skulle have sygedagpenge.»Det gik vist rimeligt godt i praktikforløbet,« skriver han i sin erklæring. Dels ville han ikke kalde Tinas seneste depression kronisk, før den havde varet i to år, dels mente han, at der var yderligere behandlingsmuligheder.»Jeg vil mene, at man først med sikkerhed kan vurdere, om tilstanden er stationær om ca. et halvt år,« skriver speciallægen i psykiatri.Med henvisning til arbejdsprøvningen og speciallægeerklæringen afviste kommunen at forlænge sygedagpengene en gang til. Arbejdsevnen var klarlagt, og selv en revalidering ville ikke føre til job, mente man.Stadig uafklaretMen Tina kunne heller ikke få fleksjob eller førtidspension, før hun med sikkerhed var kronisk syg, afgjorde kommunen.De sidste sygedagpenge kom 29. december 2009, og siden har Tina levet af sin private forsikring og lånte penge. Hun kunne muligvis få kontanthjælp, men det ville kræve mere aktivering og mere præstationspres.Tina forsøgte at begå selvmord i februar, i sommer og igen i oktober sidste år og har i dag store lodrette ar i håndleddene. Hendes egen psykiater har forsøgt at få hende indlagt, men hun er blevet sendt hjem igen.Begge hendes psykiatere har afvist, at der er flere behandlingsmuligheder. Det ene af de midler, som kommunens lægekonsulent foreslår, er dødeligt giftigt selv i små overdoser, det andet vil blot gøre hende endnu større.I august indledte Lyngby Kommune en førtidspensionssag med krav om, at Tina Andersens psykiske tilstand og hendes arbejdsevne skal testes igen. Det første møde er om to uger.»Det bliver sidste stop før pensionen,« håber Tina.
