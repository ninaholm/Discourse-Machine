De ni vinderprojekter
Nu offentliggøres de ni vinderprojekter i kampagnen Den Store Omstilling. Se dem her
Dommerne Emil Urhammer, Connie Hedegaard og Christine Feldthaus gennemgår projekterne. Foto: Martin Kunzendorf

Blandt 380 tilmeldte projekter til DR og Informations fælles kampagne voresomstilling.dk indstillede et panel af sagkyndige fagfolk 27 finalekandidater. Nu har tre dommere ud af dette felt udpeget én vinder i hver af de ni regioner rundt i landet. Se vinderne her:MIDT- OG VESTJYLLAND - Grøn limfjordsøInnovation Fur er et privat-offentligt samarbejde mellem borgerne på Fur, Skive Kommune og EnergiMidt med en vision om at skabe en minimodel af fremtidens bæredygtige velfærdssamfund på Limfjordsøen.Projektet skal vise, hvordan moderne teknologi, digitalise- ring og energirigtige løsninger kan understøtte Danmarks visioner om at blive uafhængig af fossil energi. Projektet er udviklet i et tæt samarbejde med borgerne på Fur og omfatter bl.a. et årligt klimaregnskab, gratis energirådgivning, en solcellekampagne, forsøg med intelligent elnet, nye læringsmetoder på Fursund Skole m.m. Indtil nu har borgernes indsats reduceret CO2-udledningen med ét ton pr. indbygger, bl.a. som resultat af 19 pct. energibesparelser pr. husstand.TREKANTEN&nbsp;- Opgør med brug-og-smid-vækByt tøj i stedet for at købe og giv dermed tøjet en længere levetid. Det er filosofien bag den første byttefestival i Kolding, gennemført i august med adskillige hundrede deltagere. Her lod byens interesserede borgere pengene blive hjemme og medbragte i stedet tøj og sko, som kunne byttes med, hvad andre tilsvarende havde taget med.Byttefestivalen, som ifølge arrangørerne vil blive gentaget næste år, er ét af en voksende række af lignende byttemarkeder i landet, der gør op med køb-og-smid-væk-kulturen og inspirerer til et mindre ressourcebelastende forbrug.Opskriften er enkel: Find et lokale, saml nogle frivillige, reklamér for projektet, vær klar på dagen med borde, tøjstativer, kaffe m.m. I Kolding gik overskydende tøj til Blå Kors’ Genbrug.NORDJYLLAND - Bæredygtigt fiskeri fra strandenThorupstrand Kystfiskerlaug er et andelsprojekt startet af 20 fiskerfamilier med det formål at opbygge fælles fangstkvoter til bæredygtigt kystfiskeri i Jammerbugt og Skagerrak. Ved at gå sammen vil fiskersamfundet gå op imod de store fiskekoncerners opkøb af kvoter til naturødelæggende fiskeri med bundtrawl og flyshootere, der truer havets vigtige sten- og koralrev. Ved Thorupstrand fisker man fra lette havbåde med snurrevod og sættegarn fra landingspladsen direkte på sandstranden.Tæt på stranden opføres et nyt fiskepakhus, der skal forsyne en af fiskernes kuttere med årstidens fisk og skaldyr, som fra engang i oktober kan sælges fra Nyhavn og lære københavnerne at spise frisk, bæredygtigt fanget fisk.Pakhuset skal drives ved solenergi. Projektet vil inspirere andre fiskersamfund i verden, der trues af koncernfiskeriernes monopolisering af fiskerettighederne.BORNHOLM - Grønne håndværkerePå Bornholm har Campus Bornholm og Business Center Bornholm etableret, hvad de kalder Danmarks grundigste efteruddannelse for håndværkere, ’Grøn Håndværker’. Uddannelsen er et fire ugers sammen- sat AMU-kursus og er foreløbig gennemgået af 146 personer – godt en fjerdedel af alle håndværkere på Bornholm.Håndværksmestre, der har uddannet sig selv og deres ansatte via kurset, kan komme på ’den grønne liste’ og på den måde profilere sig i forhold til kunderne som kompetente til at udføre energirigtige håndværksopgaver. I dag står 25 bornholmske byggevirksomheder på Den grønne liste.ØSTJYLLAND - Unge forandringsagenterBæredygtig Ung er et ’nedefra-og-op’ bæredygtighedsprojekt, hvor gymnasieelever informeres og motiveres til at lave events og kampagner samt gå til skolens ledelse med bud på, hvordan skolen kan blive mere bæredygtig. Til projektet har netværket UngEnergi under organisationen Vedvarende Energi uddannet 12 frivillige forandringsagenter, der kickstarter forandringen blandt de unge. Foreløbig har forandrings- agenterne holdt oplæg for 10.000 elever og gennem- ført aktiviteter på 14 gymnasier landet over. Eleverne opfordres til at lave små aktionsgrupper, som kan arbejde for energibesparende tiltag på uddannelsesinstitutionerne. Dermed opnår de unge forståelse for demokrati plus egne konkrete erfaringer med at skabe bæredygtig omstilling.KØBENHAVN - Mere miljøvenligt på arbejdeFormel M projektet er et samarbejde mellem syv kommuner om lokale mobilitetsnetværk med det formål at mindske trængsel og CO2-udledning i erhvervsområder. I dag er 70 virksomheder i kommunerne Albertslund, Allerød, Ballerup, Fredericia, Greve, København og Aarhus engageret i grøn transport for deres medarbejdere. Nogle af virksomhederne har afprøvet bedre information om kollektive transportmuligheder, optimering og ændring af buskøreplanen, cykel- service på arbejdspladsen, pendlercykler, salg af cykler med firmalogo, el-biler til mødekørsel samt netindkøb, der leveres direkte til arbejdspladsen. I efteråret gennemfører virksomhederne en under- søgelse af medarbejdernes transportvalg, samt af hvordan der skal arbejdes videre.SJÆLLAND - Industriel symbioseKalundborg Symbiosis er et efterhånden 40-årigt samarbejde mellem en række private og offentlige partnere om genanvendelse af restprodukter for at forbedre de industrielle virksomheders konkurrenceevne og mindske deres CO2-udledning og råstofforbrug. De ni partnere – Novo Nordisk, Novozymes, DONG Energy, Kalundborg Forsyning, Statoil, Gyproc, KaraNoveren, RGS90 og Kalundborg kommune – har gradvist udbygget samarbejdet, så der i dag er mere end 30 individuelle projekter i Kalundborg Symbiosis. De handler om reduktion af vandforbruget, energimæssig symbiose samt udveksling af overskudsmaterialer – som når gips fra DONG Energys svovlrensning kan blive til nye gipsplader på virksomheden Gyproc.SYD - Rekreativ forsinkelse af monsterregnSønderborg Kommune har gentagne gange oplevet oversvømmelser, hvor skoler og trafik blev sat ud af drift. For at løse problemet må belastningen på kloaknettet nedbringes. I projektet ’Digterhaven – de 5 haver’ vil man opmagasinere og forsinke regnvand i såkaldte regnvandshaver. Op til 4.000 kubikmeter regnvand vil kunne opmagasineres, svarende til den største regnhændelse i de lokale målingers historie. De fem bassiner beplantes med forskellige plantetyper og mellem dem anlægges gangstier i form af lave gangbroer. Der skabes opholdszoner med muligheder for grill, urtehave, legepladser og andet socialt fællesskab for havens brugere.Dermed bliver projektet et eksempel på grøn, rekreativ klimatilpasning med regnvandet som ressource, snarere end et problem. De 5 haver indvies i efteråret 2013.FYN - Fælles om fødevarerOdense Fødevarefællesskab er en økologisk indkøbs- forening, der i samarbejde med de fynske landmænd formidler økologiske, sæsonorienterede og lokale fødevarer til medlemmerne – primært grøntsager. Hver onsdag kan man som medlem købe en pose frugt og grønt – forudsætningen er, at man yder tre timers arbejde i foreningen pr. måned. Foreningen drives på frivillig basis og undgår alle kommercielle mellemled. Alle er medlem, medejer og medarbejder. Man bestemmer dermed også selv, hvilke fødevarer der føres, og hvilke standarder de skal leve op til. Fødevarefællesskabet, der er ét af efterhånden mange landet over, afholder løbende sociale arrangementer – fællesspisning, sammenskudsgilde, syltedag, asparges- fest – for at forankre projektet i lokalmiljøet og opbygge et godt fællesskab i foreningen.
