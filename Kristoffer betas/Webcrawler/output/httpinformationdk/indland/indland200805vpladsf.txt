V: 'Der er plads til forbedringer'



 "Der er plads til forbedringer. Det medgiver jeg." Sådan lød det fra Venstres integrationsordfører, Karen Ellemann, da hun i går af Henrik Dam Kristensen (S) blev konfronteret med det faktum, at voksne enlige mænd på asylcentre ofte må dele et værelse på 30 kvadratmeter med to andre. Men forbedringerne venter næppe lige rundt om hjørnet, for hverken V eller K ville afgive konkrete løfter. Og statsministeren fastholdt da også, at regeringen har levet op til løfte om forbedringer med henvisning til, at et begrænset antal børnefamilier har fået tilbud om at bo uden for asylcentrene. Anders Fogh Rasmussen varslede dog en langsigtet aftale om asylpolitikken. 

