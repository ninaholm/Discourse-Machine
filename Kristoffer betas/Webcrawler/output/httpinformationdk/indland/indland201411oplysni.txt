Oplysninger om patient-database belaster myndigheder
Nye dokumenter og oplysninger i sag om patientdatabase rejser alvorlige spørgsmål om, hvad Sundhedsstyrelsen vidste om indsamling af patientoplysninger
Information har tidligere afdækket, hvordan et privat udvalg af læger har besluttet, at følsomme patientdata potentielt kan udleveres til medicinalindustrien fra den landsdækkende database DAMD, hvis den dataansvarlige er en offentlig eller anerkendt forsker. Ifølge organisationen DAK-E er det endnu ikke sket, men selve beslutningen er i sig selv i strid med loven, vurderede en jurist i Information den 6. oktober.

Vidste myndighederne, at der blev indsamlet oplysninger om patienter fra praktiserende læger til en landsdækkende database i sådan et omfang, at det ifølge jurister strider mod sundhedsloven?Det spørgsmål bliver nu rejst på baggrund af nye oplysninger i sagen om den såkaldte DAMD-database &ndash; oplysninger, der stammer fra en central person og fra dokumenter, som Information har fået aktindsigt i.Indsamlingen af patientoplysninger til databasen er nu midlertidigt stoppet, mens Statens Serum Institut undersøger forholdene omkring databasen. Desuden har to praktiserende læger i sidste uge politi- anmeldt Region Syddanmark, der er såkaldt dataansvarlig for databasen.Det er sket, efter jurister med speciale i sundhedsret over for DR-programmet Orientering har vurderet, at databasen indsamlede oplysninger om blandt andet diagnosekoder og udskrivning af medicin til patienter i et så vidt omfang, at det var i strid med sundhedsloven.Konkret foregik indsamlingen indtil for nylig på den måde, at praktiserende læger automatisk videregav oplysninger om en stor del af deres patienter til databasen.Databasen indeholder således detaljerede beskrivelser af patienterne baseret på over 700 forskellige diagnosekoder, som spænder over et bredt spekter fra almindelige sygdomme til patienters mulige problemer vedrørende fattigdom, venner og juridiske forhold. Juristerne har peget på, at sådanne databaser efter lovgivningen kun må indsamle patientoplysninger for &raquo;nærmere afgrænset&laquo; gruppe af patienter.Men allerede i 2007 kom Sundhedsstyrelsen frem til en lignende konklusion. Det viser dokumenter, som Information har fået aktindsigt i.Konklusionen fra Sundhedsstyrelsen var således, at det ikke var muligt at godkende databasen som en såkaldt klinisk kvalitetsdatabase, fordi den ikke levede op til netop kravet om, at databaser af den type kun må indsamle oplysninger om en &raquo;afgrænset&laquo; gruppe patienter.Med andre ord var Sundhedsstyrelsen tilsyneladende klar over, at patientgruppen ikke &ndash; som reglerne foreskriver for denne slags databaser &ndash; var afgrænset.I samme dokument, som er et referat fra et møde, skriver styrelsen derfor, at der &raquo;ikke er hjemmel til at godkende DAMD som sygdomsspecifik klinisk kvalitetsdatabase &hellip;&laquo;.Men selv om de ansvarlige for databasen altså ikke i første omgang fik en godkendelse til hele databasens indsamling tilbage i 2007, så vidste Sundhedsstyrelsen godt, i hvilket omfang databasen indsamlede oplysninger.Det siger læge Henrik Schroll, der i 2007 deltog i mødet med styrelsen på vegne af den organisation, der i dag hedder DAK-E, som til daglig driver databasen. Han er også opfinderen af databasen.&raquo;Sundhedsstyrelsen var fuldt bevidst om, hvad vi lavede &ndash; og de har også brugt vores data,&laquo; siger han.Selv om langt færre læger dengang automatisk rapporterede ind til databasen, så indsamlede databasen ifølge Henrik Schroll oplysninger om alle patientkontakter hos de læger, som selv havde valgt, at de ville indsamle oplysninger om samtlige patienter.Kent Kristensen, der er lektor i sundhedsret på Syddansk Universitet, vurderer på baggrund af de nye oplysninger, at både Sundhedsstyrelsen og de ansvarlige for databasen har været vidende om, at den brede indsamling til databasen var i strid med sundhedsloven.&raquo;De kan ikke have været i tvivl,&laquo; siger Kent Kristensen.&raquo;I mange af dokumenterne i den her sag har man skullet lægge to og to sammen for at finde ud af, om det var ulovligt. Det behøver man ikke her,&laquo; siger han med henvisning til referatet fra Sundhedsstyrelsen.Tvivl om godkendelseAf samme referat fremgår det også, at Sundhedsstyrelsen i stedet for at give en godkendelse påtager sig at &raquo;vurdere mulighederne&laquo; for at godkende databasen som en såkaldt &rsquo;fagspecifik&rsquo; klinisk kvalitetsdatabase.Kort sagt en bredere betegnelse end den såkaldte sygdomsspecifikke database, som der tidligere blev givet et afslag på. Det fremgår dog ikke af de dokumenter, som Information har fået aktindsigt i, om der er lavet en sådan vurdering.Men i et notat lavet af Sundhedsstyrelsen, som Information har fået udleveret fra Henrik Schroll, er der netop en sådan vurdering af, om det er muligt at godkende en fagspecifik database.Selv om det i det tidligere referat fra aktindsigten slås fast, at Sundhedsstyrelsen vil vurdere, om den konkrete database, DAMD, kan godkendes, så er vurderingen i styrelsens notat fra Henrik Schroll i stedet af mere generel karakter.Styrelsen konkluderer således, at det generelt er muligt at oprette fagspecifikke databaser, men påpeger samtidig, at kravet om at indsamlingen kun må ske fra en afgrænset gruppe, stadig gælder. Men styrelsen konkluderer derimod ikke direkte, at DAMD-databasen konkret kan godkendes som en sådan.Henrik Schroll opfatter dog notatet som en tilladelse til, at DAMD kan indhente data og først skal have øvrige godkendelser, hvis databasen skal indhente mere specifikke oplysninger om de enkelte patienters sygdomme.Lektor i sundhedsret Kent Kristensen, der har læst notatet, er ikke af samme opfattelse.&raquo;Det er ikke en godkendelse. Det er en vurdering af, at hvis man søgte om at få godkendt databasen, kunne den potentielt blive godkendt, hvis der er tale om en afgrænset gruppe af patienter,&laquo; siger han og påpeger, at overskriften i notatet er netop notat &ndash; og ikke tilladelse.For at få en egentlig godkendelse skulle databasen leve op til kravet om den afgrænsede patientgruppe. Det påpeger Sundhedsstyrelsen også i notatet. Men som beskrevet var styrelsen altså efter alt at dømme bekendt med, at netop DAMD-databasen ikke levede op til det krav.&rsquo;Der står intet om &hellip;&rsquo;Henrik Schroll, der i dag er pensioneret, mener dog, at han har haft opbakning i Sundhedsstyrelsen.&raquo;Det er klart, at Sundhedsstyrelsen nok har vendt og drejet regelsættet for at finde ud af, hvordan de kunne hjælpe os. De har også en stor interesse i at have de data til rådighed til centrale administrative formål,&laquo; siger Henrik Schroll.Statens Serum Institut, der har overtaget ansvaret på området fra Sundhedsstyrelsen, er som nævnt i gang med at lave en redegørelse om forholdene vedrørende databasen.Til oplysningerne siger vicedirektør Poul Erik Hansen: &raquo;Vi forholder os til, om den behandling, vi har foretaget i forhold til kliniske kvalitetsdatabaser, har været korrekt. Når det vedrører data i øvrigt, så vedrører det datalovgivningen under Justitsministeriets område,&laquo; siger han.Selvsamme pointe findes i det notat fra Sundhedsstyrelsen, som bliver lavet i 2007. Men ifølge Kent Kristensen kan databasens indsamling af oplysninger heller ikke rummes inden for persondatalovens regler. Henrik Schroll henviser imidlertid til, at der i notatet specifikt står &lsquo;anvendelse&rsquo; af data, når det gælder indsamlingen under datalovgivningen: &raquo;Der står intet om, at vi ikke må indsamle data,&laquo; påpeger han.Den udmelding overrasker Kent Kristensen.&raquo;Jeg undrer mig over, at man så ikke søger Datatilsynet om tilladelse til selve indsamlingen af oplysningerne, når nu man lægger så meget vægt på persondataloven,&laquo; siger han.Henrik Schroll understreger, at der er søgt Datatilsynet om tilladelse, når data er blevet brugt og udleveret som anonymiseret data til forskningsprojekter.Statens Serum Institut skulle have færdiggjort en redegørelse om forholdene omkring DAMD mandag i sidste uge, men denne redegørelse er indtil videre ikke offentliggjort.&nbsp;
