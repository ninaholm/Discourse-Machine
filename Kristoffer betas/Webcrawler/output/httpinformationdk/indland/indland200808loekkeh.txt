Løkke holder døren åben



 Finansminister Lars Løkke Rasmussen (V) holder alle døre åbne for, hvilke temaer der kan komme i spil i den kommende lønkommission. Mens fagbevægelsen strides om, hvorvidt ligeløn mellem kønnene skal have topprioritet, fastslår Lars Løkke Rasmussen, at der også er behov for at få skabt klarhed over, hvordan man sammenligner private og offentliges løn. "Helt grundlæggende kan det være fornuftigt nok at få indført en kommission. Men det er helt afgørende, om der kan skabes et grundlag for arbejdet. Det er jo ikke kommissionen i sig selv, der er et succeskriterium, men hvilke temaer der skal tages op," siger Lars Løkke. 

