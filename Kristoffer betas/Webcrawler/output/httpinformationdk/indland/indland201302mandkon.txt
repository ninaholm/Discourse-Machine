En mand med kontroversielle ytringer
Lars Hedegaard, der i går blev udsat for et skudattentat, har i hele sit livs rejse fra det yderste venstre til det yderste højre ytret sig skarpt
Lars Hedegaard ragede som chefredaktør for Information uklar med nogle af bladets journalister om dækningen af sagen om Blekingegade-banden. Det førte til et brud med avisen, og Hedegaard bevægede sig derefter mod højre.

Få danskere har så omskiftelig en karriere bag sig som den nu 70-årige historiker, journalist og forfatter Lars Hedegaard, der i går blev forsøgt skuddræbt foran sit hjem på Frederiksberg. Han er &ndash; stedse højlydt agiterende &ndash; svunget fra det yderste venstre til noget nær så langt, som man kan komme, mod højre.I sin erindringsbog fra 2010,Verden var så rød, mor, fortæller Lars Hedegaard om første halvdel af sit liv: Han var proletardrengen fra den nødtørftige lejlighed i Horsens, ham, der hurtigt kom til at mene, at hans slidsomme forældre svigtede sig selv ved at støtte Socialdemokraternes reformpolitik. Der skulle anderledes sprøde og røde boller på suppen, mente den kringlede og nørdede Lars, der gjorde sig til revolutionsdrømmer med trotskistisk overbygning.Derpå historiker med 1971-afgang fra det dengang karsk marxistiske Aarhus Universitet, fulgt af lærerkald ved Det Frie Gymnasium og siden Statens Forsøgsgymnasium i Avedøre, fem år som redaktør ved et verdensfjernt venstreorienteret forlag i Los Angeles, siden hjem til forlagsjob på Politiken, konsulentjob i LO og kronen på værket: chefredaktør &ndash; sammen med Peter Wivel &ndash; på Information i 1987. En fuldblods rød lejesvend, ikke sandt? Men så ... alligevel ikke.VendepunktetLars Hedegaard ramte nemlig i chefredaktørtiden på Information, hvad han i sin erindringsbog kalder &raquo;vendepunktet i mit liv&laquo;. Han ragede uklar med nogle af bladets journalister og læsere om avisens dækning af sagen om Blekingegade-banden. En sag, som journalisten Peter Øvig siden har udfoldet i to berømmede bøger. Informations daværende medarbejder Lars Villemoes havde nære kontakter i det yderligtgående venstremiljø omkring Blekingegade-banden og kunne som den første journalist skrive nærgående og afslørende om forbrydernes selvforklaringer.Som Lars Hedegaard oplevede det, blev først han og sidenhen Lars Villemoes frosset ud af bladet. Denne udlægning bestrides energisk af Informations daværende chefredaktør og nuværende Mellemøsten-korrespondent, Lasse Ellegaard.Bruddet med Information slyngede Lars Hedegaard mod højre. I 2004 stiftede han sammen med Dansk Folkeparti-præsterne Søren Krarup og Jesper Langballe Trykkefrihedsselskabet, som Hedegaard nu er formand for. I 2009 udgav Hedegaard sammen med Dansk Folkepartis Mogens Camre bogværket med den dramatiske titel1400 års krigen. Islams strategi. EU og frihedens endeligt.Senere har Lars Hedegaard været genstand for anklagemyndighedens tiltale i en meget omtalt straffesag efter racismeparagraffen. I en interviewsamtale havde Hedegaard sagt nogle temmelig hampre ting om islam og dens tilhængere. Hedegaard blev frifundet i Byretten, idømt en bøde på 5.000 kr. i Landsretten &ndash; og enstemmigt frifundet af Højesteret.Hedegaard hævdede selv, at hans udtalelser ikke var beregnet på offentliggørelse, og at han havde forventet at få teksten til godkendelse. Højesteret lagde vægt på, at loven ikke giver mulighed for at dømme for &rsquo;uagtsomme&rsquo; udtalelser, som Landsretten havde gjort. Altså slap Hedegaard fri.Sidste år gjorde Lars Hedegaard sig bemærket ved at stå som den danske chefredaktør af et dansk-svensk fællesprojekt, højreavisen Dispatch International, som viderebragte det fanatiske amerikanske højres hadekampagne mod præsident Barack Obama tilsat en dansk-svensk skræmmekampagne mod muslimer. Avisens førsteudgave blev af Dansk Folkeparti udsendt til partiets 11.000 medlemmer som tillæg til medlemsbladet.I en leder fortalte Lars Hedegaard om sin ambition med det nye kampskrift:&raquo;I denne avis vil vi skrive sandheden. Så får det briste eller bære.&laquo;
