Claus Hjort: EU-udvidelse en succes



 Det har været til gavn for Danmark, at EU i 2004 åbnede grænserne til de tidligere østlande. Beskæftigelsesminister Claus Hjort Frederiksen (V) gjorde i går status over de seneste tre år med udenlandsk arbejdskraft, da Nordisk Ministerråd lancerede ny rapport om EU-udvidelsens konsekvenser. Ifølge ministeren har de mange udlændinge været en fordel for den danske økonomi. "Stemningen er også vendt til noget meget mere positivt i forhold til før. Dengang var stemningen nærmest, at man skulle sende militæret ud, hvis nogle talte polsk på en byggeplads i en sidegade, sagde Claus Hjort Frederiksen. 
ritzau

