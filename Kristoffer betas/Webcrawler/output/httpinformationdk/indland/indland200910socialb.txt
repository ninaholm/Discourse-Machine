Socialborgmester havde ikke forventet problemer
Problemerne med sundhedsrummet og Café Dugnad har overrasket Socialborgmester Mikkel Warming. Alligevel var han selv med til at flytte projektet fra Den Hvide Kødby, fordi man frygtede negative konsekvenser for erhvervslivet. Nu afviser han at flytte problemerne væk fra gymnasiet og vil i stedet hjælpe med en 'Kødby-pakke'


Placeringen af sundhedsrummet og Café Dugnad i Kødbyen på Vesterbro i København har betydet, at gymnasieelever skal dele skolegård med brugte kanyler og fixende stofmisbrugere,Konsekvenserne kommer tilsyneladende som en overraskelse for socialborgmester Mikkel Warming.»Det har givet større gener for beboerne, end vi på nogen måde havde regnet med. Havde vi troet, at det ville tiltrække så mange stofmisbrugere, havde vi på forhånd forsøgt at forholde os til problemerne,« siger han.Men i januar 2007 stemte Mikkel Warming som medlem af økonomiudvalget dog imod, at sundhedsrummet og caféen skulle ligge et andet sted i kødbyen, fordi man frygtede »store negative konsekvenser« for det område, man placerede projektet i. Argumentet var, at det ville »blive centrum for narkomaner«.Den frygt gjaldt åbenbart ikke det område, som Mikkel Warming og socialudvalget et år senere placerer projektet i, selv om lokalområdet advarede socialudvalget gentagne gange.Dansk Folkeparti var også imod den nuværende placering.»Vi synes, det var pædagogisk at lægge det ved siden af et gymnasium. Det har jo også fået alt for uheldige konsekvenser,« siger Finn Rudaizky (DF), der er medlem af socialudvalget i Københavns Kommune.'Vi tog, hvad vi kunne få'Socialborgmesteren ser selv bort fra, at han tidligere har været klar over, at det kunne medføre negative konsekvenser.»Jeg fastholder, at jeg er overrasket over de gener, der er for folk i området,« siger han.-Men når du nu selv var med til at anbefale, at det ikke skulle ligge i den anden del af kødbyen af frygt for negative konsekvenser, hvordan kan du så være overrasket?»Jeg var heller ikke enig i den udlægning af sagen, men jeg var relativt ligeglad med, hvor det blev placeret, bare det blev placeret, så vi kunne komme i gang med at hjælpe stofmisbrugere til en bedre hverdag. Vi tog derfor, hvad vi kunne få,« siger han.Afviser flytningMikkel Warming forstår dog godt lokalområdets problemer, og han anerkender, at der skal gøres noget hurtigt. Derfor lancerer socialborgmesteren sammen med Teknik- og Miljøborgmester Klaus Bondam en såkaldt 'Kødby-pakke'.»Vi vil prøve at se på, at der skal bedre belysning i området, mere rengøring og en større politiindsats. Desuden skal sundhedsrummet have længere åbent,« forklarer Mikkel Warming.Han afviser også at flytte projektet.»Man vil aldrig kunne finde et område, hvor der ikke er nogen, der bliver generet, når tilbuddet skal ligge på Indre Vesterbro, hvor stofmisbrugerne er,« siger han.Thor Buch Grønlykke (S), der er medlem af socialudvalget er enig.»Jeg tror ikke på, at man kan finde et bedre sted, men er der nogen, der kommer med en bedre løsning, så er vi de første til at flytte projektet,« siger han.Finn Rudaizky mener dog, at projektet sagtens kan flyttes:»Der var andre alternativer, da vi tog stilling til det i første omgang. Der vil altid være nogen, der bliver sure, men det er talentløst at lægge det op ad en skole.«Jesper Schou Hansen (V), medlem af socialudvalget, mener, at problemets kerne er Café Dugnad, fordi det er den, der tiltrækker stofmisbrugerne:»Jo før, vi får lukket caféen, jo bedre,« siger han.Socialudvalget traf i går beslutning om at føre 'Kødby-pakken' ud i livet.
