Ny festival for klimafilm



 Alle nordiske unge mellem 15 og 19 år opfordres nu til at tænke, slippe kreativiteten løs og
lave kortfilm om deres tanker og ideer om klimaspørgsmålet. Det sker ved filmkonkurrencen "REClimate-film for klimaet”
REClimate ønsker at inspirere til nye, unge film, der kan fungere som indlæg i den politiske debat. De bedste film vil videre blive vist på FN’s klimakonference i København i december. 
Fra 24. august til 23. oktober kan deltagerne uploade deres film på www.reclimate.net. Derefter afgøres klimafilmkonkurrencen gennem seer-afstemningen på hjemmesiden, og en særlig juryafstemning i hvert nordisk land  
I filmjuryen for REClimate ser vi blandt andre den svenske kunstner Timbuktu, den danske
skuespiller Cyron Melville, den norske skuespiller Iram Haq og den finske skuespiller Samuli Vauramo. 
Førstepremien er på 2000 €.

