Statsansatte bruger knap en promille af arbejdstiden på aktindsigt
Embedsmænd i statsadministrationen bruger årligt 110 årsværk på at besvare anmodninger om aktindsigt, skønner Justitsministeriet. Det er under én promille af statens samlede årsværk


 I disse dage går Folketingets diskussion om justitsmini-ster Lars Barfoeds forslag til ny offentlighedslov (L 90) ind i en afgørende fase, hvor ministeren forsøger at skaffe et flertal. Og med et svar til Retsudvalget giver Justitsministeriets Statsretskontor nu politikerne lidt fastere grund under diskussionerne.
I alt har embedsmændene i 2010 brugt 110 årsværk sva-rende til 211.640 arbejdsti-mer på at besvare anmodninger om aktindsigt, fremgår det af Justitsministeriets svar.
110 årsværk udgør i forhold til den seneste opgørelse af det samlede antal årsværk i centralforvaltningen 0,08 procent, dvs. mindre end én promille.
»I sig selv er det selvfølge-lig mange timer, men i for-hold til det samlede antal embedsmænd er det ikke et stort tal,« mener Tim Knudsen, professor i offentlig forvaltning ved Københavns Universitet. For otte år siden skrev han en gennemgang af den danske offentlighedslov som en del af magtudredningsprojektet.
Modsat mener pressejurist Oluf Jørgensen fra Dan-marks Medie- og Journalisthøjskole, at 110 årsværk er »et meget højt tal«. Med henvisning til en konkret sag om digitale data, hvor Kort- og Matrikelstyrelsen i 2007 brugte 400 arbejdstimer, vurderer han, at myndighedernes journaler og elektroniske systemer ikke er indrettet på at levere relevante udtræk af data.
Myndighederne bruger også mange ressourcer på at gennemse dokumenter for at »lede efter noget, der måske kan undtages«, siger Oluf Jørgensen og tilføjer: »Ekspedition af aktindsigt kunne blive meget nemmere, hvis staten i stedet tog udgangspunkt i meroffentlighedsprincippet og gav aktindsigt, når det kan ske uden at komme i strid med tavshedspligt.«
Tim Knudsen er enig i, at centralforvaltningens res-sourceforbrug kunne redu-ceres, hvis offentlighedslo-ven var nemmere at forstå for borgerne.
»Allerede den gældende lov er meget indviklet, og det fremlagte forslag til ny of-fentlighedslov er endda mere indviklet,« siger han.
Flest timer bruger Justitsministeriet og underliggende myndigheder (bl.a. Rigspolitiet og PET), nemlig 25.974 timer svarende til 13,5 årsværk. Færrest bruger Kirkeministeriet med 0,4 årsværk svarende til 706 timer.
Selv om der er tale om skøn, så er det første gang, at Justitsministeriet har udar-bejdet en samlet oversigt over, hvor mange arbejdstimer de 19 ministerområder har brugt på at besvare anmodninger om aktindsigt fra borgere og pressen i 2010.
Et vigtigt formål med of-fentlighed i forvaltningen er at styrke borgernes og pres-sens mulighed for at kon-trollere forvaltningen, fremhæves det allerede i første paragraf i L 90.
Tidsforbruget på en enkelt aktindsigt kan svinge fra få timer til et timeforbrug på over 400. Der er ligeledes stor forskel på, hvor lang tid myndighederne angiver som det gennemsnitlige ressourceforbrug pr. aktindsigt.
Selv om kun de færreste myndigheder angiver et præcist antal aktindsigter, fremgår det af svaret til Retsudvalget, at Justitsministeriet i gennemsnit bruger 24 arbejdstimer på at besvare en anmodning om aktindsigt.
Transportministeriet har ligeledes registreret et højst forskelligt ressourcefor-brug. Således bruger Kystdirektoratet gennemsnitligt 2,7 arbejdstime på en aktindsigt, mens Trafikstyrelsen gennemsnitligt bruger næsten ti gange så lang tid, nemlig 25 arbejdstimer.
Flere ministerier registre-rer, at antallet af aktindsigter stiger fra år til år. Det mærkes i Miljøministeriet og især i Udenrigsministeriet, der har noteret en tredobling af aktindsigter i løbet af de seneste fem år. Både Indenrigs- og Sundhedsministeriet og Fødevareministeriet henviser til de aktindsigter, der i embedsmandskredse går under navnet 'fisketure'. Disse 'fisketure' kan være ressourcekrævende, for som Fødevareministeriet bemærker, så drejer det sig om f.eks. »udlevering af repræsentations-, møde-, fortærings-, taxa- og rejse-bilag for en tidsperiode af eksempelvis op til fem år«.




