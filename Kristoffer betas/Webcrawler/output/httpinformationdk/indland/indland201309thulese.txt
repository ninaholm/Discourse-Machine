Thulesen Dahls forvandling fra hulemand til julemand
Når Dansk Folkeparti i denne weekend holder sit 18. årsmøde kan Kristian Thulesen Dahl se tilbage på sit første år som formand som en ubetinget succes. Kristian Thulesen Dahl har haft held til at sælge sig som velfærdsstatens forsvarer. Men mener han det?
Kristian Thulesen Dahl beskriver det som »en politisk rejse«, der har ført ham frem til erkendelsen af, at når herboende og udlændinge priser Danmark, skyldes det tre ting: En høj grad af tryghed, en høj grad af fællesskab og en høj grad af lighed. Foto: Scanpix

Han peger hen på reolen bag skrivebordet på kontoret på Christiansborgs Proviantgården. Her står rækker at indbundne røde numre af lovtidende, indbundne sorte numre af Folketingstidende og spraglede paperbackudgaver af finanslovforslagene siden 1997.»I hver af dem fik Dansk Folkeparti ændret den sociale profil,« siger Kristian Thulesen Dahl med henvisning til finanslovaftalerne med VK-regeringen i 00’erne.Det er onsdagen før Dansk Folkepartis 18. årsmøde denne weekend, og Kristian Thulesen Dahl kan se tilfreds tilbage på sit første år som formand.Når formanden i dag taler til de delegerede i Herning Kongrescenter er kulissen, at Dansk Folkeparti – ifølge Altingets såkaldte vægtede meningsmåling – er gået frem fra Pia Kjærgaards 13 procent af stemmerne i juni sidste år og til 17,7 procent i sidste måned. En fremgang, de fleste tilskriver, at den tidligere formand for Fremskridtspartiets Ungdom er sprunget ud som velfærdsstatens forsvarer. Særligt Dansk Folkepartis insisteren på, at de offentlige udgifter skal vokse med 0,8 procent om året i stedet for SRSF-regeringens foreslåede 0,6 og Venstres nulvækst vækker opsigt.TranformationIkke siden Anders Fogh Rasmussens – med Mogens Lykketofts ord – »forvandling fra hulemand til julemand« i slutningen af 1990’erne er der blevet skrevet så meget om en politisk transformation.Og lige som dengang er spørgsmålet: Mener han det? Eller er han blot en opportunist? Kristian Thulesen Dahl altså.I dag beskriver Kristian Thulesen Dahl det som »en politisk rejse«, der har ført ham frem til erkendelsen af, at når herboende og udlændinge priser Danmark, skyldes det tre ting: En høj grad af tryghed, en høj grad af fællesskab og en høj grad af lighed.»Et samfund skal ikke bare måles på, om man udfra en teoretisk model kan skabe dynamik og øget økonomisk velstand. Det skal også måles på, om det favner dem, som ikke har det så godt. Du kan godt have en situation, hvor du siger til én i en udsat position: Hør, vi kan godt hjælpe dig med lidt kroner og øre, men hvis vedkommende føler sig uden for samfundet, så er det ikke sikkert, at det har nogen særlig stor værdi,« siger Kristian Thulesen Dahl.Kritik indefraKritikerne påpeger dog, at Danmark i 00’erne under VK-regeringerne gik fra netop at være det mest lige vesteuropæiske land og til nu kun at være nummer 10 på listen.En kritik, som ikke blot kommer fra Enhedslisten, SF og Socialdemokraterne. Det mangeårige medlem af Dansk Folkepartis gruppebestyrelse, Christian H. Hansen, meldte sig ud af partiet i 2010 og stiftede Miljøpartiet Fokus.»Man skal tro på alle mennesker – uanset hvor de kommer fra eller er opvokset – og det gælder selvfølgelig så også for Kristian Thulesen Dahl. Men Dansk Folkeparti var tungen på vægtskålen i et årti, hvor der blev givet skattelettelser til de rige, dagpengene blev forringet – og de offentlige ansatte udsættes stadig for den samme kontrol. Så er det op til vælgerne at afgøre, om de tror, at det vil blive anderledes efter et regeringsskifte, fordi Kristian Thulesen Dahl nu siger noget anderledes,« siger Christian H. Hansen.Til gengæld mener partiets mangeårige socialordfører Pia Kristensen, at regeringsskiftet har afsløret, at Dansk Folkeparti nu ikke var så ringe endda. Pia Kristensen meldte sigud af Dansk Folkeparti i 2008 og anklagede dengang partiet for at løbe fra løfterne til de svageste grupper, fordi »det vigtigste var at holde sig ved magten sammen med regeringspartierne«. Selv om Pia Kristensen en overgang overvejede at melde sig ind i SF, er hun alligevel endt med at ville stemme på Dansk Folkeparti (uden at hun igen er blevet medlem).»Hverken de nuværende eller tidligere regeringspartier gør nok for vores socialt dårligst stillede, og Venstre, Konservative og Liberal Alliance kunne jo lige så godt have siddet der i dag. Dansk Folkeparti står dog fast og vil ikke lade sig lokke ud i at tage fra de socialt dårligst stillede. De har aldrig lovet meget, men de står dog fast ved det, som de har lovet – og der er økonomi til,« siger Pia Kristensen.På den lille mands sideIfølge Niels Thulesen Dahl, pressechef i Liberal Alliance og forfatter til biografienKristian Thulesen Dahl – kronprinsen, er det i dag selvfølgelig opportunt for fætteren, at mene som han gør. Men Kristian Thulesen Dahl mener det faktisk.»Hvis der er en fællesnævner mellem dengang og nu, så handler det om at stå på den lille mands side. Dengang handlede det om, at den lille mand skulle være fri for statslig indblanding og betale mindre i skat. Men af forskellige grunde er Thulesen Dahl nu overbevist om, at velfærdsstaten i stedet beskytter den lille mand,« siger Niels Thulesen Dahl.Selv fremhæver Kristian Thulesen Dahl, at Dansk Folkeparti i 2010 forhindrede VK-regeringens forslag om at fastfryse overførselsindkomsterne i forbindelse med den såkaldte genopretningsplan. Prisen var dog, at dagpengeperioden til gengæld blev halveret for at få pengene til at stemme.Adspurgt om hvorfor Dansk Folkeparti ikke bare sagde nej, hvis den økonomiske ulighed lå ham så stærkt på sinde, svarer Kristian Thulesen Dahl, at partiets indflydelse i 00’erne skyldtes villigheden til at samarbejde:»Vi sad ikke tilbagelænet, med armene over kors, og ville ikke være med til noget. Til gengæld fik vi så gennemført nogle ting, som ellers ikke ville være blevet til noget. Det har man også set efter folketingsvalget i 2011. Vi har ikke valgt at prøve at tiltrække protestvælgerne, men har lavet aftaler om kontanthjælpen, SU’en, den kollektive trafik, energipolitikken og nordsøoliebeskatningen – og forsøger at komme med i en aftale om erhvervsskolerne. Indflydelse indebærer kompromiser«Og så er det, at Kristian Thulesen Dahl peger hen på reolen med finanslovaftalerne.
