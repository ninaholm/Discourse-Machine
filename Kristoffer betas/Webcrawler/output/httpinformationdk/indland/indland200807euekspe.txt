EU-ekspert anbefaler opgør



 "Nu er vi nået dertil, hvor jeg vil anbefale at tage en testcase (prøvesag, red.). Altså at sige, at vi har læst EF-Domstolens dom, og vi retter os ikke efter den, fordi den er afsagt uden for dens kompetence," siger EU-juraeksperten Hjalte Rasmussen. 
Kommentaren kommer efter fredagens dom fra EF-Domstolen, som medfører, at danskere lettere kan søge familiesammenføring efter EU-reglerne. Selv om Hjalte Rasmussen vurderer, at Danmark vil tabe og blive idømt bøder, vurderer han, at det er det hele værd. Et dansk opgør vil skabe en international debat om forholdet mellem demokrati og domstol, der vil berige hele det europæiske samfund, mener han. ritzau

