’De dør tidligere, hvis de har en depression’
Stadig flere overlever hjertesygdomme, men der mangler et fokus på de psykiske følgevirkninger, mener Hjerteforeningen og to eksperter, der har forsket i depression og dødelighed hos hjertepatienter. For de hjertesyge dør tidligere og lever dårligere, hvis de ikke har psyken med


Der ligger to offentlige hospitaler i Palma de Mallorca. Tre i Barcelona. Fem i Madrid. Ingen på Tenerife.Sådan en opgørelse kan snildt gå forud for bestillingen af årets charterbilletter for flere af de 430.000 mennesker, der lever med en hjertesygdom i Danmark. Det forklarer Trine Lund Veile, der er psykolog i Hjerteforeningen:&raquo;Der er mange, som pludselig ikke tør tage på ferie, fordi de er bange for at blive syge der. Og for nogen bliver det sådan en sikkerhedsadfærd, hvor de selv, når de kører rundt i Danmark, skal tjekke, hvor det nærmeste hospital er.&laquo;Hvert år får omkring 46.000 danskere en hjertesygdom, og dem, der overlever, lever med et sind, der er mere skrøbeligt end gennemsnittets. Tidligere undersøgelser har vist, at risikoen for at få en depression er dobbelt så stor for mennesker med en række hjertesygdomme, end for dem med raske hjerter. Sundhedsstyrelsen anbefaler derfor, at man som en del af rehabiliteringen af hjertepatienter undersøger, om de viser tegn på angst og depression. Alligevel er det kun en fjerdedel, der har modtaget det spørgeskema, Sundhedsstyrelsen anbefaler, viser en ny rapport fra Hjerteforeningen. Rapporten viser også, at 34,2 procent &raquo;slet ikke&laquo; føler sig informeret om de psykiske følgevirkninger af en hjertesygdom.&raquo;Det, der er gennemgående i vores undersøgelse, er, at den psykiske dimension fylder meget hos patienterne, og på mange parametre føler de ikke, det har fået en stor nok plads i deres forløb,&laquo; siger forebyggelseschef i Hjerteforeningen Morten Ørsted-Rasmussen. Det billede genkender Trine Lund Veile: &raquo;Jeg sidder med nogle patienter, der har en oplevelse af, at der ikke har været interesse for, hvordan de har det psykisk,&laquo; siger hun.&raquo;Der var en, der kom ind til mig og sagde: Der var ingen, der spurgte mig, hvordan jeg havde det. Han lå søvnløs hver nat og var rædselsslagen for at dø.&laquo;Fokus på fysikkenDødeligheden blandt hjertepatienter er dalet konstant siden 1995 og i løbet af de 20 år er den faldet med næsten 60 procent.Men professor i psykologisk kardiologi på Syddansk Universitet, Susanne Schmidt Pedersen, der har forsket i de psykiske følgevirkninger af hjertesygdomme, mener, at man skal være forsigtig med at hvile på laurbærrene:&raquo;Det er selvfølgelig rigtig positivt, at man er blevet bedre til at behandle patienter med hjertesygdom, så de lever længere, men hvis man ikke tager sig af deres psykologiske udfordringer, så er den investering måske ikke givet helt så godt ud,&laquo; siger hun og forklarer, at depression er en såkaldt &raquo;uafhængig risikofaktor&laquo; for tidligere død, der altså &ndash; selv hvis man tager højde for mere traditionelle risikofaktorer som rygning og kolesterol &ndash; kan forudsige, at de deprimerede dør for tidligt.&raquo;Så selvom vi ikke nødvendigvis kan sige, at de dør af deres depression, så ved vi, at de her patienter dør tidligere, hvis de har en depression,&laquo; siger hun.Et godt livBo Christensen, der er praktiserende læge og professor i almen medicin ved Aarhus Universitet, har også forsket i dødelighed hos hjertesyge og blandt andet undersøgt følgevirkningerne hos folk, der har haft en blodprop i hjertet.&raquo;Her kunne vi se, at de havde en betydelig overdødelighed af selvmord, og det er jo det ultimative tegn på, at man har det dårligt. Så det er altså ikke noget, der sådan lige går over,&laquo; siger han. Udover det, har psyken indflydelse på, hvor gode patienterne er til at følge op på de tiltag, der skal sikre, at de ikke får tilbagefald: &raquo;En anden forklaring på overdødeligheden er, at når man er deprimeret, så har man måske tendens til at ryge og drikke lidt mere og ikke spise sine piller. Så vores opgave er også at hjælpe dem med at fastholde en hensigtsmæssig livsstil,&laquo; forklarer han.Men det er ikke kun for at holde folk i live, at man skal fokusere på det psykiske aspekt af hjertesygdom, mener Bo Christensen. Det handler også om, at folk skal have et godt liv, efter at de er blevet ramt af sygdom:&raquo;I mange år har der været fokus på at få nedbragt dødeligheden, så nu er næste trin, at vi skal sørge for, at patienterne får et godt liv. Og her er det lidt mere end bare kolesterolsænkende medicin, der skal til,&laquo; siger han. &raquo;Folk tror tit, at når de har fået en hjertesygdom, så skal de bare lære at spise anderledes og motionere. Men de skal faktisk også lære, hvordan man lever med en kronisk sygdom.&laquo;Og det kan være svært, når man har haft døden tæt inde på livet, forklarer Trine Lund Veile:&raquo;En stor del af hjertepatienterne oplever, at de pludselig bliver ramt af tanker og følelser omkring alt det, der er sket, men tankerne om døden er ubehagelige, så dem skubber man i baggrunden. Og hvis man fortsætter med det over lang tid, kan man få det svært psykisk.&laquo;&raquo;Der er mange, der ikke kan forstå, hvorfor de reagerer sådan, for nu har de det jo godt. Og så tænker de: &rsquo;Nu skal jeg også være positiv. De har fikset det nu.&rsquo; Men for mange af dem, har det været tæt på.&laquo;
