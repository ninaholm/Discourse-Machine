Når andre menneskers børn er for meget
Det kan føles grænseoverskridende at opdrage på andre menneskers børn, når de opfører sig dårligt. Ikke desto mindre er det vigtigt, at vi tør gøre netop det, siger børneeksperter. De mener ikke, vi skal være bange for at gribe ind over for andres børn


Det er et dilemma, som de fleste kender til. Klokken er lidt over fyraften. Man kæmper sig gennem den lokale Føtex, da et tilfældigt barn pludselig dukker frem og giver sig i kast med at vælte ting ned fra hylderne eller piler rundt i benene på de andre kunder.Ingen forældre er i syne. Eller værre endnu, forældrene ser smilende til, mens barnet går grassat. Hvad stiller man op? Siger man fra, når andre menneskers børn opfører til utilstedeligt?Ja, lyder det samstemmende fra tre børneeksperter.I den seneste udgave af magasinet Vores Børnforklarer de, hvordan vi har et fælles ansvar for at vise børn spillereglerne i sociale sammenhænge. Hvad enten det er i supermarkedet, på legepladsen eller til familiefødselsdagen i et privat hjem.&raquo;Børn skal lære at respektere, at forskellige mennesker har forskellige grænser,&laquo; siger John Aasted Halse, der er psykolog og pædagog og desuden tidligere formand for Børns Vilkår.&raquo;Vi har ikke så mange faste normer, som vi havde for bare 30-40 år siden. Derfor skal børn lære at navigere i forskellige sammenhænge. For det andet sender det også et signal til forældrene om, at de måske skulle tage sig sammen og fortælle barnet, at Føtex ikke er ligesom trampolinen ude i baghaven,&laquo; siger han.Men det kan føles enormt grænseoverskridende. Både for barnet, forælderen og den udenforstående, der forsøger at gribe ind.&raquo;Vi har meget svært ved det,&laquo; forklarer Erik Sigsgaard, der er børneforsker og blandt andet er kendt for det såkaldte &rsquo;skældud-projekt&rsquo;, der undersøgte omfanget af skældud i danske børnehaver.&raquo;I vores kultur er det i tiltagende grad sådan, at forholdet mellem forældre og børn er en privat sag. For 3-400 år siden boede størstedelen af befolkningen på landet. Dengang var børnene i høj grad landsbyens børn. Ikke kun forældrenes,&laquo; siger Erik Sigsgaard.I dag er forældreskabet helt omvendt blevet så personligt, at det betragtes som upassende at blande sig i andre familiers forhold til hinanden. Paradoksalt nok er udviklingen sket i en tid, hvor børn er blevet en større og større del af det offentlige liv, idet de tilbringer langt flere timer væk fra forældrene i skole, klubber og institutioner.Nogle på kassenDerfor har vi alle et ansvar for at anvise dem retningslinjerne for socialt acceptabel adfærd, mener John Aasted Halse. Det kan man imidlertid gøre på mange måder. Det bedste er, siger han, at henvende sig direkte til forælderen og på en høflig måde foreslå, at barnet dæmper sig lidt eller går udenfor og leger.&raquo;Hvis ikke forældrene er der, kan der være situationer, hvor man er nødt til at gribe ind og i en pæn tone korrigere deres adfærd. For eksempel hvis et barn tryner nogle andre børn på en legeplads,&laquo; siger John Aasted Halse.Selv blev han for nylig overfuset af en mor med sin søn, da han var ude at købe ind. Drengen, der var omkring 10 år, havde sat sig på den lille fremsats for enden af kassebåndet, hvor man kan stille sin indkøbskurv. John Aasted Halse forsøgte at sige til drengen, at den nok ikke kunne bære hans vægt, og at han gerne ville til med sin kurv. Bagved stod moren, som straks for i flint.&raquo;Så blev jeg lovet nogle på kassen, hvis ikke jeg holdt min kæft. Det skulle jeg eddermame ikke blande mig i. Det er den risiko, der altid vil være. Når jeg retter på barnets opførsel, siger jeg jo også indirekte til moren, at hun er et klaphoved, der ikke selv kan opdrage sine børn. Det krænker forældreskabet,&laquo; siger han.Erik Sigsgaard er enig i, at det kan være nødvendigt at blande sig i fremmede børns adfærd. Men det bedste er, siger han, hvis man kan være hjælpsom og lette en presset situation for både barn og forælder, i stedet for på en streng og belærende måde at kritisere barnets opførsel.&raquo;Det er smukt, hvis man som forbipasserende tænker på, hvordan man kan hjælpe i en konflikt mellem barn og forælder. Men når nogle mennesker blander sig, kan det være et udtryk for, at de prøver at pådutte andre deres egne stive og autoritære normer. Det vil jeg fraråde,&laquo; siger Erik Sigsgaard.En fælles pligtHvornår er det så i orden at blande sig i, hvordan andre menneskers børn bærer sig ad? Det er et spørgsmål om, hvor ens personlige grænser går, mener familieterapeut Fie Hørby.&raquo;Det er altid i orden at sige fra over for ting, man ikke vil være med til, for eksempel hårdt sprog eller provokationer som &rsquo;du er dum&rsquo;,&laquo; siger hun til Vores Børn. Så længe man gør det i en ordentlig tone.John Aasted Halse er enig i, at det er ens egne grænser, der må bestemme, hvornår vi siger fra over for fremmede børn. Men man kan også se det fra barnets perspektiv.&raquo;Man kan også sige, at grænsen går der, hvor adfærden skaber problemer for barnet selv. Hvis barnet går rundt og generer andre børn, betyder det på længere sigt, at de ikke gider lege med ham. Eller hvis det skaber sig på en restaurant, vil det jo få andre mennesker til at kigge skævt,&laquo; siger John Aasted Halse.Han mener, vi har en pligt til at gribe ind, når andre menneskers børn opfører sig grænseoverskridende.&raquo;Jeg efterlyser tanken om, at børn og unges adfærd er vores alle sammens ansvar. Selvfølgelig er det primært forældrenes, men hvis de ikke er der, må der være nogle andre, der griber ind.&laquo;Han nævner Frankrig, Italien, USA og Rusland som eksempler på lande, hvor den tankegang er langt mere fremherskende.
