DSF fylder 75 år



 I dag fylder Danske Studerendes Fællesråd 75 år. Organisationen udsprang af Studenterforeningen i 1932- med det formål at begrænse den konservative fløjs indflydelse. I dag fejres de 75 år med et arrangement i Porcelænshaven på Frederiksberg, hvor mere end 500 nuværende og gamle studenterpolitisk aktive er inviteret. I forbindelse med jubilæet udgives et særnummer af Studenterbladet, hvor tidligere aktive som for eksempel Søren Vinterberg, Hans Hertel, Asger Tylstrup, Drude Dahlerup, Peter Wivel, David Rehling, Nils Bredsdorff, Paul Metelmann, Jeppe Trolle, Karina Heuer Bach mfl. har bidraget til skildringen af det danske studenterliv og studenterbevægelsens udvikling. 

