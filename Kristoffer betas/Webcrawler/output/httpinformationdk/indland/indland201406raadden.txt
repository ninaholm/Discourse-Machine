Der er ikke noget råddent i danskernes oppustede gæld
Danskernes høje boliggæld udgør ikke en risiko for den finansielle stabilitet, selv om den forstærker de økonomiske udsving, siger Nationalbankdirektøren. Han kalder debatten om EU’s syn på dansk realkredit for ’underlig’


Udlandet er mere bekymret for danskernes høje gæld og sundheden på boligmarkedet, end danskerne selv er. Men det er, fordi udlandet har svært ved at gennemskue det danske system, og derfor dukker kritikken af høj gæld &ndash; ikke mindst høj boliggæld &ndash; med mellemrum op i de interna- tionale medier. Selv om der ikke er noget at være &raquo;særligt bekymret&laquo; for, mener Nationalbankdirektør Per Callesen.&raquo;Vi ligger umådeligt langt fra Middelhavslandene,&laquo; siger han med henvisning til den parallel, som magasinet The Economist tegnede, da de i slutningen af april skrev en bekymret artikel om de forgældede danskere under overskriften &raquo;Noget er råddent i Danmark&laquo;.Forestillingen om, at vi har gældsat os på samme måde som de sydeuropæiske lande, går &raquo;helt galt i byen&laquo;, mener Per Callesen, der derfor selv gik i blækhuset og kritiserede The Economist-artiklen i et læserbrev i magasinet.Over for Information uddyber han, hvorfor han og Nationalbanken ikke er bekymret for danskernes høje gæld.&rsquo;Balanceoppustning&rsquo;&raquo;Husholdningerne i Danmark har meget gæld. Det er hævet over enhver tvivl,&laquo; siger Per Callesen. Men der er flere grunde til, at det ikke er et problem.For det første har danskerne samtidig meget store formuer, for eksempel i form af aktier, penge på bankkonti og pensionsopsparing, og det kan man ikke undlade at tage med i regnestykket, når man kigger på gælden. De store private pensionsformuer adskiller Danmark markant fra de fleste andre lande, og derfor misser kritikerne ofte denne vigtige nuance.Per Callesen kalder kombinationen af høj gæld og store formuer for &raquo;balanceoppustning&laquo;.Kigger man kun på den ene side af balancen, for eksempel på gælden, får man en drabelig historie ud af det, men det er altså ikke den hele historie.&raquo;Vi har et meget velfungerende realkreditsystem, og vi har et meget velfungerende pensionssystem. Og et eller andet sted er de hinandens forudsætninger. Det fænomen er rigtig svært at forklare til andre lande,&laquo; siger han.En anden grund til, at Nationalbanken ikke er bekymret over det danske gældsniveau, er, at gælden ikke er penge, vi skylder til udlandet. Tværtimod har Danmark en nettoformue i udlandet. Det er i stedet en gæld mellem danskere, og derfor er der ikke samme risiko for, at kapitalmarkedet pludselig forsvinder og skaber en paniksituation.Endelig tegner de rigeste danskere sig for den klart største del af gælden. De 20 pct. af danskerne, der tjener mest, står for mere end halvdelen af gælden.&raquo;Det er selvfølgelig også betryggende,&laquo; siger Per Callesen med henvisning til, at de bedre kan betale renter og afdrag på gælden.Selv om gælden er faldet lidt over de seneste syv år som følge af stor opsparing, er det ikke specielt sandsynligt, at gælden kommer til at falde fremover, mener Per Callesen.For det private danske pensionssystem er fortsat ved at &raquo;modnes&laquo;. Og i takt med at danskernes private pensionsformue vokser, må man forvente, at gælden også vokser &ndash; og at balanceoppustningen fortsætter.StresstestHvor robust det danske realkreditsystem er, gav finanskrisen et bevis på, mener Per Callesen. Selv da krisen var på sit højeste, blev danskerne ved med at betale af på boliggælden. Over hele finanskrisen er det samlede tab i realkreditsektoren under 1 pct. af de samlede udlån.&raquo;Det er tab, der slet ikke er i nærheden af, hvad man har set i andre lande,&laquo; siger Per Callesen.&raquo;Det var i den grad en stresstest i realtid, og den overlevede systemet rigtig fint.&laquo;Nationalbanken er heller ikke bekymret over den store udbredelse af variabelt forrentede lån, hvor renten svinger for eksempel hvert år. De har gennemført en stresstest, der viser, at boligejerne er polstrede nok til at kunne stå imod stigende renter. Og udbredelsen af variable lån er heller ikke noget, der adskiller Danmark fra andre lande.&ndash; Der er vel den risiko, at højere renter kan ramme forbruget?&raquo;Det kan det. Men så skal man spørge sig selv, om det ikke er meningen,&laquo; siger Per Callesen.For hvis de højere renter er udtryk for, at der er kommet gang i økonomien, at boligpriserne stiger, og at folk tjener flere penge, vil man lige netop gerne have den aktivitetsdæmpende effekt, som den højere rente giver.&raquo;Det har bidraget til at stabilisere økonomien, så det skal vi ikke være kede af,&laquo; siger Per Callesen om de variabelt forrentede lån.Skat og afdragSelv om Nationalbanken ikke er bekymret over størrelsen af boliggælden, så kan Per Callesen dog også pege på forhold på boligmarkedet, som er problematiske.For eksempel gør den måde, beskatningen af boliger er indrettet på, at der bliver ekstra store udsving i boligpriserne.Kun fordi realkreditsystemet og landets økonomi er robust, giver det ikke udfordringerne for den finansielle stabilitet. Men det forstørrer udsvingene i realøkonomien, og det er uhensigtsmæssigt.&raquo;Det har vi advaret imod så mange gange, at folk nærmest ikke gider høre på det mere,&laquo; siger Per Callesen.Nationalbanken har kaldt indretningen af boligbeskatningen for &raquo;farlig&laquo; og mener, at den bør ændres.&raquo;Nationalbanken har aldrig sagt, at boligbeskatningen bør sættes op, men den bør følge boligpriserne &ndash; det vil sige som en fast procentdel af boligens værdi &ndash; så vi ikke får så store udsving,&laquo; siger Per Callesen.Nationalbanken er heller ikke begejstret over danskernes appetit på afdragsfrie lån, hvor man kun betaler renter og ikke gradvist nedbringer sin gæld.&raquo;Der er noget grundlæggende uhensigtsmæssigt ved, at man ikke over tid opbygger sig en &rsquo;buffer&rsquo; i sit hus,&laquo; siger Per Callesen. For det er ikke givet, at huset bliver ved med at have stor værdi. Og så står man pludselig med en gæld, der er større end boligens værdi.&raquo;Derfor er det klogt for robustheden i systemet at skrue lidt ned for afdragsfriheden. Det vil også bidrage til at fastholde investorernes høje tillid til danske realkreditobligationer.&laquo;&rsquo;En underlig debat&rsquo;Gennem foråret har der i danske medier flere gange udspillet sig en debat om det danske realkreditsystem og EU&rsquo;s syn på troværdigheden af det.Det har blandt andet drejet sig om, hvilken karakter EU vil give danske realkreditobligationer, og dermed hvor lav renten bliver for de danske boligejere. Men det, der i danske aviser er blevet kaldt et EU-slagsmål om dansk realkredit, er efter Per Callesens opfattelse en diskussion, der på mange måder bygger på misforståelser og &raquo;en overdreven forestilling om, hvor meget det betyder.&laquo;Per Callesen siger, at Danmark er blevet &raquo;fanget&laquo; i en international diskussion om, hvor høj en placering statsobligationer skal have i hierarkiet over de aktiver, som banker kan bruge til at stille sikkerhed, så de overholder de finansielle spilleregler.&raquo;Så kører der en underlig debat herhjemme om, at der er nogen, der er ude på at genere dansk realkredit.&laquo;Han forklarer også, at det ikke er EU, der er bagmand for spillet om, hvor i hierarkiet den danske realkredit skal placeres. Tværtimod forsøger EU-Kommissionen at imødekomme de danske interesser. Udfordringen er skabt i Basel-komiteen i forbindelse med fastlæggelse af kravene til bankernes likviditet.&raquo;Desværre er der gået politik i definitionen af likviditet, hvor mange lande med stor statsgæld ser det som en fordel, at bankerne har fordele ved at købe statsobligationer frem for andre papirer.&laquo;Men Danmark har en god sag, når det handler om at få danske realkreditobligationer sidestillet med statsobligationer af samme kvalitet, og han siger, at Nationalbanken forventer en &raquo;god løsning&laquo;.
