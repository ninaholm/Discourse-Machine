DF opgiver borgmester-drømme



Trods gode meningsmålinger undervejs i valgkampen bliver det alligevel ikke til en borgmesterpost til Dansk Folkeparti i København. Det erkender partiets spidskandidat Carl Christian Ebbesen. »Den borgerlige blok skal have 21 mandater, for at partiet kan håbe på en borgmestertitel, og det ser ikke for godt ud,« vurderer Carl Christian Ebbesen. Socialdemokraterne står endnu engang som det største parti, og Frank Jensen står dermed til at blive Københavns nye overborgmester.
