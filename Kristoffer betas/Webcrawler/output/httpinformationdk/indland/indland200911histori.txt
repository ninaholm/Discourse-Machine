Historier, vi ikke kan læse, hvis man udvander aktindsigten
Husker du sagen om de inficerede polske hindbær? Eller krigsfangerne i Afghanistan, politiets svigt, forsvarschef Helsøs jagtudflugt eller den om privathospitalerne, der blev forgyldt ...? Den slags historier bliver der færre af, hvis forslaget til ny offentlighedslov gennemføres, lyder advarslen fra journalister


En række journalister fra Danmarks Radio, Berlingske Tidende, Ritzau, Politiken, Jyllands-Posten og Ekstra Bladet råber nu vagt i gevær mod forslaget til en ny offentlighedslov, som er fremsat af en enig Offentlighedskommission.Det er især lovforslagets paragraf 24, som journalist-erne protesterer mod. Som Information tidligere har beskrevet, vil den paragraf med et snuptag gøre alle ministerier, alle styrelser og direktorater til én og samme myndighed i sager om ministerbetjening.Hvis paragraf 24 bliver vedtaget uændret, vil det betyde, at en lang række historier, som har været pinlige eller besværlige for ministrene at håndtere, ikke længere kan laves, lyder advarslen fra journalisterne.Frosne hindbærI foråret 2005 blev over 1.000 borgere syge (fem døde endda) på grund af importerede polske hindbær, der var blevet inficeret med kloakvand. De frosne bær blev som fyld i f.eks. tærter fortæret på plejehjem. Sagen blev lynhurtigt politisk, fordi flere plejehjem - sådan ganske bogstaveligt - flød over med tyndskid.Claus Blok Thomsen fra Politiken var med til at afsløre sagen: »Skandalen var, at Fødevarestyrelsen ikke havde reageret tilstrækkeligt tidligt på advarsler. Det viste vores dækning, som bl.a. byggede på aktindsigt i dokumenter, der var udvekslet mellem ministeriet og Fødevarestyrelsen,« siger Claus Blok Thomsen.»Jeg tvivler på, at vi havde fået alle dokumenterne, hvis forslaget til en ny offentlighedslov havde været gennemført. Men vi kunne ikke have lavet den historie uden aktindsigten, og derfor er det stærkt betænkeligt, hvis man svækker vores muligheder for at være en vagthund for lovgiverne. Paragraf 24 er et demokratisk problem,« advarer han.PolitisvigtDa et hold journalister på Berlingske Tidende sidste år kørte en stor Cavling-belønnet artikelserie om politiets svigt af borgere, der ringede til alarmcentralen, førte det til en officiel undersøgelse af ca. 300 sager på landsplan.Men journalisterne kunne via aktindsigt vise, at flere af de borgerhenvendelser, som de havde skrevet om, ikke var omfattet af undersøgelsen.»Havde paragraf 24 været gældende, havde vi aldrig fået den aktindsigt, og den var en af de byggesten, der gjorde sagen så stor,« siger Morten Crone fra Berlingske Tidende.»Det vil derfor være et kæmpeproblem for kritisk og undersøgende journalistisk, hvis paragraf 24 gennemføres,« mener han.Morten Crone peger på, at den nugældende mulighed for aktindsigt i dokumenter, der er udvekslet mellem to myndigheder, i mange tilfælde også fungerer som en beskyttelse af kilder i embedsværket:»Hvis en af the good guys i systemet føler, at ikke alt går rigtigt til, så kan man få et tip om at søge aktindsigt uden dermed at afsløre ens kilder,« siger han.»Aktindsigt er et værktøj, vi bruger hver dag. Det ligger i penalhuset sammen med kuglepennen, men værdien reduceres til det latterlige med det her forslag,« mener Morten Crone.Kritik fra ECRI og Metock-domFor tre år siden skrev Jyllands-Posten en serie artikler om, hvordan tre ministerier havde forberedt sig på en kommende kritik fra ECRI, Den Europæiske Kommission mod Racisme og Intolerance.»Vi fik aktindsigt i de tre ministerier i forløbet forud for kritikken, og vi kunne vise, hvordan man havde forberedt sig på at lukke luften ud af ECRI's kritik,« siger redaktionschef John Hansen fra Jyllands-Posten.»Jeg kan forestille mig, at vi ikke ville få disse dokumenter med en paragraf 24. Og det ville jo ikke være ret godt,« lyder det fra John Hansen.Han peger på endnu et konkret eksempel, nemlig forspillet til den såkaldte Metock-dom i 2008, der gik mod regeringens gennemførte stramninger af familiesammenføring.»Vi fik aktindsigt og kunne beskrive et forløb, hvor sagen udviklede sig frem og tilbage mellem Justitsministeriet og Udlændingeservice. Jeg tror også, at den sag ville være undtaget offentlighed, hvis paragraf 24 gennemføres uændret. Der lægges op til en meget bred forståelse af ministerbetjening,« vurderer John Hansen.FangemishandlingNils Giversen var medtilrettelægger af tv-dokumentarenDen hemmelige krigom den danske krigsindsats i Afghanistan, som blev sendt på DR i efteråret 2006.»Hvis paragraf 24 havde været gældende, var der vigtige oplysninger, som vi aldrig havde fået,« siger Nils Giversen.Han nævner som ét konkret eksempel, at daværende forsvarschef Jesper Helsø sagde til tv-dokumentaren, at han aldrig tidligere havde hørt fra folk i forsvaret, at der skulle foregå mishandling af fanger hos amerikanerne i Afghanistan.»Men fordi vi havde fået aktindsigt i et brev, som forsvarschefen havde sendt til forsvarsminister Søren Gade, kunne vi senere dokumentere, at forsvarschefen faktisk havde været til møde med den danske tolk, som var blevet udlånt til amerikanerne. Af brevet fremgår det, at tolken havde fortalt Helsø om sine oplevelser. Det brev havde vi ikke fået med paragraf 24,« mener Nils Giversen.Religiøse tørklæderMorten Skærbæk fra Ritzaus Bureau skrev i maj sidste år om religiøs påklædning i retssale. Via aktindsigt kunne han dokumentere, at regeringens egen undersøgelse viste, at kun få andre lande havde regler om religiøs påklædning.»Domstolsstyrelsen havde selv tilladt tørklæder hos dommere, men Dansk Folkeparti og andre partier var imod, og det endte jo også med, at det blev forbudt ved lov. Men forinden havde regeringens egen undersøgelse vist, at kun få andre lande forbyder religiøs påklædning. Jeg er ikke sikker på, at jeg havde fået den aktindsigt, hvis paragraf 24 havde været gældende,« vurderer Morten Skærbæk.BlekingegadebandenDa Peter Øvig Knudsen re-searchede til sine Cavling-belønnede Blekingegadebøger, søgte han  aktindsigt i Udenrigsministeriet. Han var interesseret i efterspillet til bandens røveri mod en pengetransport i Lyngby i 1983 og især i spørgsmålet om udlevering af to palæstinensere, som var blevet fængslet i Paris med seks millioner ubrugte danske kroner skjult i bagagen. Eftersom Justitsministeriet havde makuleret sine dokumenter om den sag, var det heldigt for Peter Øvig Knudsen, at dokumenterne var udvekslet med Udenrigsministeriet, og her var de ikke makulerede.»Det var bestemt en sag, som kunne have ministerens interesse, så med det nye forslag til offentlighed ville jeg formentlig ikke kunne have fået dokumenterne,« vurderer han.»Uden dokumenterne havde jeg ikke været i stand til at beskrive det forløb om den forgæves udleveringssag, som efter min mening er en af hovedhistorierne i Blekingegadebandesagen. Og det er også den, som de fleste spørger til, når jeg holder foredrag,« siger Peter Øvig Knudsen.Penge til LomborgEn flittig bruger af offentlighedsloven er Jan Kjær- gaard fra Ekstra Bladet. Han kalder paragraf 24 »en gummiformulering, der totalt vil udvande begrebet 'interne dokumenter'. Og derfor er det simpelthen helt ødelæggende for mediernes kontrol med magthaverne.«Jan Kjærgaard frygter, at »tonsvis af artikler« ikke vil blive skrevet, hvis paragraf 24 vedtages uændret.»Jeg kan nævne som kon-kret eksempel Bjørn Lomborg, dengang han som direktør for Institut for Miljøvurderinger ville have flere penge. Det havde miljøminister Hans Christian Schmidt i første omgang afslået, og det afslag kunne vi dokumentere gennem aktindsigt i ministeriet. Så med mindre ministeriet ville give meroffentlighed i et sådant brev, ville man kunne holde det internt, hvis paragraf 24 havde været gældende. Lomborg endte i øvrigt med at få pengene, fordi Anders Fogh Rasmussen hjalp til,« mener Jan Kjærgaard.»Det bliver umuligt at opdage uenigheder blandt magthaverne, og det er dødsensfarligt for demokratiet. Det bliver også meget sværere at følge med i lobbyvirksomhed,« siger Ekstra Blads-journalisten og tilføjer, at »den egentlige skandale« er, at der ikke er afgivet dissens fra mindretallet i Offentlighedskommissonen.»Det er helt galt og fuldstændigt uforståeligt, at der ikke blandt kommissionens medlemmer er en eneste protest mod paragraf 24,« siger Jan Kjærgaard.BeskænkningMichael Bech fra DR 21 Søndag var med til at afsløre i oktober 2009, at Klimaministeriets chefforhandler Thomas Becker havde fået advarsler mod for store repræsentationsudgifter.»Vi går stadigvæk og venter på svar fra Personalestyrelsen på aktindsigt i dokumenter, der er udvekslet med Klimaministeriet. Dokumenterne har vi ret til med den gældende lov, men jeg må gå ud fra, at sådanne papirer ikke længere ville være offentlige, hvis paragraf 24 vedtages,« siger Michael Bech og tilføjer:»Jeg køber ikke argumentet om, at mindre offentlighed giver bedre rådgivning. Det er at vende al ting på hovedet, hvis man mener, at mindre åbenhed giver et bedre system.«PrivathospitalerAnders Legarth Schmidt fra Politiken kunne i sommer afsløre, at Lars Løkke Rasmussen som sundhedsminister undlod at følge et råd fra et enigt embedsmandsudvalg om at lade privathospitalerne konkurrere om prisen.»Via aktindsigt kunne vi dokumentere, at rådet ikke kom med i den endelige rapport fra ministeriet,« siger Anders Legarth Schmidt.Hans kollega Matias Seidelin har ligeledes et konkret eksempel på en aktindsigt, der blev til en pinlig historie for en minister, i dette tilfælde forsvarsministeren. Det drejer sig om, at daværende forsvarsminister Jensby i foråret 2001 faktisk blev advaret om, at det efter forsvarets auditørers vurdering ikke var problemfrit at overlevere krigsfanger til amerikanerne.»Den historie havde vi ikke kunne skrive i fremtiden, fordi der klart er tale om ministerbetjening. Det er stærkt problematisk, selv om jeg da synes, at journalister skal have kamp til stregen. Men konsekvensen af paragraf 24 vil være, at den danske befolkning aldrig havde fået at vide, at vi udleverede fanger til amerikanerne, selvom forsvarets egne eksperter var skeptiske.«»Det blev hurtigt en meget pinlig sag for regeringen,« vurderer Matias Seidelin og henviser til, da statsminister Anders Fogh Rasmussen i sin tid formede et nul med fingrene og sagde: Der er nul at komme efter ...»Den påstand vil vi ikke i fremtiden kunne efterprøve, hvis forslaget til offentlighedslov vedtages,« &gt;advarer han.IrakkrigDen cavling-belønnede Ekstra Blads-journalist Bo Elkjær, der i næsten fire år forsøgte at få et interview med Anders Fogh Rasmussen om grundlaget for dansk deltagelse i Irakkrigen, har ofte brugt aktindsigt som et værktøj til at skaffe oplysninger.»Beslutningsgrundlaget for Irakkrigen cirkulerede mellem Stats-, Udenrigs- og Forsvarsministeriet, og netop derfor kunne jeg søge aktindsigt,« siger Bo Elkjær. Han føler sig sikker på, at hvis ministerierne havde haft mulighed for at undgå at give ham aktindsigt, så havde de gjort det.»Så hvis man vil hemmeligholde grundlaget for beslutninger, der er afgørende for landet og borgerne, så er det den helt rigtige vej at gå at vedtage paragraf 24,« mener Bo Elkjær.OperahusFør skibsreder Mærsk Møller opførte et nyt operahus, var der en langstrakt debat om, hvad der skulle ske med Det Kongelige Teater. På et tidspunkt meldte den konservative kulturordfører Brian Mikkelsen efter en politisk forhandling ud, at efter et nyt skuespilhus ville der også komme et operahus, og det udlagde Brian Mikkelsen som en sejr for de konservative. Men via aktindsigt kunne Hans Drachmann dokumentere, hvordan daværende finansminister Mogens Lykketoft i et brev til kulturministeren Elsebeth Gerner Nielsen havde afvist at give en eneste krone til operahuset.»Det er en kæmpe generel undtagelse, man vil indføre med paragraf 24,« advarer Hans Drachmann.JagtudflugtKasper Krogh fra Berlingske Tidende afslørede i foråret 2007, at daværende forsvarschef Jesper Helsø året før havde været på jagtudflugt sammen med våbensælgere i Estland. Via aktindsigt i Forsvarsministeriet kunne Kasper Krogh dokumentere, at forsvarschefen ikke havde orienteret ministeriet sandfærdigt om jagtudflugtens formål. I et brev til ministeriet havde Helsø således betegnet udflugten som et officielt møde med nordiske forsvarskolleger, hvor der i realiteten var tale om en vildsvinejagt betalt af våbenindustrien.»Helsøs brev til Forsvarsministeriet havde ikke været tilgængeligt med den nye offentlighedslov, så vidt jeg forstår paragraf 24,« siger Kasper Krogh.I lørdagens Refleks bragte vi 'Nu bliver det sværere at kigge ministrene efter i kortene'. Heri gennemgåes flere historier, som Information ikke kunne lave, hvis paragraf 24 bliver virkelig. Artiklen kan læses her: www.information.dk/216079
