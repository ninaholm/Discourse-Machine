Lockout-forslag på vej mod strejkende



 Selv om den socialdemokratiske gruppe i KL's bestyrelse i går blokerede for at give KL's koordinationsudvalg mandat til at varsle lockout, kan lockoutvarslet alligevel meget vel komme i næste uge. KL-ledelsen er nødt til at bede bestyrelsen om lov, hvis den har et konkret ønske om lockout. Og det har KL's formand Erik Fabrin (V) nu tænkt sig at gøre. Han vil sandsynligvis i næste uge sende et sådant forslag til resten af bestyrelsen."Vi bruger normalt den tid, der skal til for at nå konsensus. Men i denne sag er vi under tidspres," lyder det lakonisk fra Erik Fabrin. 
ritzau

