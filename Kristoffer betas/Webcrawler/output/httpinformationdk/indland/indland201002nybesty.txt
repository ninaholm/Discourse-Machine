Ny bestyrelsesformand



Lars Bonderup Bjørn er udnævnt til ny bestyrelsesformand på Aalborg Universitet.Den 40-årige Lars Bonderup Bjørn, blev medlem af Aalborg Universitets bestyrelse den 1. juli 2008 og har tidligere været direktør ved Aalborg Industries og MAN Diesel. Hans hovederhverv er i dag bestyrelsesarbejde i en række offentlige og private virksomheder. Lars Bonderup Bjørn overtager formandsposten efter overborgmester Frank Jensen, der samtidig er udtrådt af bestyrelsen.
