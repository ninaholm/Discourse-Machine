Hjort vil have ryddet op



Med en kæmpe lovpakke med 30 konkrete forslag vil beskæftigelsesminister Claus Hjort Frederiksen (V) nu for alvor sætte handling bag løfterne om at afbureaukratisere jobcentrenes arbejde. Regeltyranniet er ganske enkelt vokset de ansatte over hovedet. "Derfor er mit håb, at vi, inden Folketinget åbner igen efter sommerferien, kan blive enige om de her forslag," siger han til Ritzau. De 30 forslag dækker selve modtagelsen af borgerne, kommunernes sanktionsmuligheder over for kontant- og starthjælpsmodtagere, beskæftigelsesreglerne for unge og endelig sygedagpengereglerne.
