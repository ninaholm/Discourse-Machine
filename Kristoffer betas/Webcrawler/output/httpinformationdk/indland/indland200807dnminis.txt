DN: Ministre skal slå til nu



 Dette efterår byder på en enestående mulighed for at gøre noget langtidsholdbart for den pressede danske natur. Derfor skal tre centrale ministre målrettet samarbejde om at afhjælpe landbrugets massive og negative påvirkning af naturen - gerne sammen med landbruget. Sådan hedder det i et brev fra Danmarks Naturfredningsforening (DN) til miljøminister Troels Lund Poulsen (V), klimaminister Connie Hedegaard (K) og fødevareminister Eva Kjer Hansen (V). I brevet angiver foreningen flere forslag til løsninger, før bl.a. vandmiljø- og pesticidplaner skal evalueres, og landbruget skal bidrage til at sænke danskernes CO2-udslip. ritzau

