Haifaa Awad: ’Folk vil gerne have entydige svar på alt. Men det findes jo ikke’
Læge og samfundsdebattør Haifaa Awad advarer mod en tendens til at forsimple tidens sværeste politiske spørgsmål. Der findes ingen nemme svar, siger hun. Der findes kun nuancer
Det er en bittersød fornemmelse for Haifaa Awad at opleve, hvordan hun og andre nydanske debattører ofte bliver castet til at spille en særlig rolle i medierne.

Det har altid vakt stærke følelser i Haifaa Awad, når andre mennesker forsøger at sætte hende i bås. Da en af hendes klassekammerater i folkeskolen i Hillerød første gang kaldte hende for perkersvin, løb hun ud på skolens toilet og græd gennem en hel dansktime.15 år senere, da værterne på det libanesiske talkshow Sweet Talk, kort før nytår, forsøgte at iscenesætte den unge læge som en hjemvendt arabisk heltinde i hvid kittel, der havde forladt et trygt liv i Danmark for at redde Syriens børn, fik det hårene til at stritte på hendes underarme.Og begejstringen er da også til at overse, da Information inviterer hende til at deltage i en artikelserie om nydanske debattører (&raquo;vi har jo ikke noget tilfælles, bare fordi vi er nydanske?&laquo;).Haifaa Awad har levet det meste sit liv som en hybrid mellem to kulturer. Hun er vant til at pendle behændigt mellem sin identitet som dansker og syrer, muslim og sekulær, feminist og traditionel. Både i overført betydning, når hun underbevidst tilpasser sig sine forskellige vennegrupper i Danmark, og i bogstaveligste forstand, når hun i perioder forlader arbejdet som narkoselæge i Hjørring for at arbejde frivilligt i nogle af de værst tilredte områder i Syrien.Derfor er det en bittersød fornemmelse for hende at opleve, hvordan hun og andre debattører med anden etnisk baggrund ofte bliver castet til at spille en særlig rolle i medierne.&raquo;Der er jo blomstret vildt mange gode stemmer frem i debatten derude, også med anden etnisk baggrund. Men vi er jo ikke eksperter i islam eller Mellemøsten alene på grund af vores baggrund,&laquo; siger Haifaa Awad.&raquo;Mange af os har ikke engang læst Koranen eller har kun et overfladisk kendskab til den region, vi kommer fra. Alligevel forventes vi at kunne udtale os på vegne af hele den arabiske eller muslimske minoritet.&laquo;Hun foretrækker at holde sig til at debattere krigen i Syrien og flygtningesituationen i Europa. Emner, hun kender indefra og har stærke holdninger til, i modsætning til emner som den feministiske kamp i Mellemøsten eller forskellige fortolkninger af islam, som hun nogle gange bliver bedt om at forholde sig til.&raquo;Det er jo et helt latterligt ansvar at skulle tage på sine skuldre, bare fordi man tilfældigvis er muslim og fra Syrien.&laquo;Feministisk inspirationHaifaa Awaads far var venstrefløjsaktivist og flygtede fra Irak til Danmark i begyndelsen af 1990&rsquo;erne. Da Haifaa Awad, hendes fire søskende og deres mor blev familiesammenført med faren, flyttede de sammen til et hus i Hillerød.Begge forældre var optaget af, at deres børn blev integreret i deres nye land, men samtidig gjorde de en dyd ud af at lære dem om syrisk og irakisk kultur, musik, digterkunst og historie. Moren kom fra en lille syrisk landsby, hvor kvinder pr. definition var hjemmegående, og hun havde ikke anden uddannelse end otte års skolegang. Derfor insisterede hun på, at alle hendes fem børn tog deres uddannelse alvorligt, når de nu var kommet til et land, hvor de kunne få den gratis.&raquo;Min mor ville ikke have, at vi skulle dikteres af hverken imamer, politikere eller fædre. Vi skulle blive til noget og gøre, hvad vi havde lyst til. Hun har altid været min største feministiske inspirationskilde,&laquo; siger Haifaa Awad.Den unge læge er selv en del af en generation af nydanske debattører, der er vokset frem på få år. Hun ser ikke tendensen som et ungdomsoprør, men snarere et diplomatisk oprør mellem flere kulturer.Læs også:&nbsp;Jeg kan ikke længere kende mit Danmark&raquo;Vi er dem, der har sproget og virkemidlerne og uddannelsen til at sige fra, hvor vores forældre ikke kunne gøre det. Og vi kan også sige fra over for vores forældre, hvis vi er uenige med dem. Det er et diplomatisk oprør mellem to kulturer, hvor vi prøver at forklare, at det hele ikke er så simpelt. Det er ikke, fordi alle vores forældre går og undertrykker os. Nu må I slappe af.&laquo;Gennem barndommen lærte hun at navigere mellem den syriske kultur, hun havde med fra sit fødeland, og den verden, hun mødte blandt sine danske venner i skolen og på fodboldbanen i Hillerød. Lige bortset fra den ene gang, en klassekammerat med et enkelt ord sendte hende grædende ud på toilettet, følte hun sig aldrig udenfor. Men hun var altid bevidst om, at hun og hendes familie var anderledes, og den følelse vælder sommetider stadig op i hende i dag.&raquo;Følelsen af, at man er en rigtig del af samfundet, bliver afbrudt, hver gang man skal tage afstand fra et terrorangreb, nogen har begået i en eller anden kulturs navn. Det er et kæmpe slag i ansigtet.&laquo;Det er realismeHaifaa Awad er for alvor blevet katapulteret ind i den offentlige debat, siden hun begyndte at skrive om sine oplevelser som frivillig læge i Syrien. Først i form af en dagbog i Information i 2013 og siden i både dansk og udenlandsk presse og ikke mindst i lange debatter på hendes facebookside.Hun har etableret sig som en klar og kritisk stemme i den politiske debat om det europæiske asylspørgsmål. Alligevel har hun svært ved at forlige sig med rollen som debattør og offentlig person.&raquo;Jeg ser bare mig selv som en rapkæftet kvinde med meninger, især om hele den humanitære katastrofe, der sker i mit andet hjemland. De meninger, føler jeg, at jeg må dele. Det ligger også en bearbejdende proces for mig i at dele al den ondskab, der finder sted i Syrien, med folk på Facebook.&laquo;Det er altid en surrealistisk oplevelse for hende at opleve debatten i Danmark, hver gang hun vender hjem fra en tur til Syrien. Den virkelighed, hun er vidne til i krigen, bliver siddende i kroppen på hende, og det er den virkelighed, hun forsøger at præsentere for den danske befolkning. Hun er aldrig kun i Danmark eller i Syrien. Hun er altid begge steder på én gang.&raquo;Jeg bliver nogle gange beskyldt for at være en pladderhumanistisk halalhippie af nogle mennesker, der ser sig selv som kyniske realister. Men jeg synes jo, det er mig, der er realisten. Jeg gad godt vise de mennesker, hvordan det ser ud, når en tøndebombe eksploderer over en skole. Det er realisme.&laquo;Læs også:En læges dagbog fra SyrienDet er derimod ikke realisme, mener Haifaa Awad, men udtryk for mangel på visioner, når danske politikere strammer asyllovgivningen igen og igen, under kritik fra det internationale samfund og uden bud på mere langsigtede løsninger på flygtningesituationen.&raquo;Politikerne har jo masser af indsigt i, hvad der skal til for at løse krisen. Alligevel bliver de ved med at føre symbolpolitik, som ikke virker. Vi kan ikke undgå at modtage flygtninge i Danmark og i Europa, når der er så mange kriser i verden, og det er vi først nødt til at indrømme over for hinanden.&laquo;En polariseret tidBølgerne går ofte højt i debatten på Haifaa Awads facebookside. Selv går hun ind for en alsidig debat uden alt for meget rygklapperi. Men hun er bekymret over, at kløften mellem de to fløje i flygtningedebatten ser ud til at vokse sig dybere.&raquo;Vi lever i en polariseret tid. Folk begrænser sig selv til nogle bestemte kanaler, som repræsenterer deres eget verdensbillede. Jeg savner den der transcendens, hvor man går ind i andre sfærer og også er kritisk over for sit eget synspunkt. Folk vil gerne have entydige løsninger og svar på alt. Men det findes jo ikke. Når nogen begår noget kriminelt, handler det måske ikke kun om islam eller kun om lav social status. Måske skal vi forestille os noget mere dynamisk. En hybrid forståelse af verden.&laquo;&ndash; Hvad er dit eget budskab i flygtningedebatten?&raquo;Jeg er rimeligt apolitisk. Jeg har ikke ét politisk budskab jeg vil ud med, og jeg har ikke de syv gyldne nøgler til, hvordan vi løser flygtningeproblematikken. Men jeg har nogle betragtninger og nogle fortællinger, som jeg mener, er essentielle.&laquo;&raquo;Vi skal løse konflikten inde i Syrien og tage os af nærområderne, uden at begå konventionsbrud. Det er et af mine budskaber. Vi mangler politisk vilje, for de taburetleflende politikere fører aktuelt kun symbolpolitik. Konflikten er kompliceret, og så er en grænsebom ikke løsningen på noget.&laquo;Haifaa Awad var senest i Syrien i juni sidste år. Hun skal af sted igen. Hvornår er en hemmelighed.
