Far lægger sag an mod familiestyrelsen
For første gang lægger en skilsmissefar nu sag an mod Familiestyrelsen. Søren Lindegaard Larsen har fået frataget retten til samvær med sin datter, og nu vil han have sagen hele vejen til den Europæiske Menneskeretsdomstol


I den forgangne uge har flere rejst kritik af Forældreansvarsloven fra 2007 for ikke at have afhjulpet den manglende ligestilling mellem far og mor i sager om forældremyndighed og bopælsret i forhold til barnet. Netop den konflikt har fået en far, Søren Lindegaard Larsen, til at tage en atypisk beslutning. Som den første i Danmark har han lagt sag an mod Familiestyrelsen, fordi han mener, at Forældreansvarsloven og styrelsens forvaltning af hans forældremyndighedssag har ført til en overtrædelse af intet mindre end 10 love og internationale konventioner. Og han har tænkt sig at føre sagen hele vejen til den Europæiske Menneskeretsdomstol.Søgsmålet kommer, efter at Søren Lindegaard Larsen har fået frataget retten til samvær med sin datter. Han mener, at behandlingen af hans sag har været mangelfuld, uden de lovpligtige børnesaglige undersøgelser og uden hensynstagen til konventionelle menneskerettigheder og psykologiske problemstillinger.MenneskerettighederDet er især lovens skelnen mellem samværsforælderen og bopælsforælderens rettigheder, der ifølge Søren Lindegaard Larsen strider mod flere internationale konventioner og danske love. Blandt andet FN’s Børnekonvention artikel 9, hvor der i Børnerådets forkortede version står, at barnet har ret til at opretholde kontakt til begge sine forældre, og at staten er forpligtet til at genskabe en kontakt, hvis adskillelsen skyldes årsager iværksat af staten.Ifølge ham giver loven bopælsforælderen lov til at chikanere: »Loven fungerer ikke, når bopælsforælderen — i dette tilfælde min ekskone — lykkes med at chikanere sig til at fratage mig samvær med min datter,« siger Søren Lindegaard Larsen, der ikke har set sin datter i to år.Ifølge Søren Lindegaard Larsen har Statsforvaltningen undladt at foretage børnesaglige undersøgelser løbende, som de ellers er forpligtet til ifølge loven:»De kan ikke beskrive et forhold mellem en far og en datter, uden at der er lavet en børnesaglig undersøgelse. Det er simpelthen ikke en reel vurdering af forældreevne, men snarere en automatreaktion fra sagsbehandlernes side, som i sidste instans betyder, at de krænker min datters menneskerettigheder,« siger Søren Lindegaard Larsen.Tyske sagerSøren Lindegaard Larsen er ikke den første, der har forsøgt at rejse forældremyndigheds-sager i internationalt regi.I 2001 førte tre tyske mænd en sag mod den tyske stat ved Menneskerettighedsdomstolen for fratagelse af samvær med deres børn, som de alle tre havde fået uden for ægteskabet. De anklagede blandt andet den tyske stat for at fratage dem ret til samvær med deres børn i strid med artikel 8 i Menneskerettighedskonventionen, som fremhæver retten til familieliv.Menneskerettighedsdomstolen var kritisk over for den tyske stats sagsbehandling i de tre mænds sager, og den ene far fik økonomisk kompensation.Hvorvidt en dansk sag kan have gang på jorden, er svært at vurdere, siger Helle Larsen, der er formand for Danske FAMILIEadvokater.»Det er mig ikke muligt at vurdere den pågældende sag. Men i forhold til at rejse en kritik af Statsforvaltningens praksis og sagsbehandlingstider, har han en pointe. Der foregår vedvarende en langsom og meget forskellig-artet sagsbehandling af familiesager, og det er der god grund til at stille spørgsmålstegn ved.«Sagen forventes afsluttet midt i februar 2012.
