Medvedev skrotter medielov



 Ruslands præsident, Dmitrij Medvedev, opfordrer parlamentet, Statsdumaen, til ikke at vedtage en medielov, som mange mener, vil begrænse ytringsfriheden. I et brev til dumaen, som blev offentliggjort i går af Kreml, kritiserer Medvedev lovforslaget og advarer om, at loven, hvis den vedtages, kan begrænse russiske mediers frihed.
Det er ikke umiddelbart klart, om brevet er et signal om, at Medvedev vil arbejde for mere liberale medier end hans forgænger på posten, Vladimir Putin, der under sine otte år i Kreml begrænsede ytringsfriheden og den politiske frihed i landet. AP

