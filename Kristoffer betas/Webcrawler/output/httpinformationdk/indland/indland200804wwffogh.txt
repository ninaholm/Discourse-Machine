WWF: Fogh har misforstået noget om klima



 Statsminister Anders Fogh Rasmussen må have misforstået noget, når han kalder præsident Bush og USA's linje i klimaspørgsmålet for et skridt i den rigtige retning.
Det mener lederen af klimaprogrammet, John Nordbo, fra Verdensnaturfonden, WWF. Kernen er, at amerikanerne vil begrænse væksten i udslippet af drivhusgasser frem til 2025 - og først derefter skal udledningen falde. Han peger på beregninger, som viser, at udspillet vil føre til, at udslippet i USA vil stige med omkring 23 procent frem til 2025. 
ritzau

