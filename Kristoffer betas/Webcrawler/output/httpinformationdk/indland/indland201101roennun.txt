Rønn: Undersøgelse om statsløse er ikke for offentligheden
Undersøgelsen af sagen om de statsløse unge er ikke tiltænkt Folketinget eller offentligheden, siger integrationsminister Birthe Rønn Hornbech. Hun forudser derfor, at hun ikke vil have noget at sige ved det åbne samråd om sagen torsdag
Ifølge integrationsminister Birthe Rønn Hornbech er undersøgelsen af sagen om de statsløse unge i sin nuværende form alene tiltænkt hende, men hun forventer at få udarbejdet en redegørelse på baggrund af undersøgelsen.

Folketinget og offentligheden må fortsat vente på en forklaring fra Integrationsministeriet i sagen om de konventionsstridige afslag på statsborgerskab til statsløse unge. Det siger integrationsminister Birthe Rønn Hornbech til Information.Ifølge ministeren er hendes departement nu færdig med den undersøgelse af sagen, som hun bebudede i en pressemeddelelse den 14. januar. En undersøgelse, der blandt andet skal afdække baggrunden for fejlbehandlingen i Indfødsretskontoret.»Jeg forventer at kigge på den, når jeg kommer hjem i aften. Jeg skal først læse den, og så skal jeg overveje, hvad der yderligere skal gøres,« siger Birthe Rønn Hornbech.Ifølge ministeren er undersøgelsen i sin nuværende form alene tiltænkt hende, men hun forventer at få udarbejdet en redegørelse på baggrund af undersøgelsen. Den kan imidlertid ikke nå at blive færdig, før Folketingets Indfødsretsudvalg torsdag i denne uge holder åbent samråd om sagen.»Så de kan jo ikke rigtig få noget at vide,« siger Birthe Rønn Hornbech.Lovede ikke nogetEfter Information gennem fire dage havde afdækket sagen om de statsløse, valgte ministeren at bestille undersøgelsen fra sit eget ministerium.»Resultatet af undersøgelsen skal foreligge den 31. januar 2011,« udtalte hun dengang, men hun lovede ikke, at Folketinget eller offentligheden kunne få undersøgelsen at se, understreger hun nu:»Jeg udtalte ikke andet, end at jeg iværksatte en undersøgelse, der skulle foreligge den 31. januar.«Enhedslistens medlem af Folketingets Indfødsretsudvalg, politisk ordfører, Johanne Schmidt-Nielsen, har indkaldt til samrådet om de statsløse, der altså skal finde sted torsdag. Ligesom de øvrige medlemmer af Indfødsretsudvalget, som Information har talt med, havde hun regnet med at få en kopi af Integrationsministeriets undersøgelse i løbet af mandag.»Det er jo helt hat og briller det her. Når ministeriet skriver i en pressemeddelelse ud til offentligheden, at der skal foreligge en undersøgelse mandag, så må man gå ud fra, at undersøgelsen vil foreligge for offentligheden mandag,« siger hun og fortsætter:»Det er jo en alvorlig sag. Der er foregået ulovlig sagsbehandling i årevis. Så vi skal selvfølgelig have den redegørelse hurtigst muligt. Men det ændrer ikke ved, at Birthe Rønn Hornbech selvfølgelig skal svare på vores spørgsmål ved samrådet. Hvis hun selv har fået undersøgelsen, må hun også kunne svare for sig, og hvis ikke, må det være, fordi der er noget, hun ikke vil ud med.«Sagsbehandling har sejletSocialdemokraternes Henrik Dam Kristensen, der også er medlem af Indfødsretsudvalget, har flere gange i løbet af i går tjekket, om han skulle have modtaget undersøgelsen.»Det er klart, at man måtte forstå pressemeddelelsen sådan, at vi ville få undersøgelsen mandag. Sådan skulle det altså ikke være, men det er under alle omstændigheder afgørende, at vi så hurtigst muligt får en redegørelse for, hvad der er sket i det ministerium. Sagsbehandlingen har sejlet, og det kræver en tilbundsgående undersøgelse,« siger han.Kort før det for første gang lykkedes Information at få en kommentar fra Birthe Rønn Hornbech i sagen om de statsløse, talte vi med Indfødsretsudvalgets formand, Tom Behnke, fra Konservative.Han mente, det er forståeligt, hvis årsagen til, at udvalget ikke havde modtaget undersøgelsen, var, at integrationsministeren først selv ville gennemgå den.Han udtalte dog, at det ville være »hensigtsmæssigt«, hvis udvalget modtog undersøgelsen før samrådet torsdag.Det lykkedes ikke før redaktionens afslutning at få en kommentar fra Tom Behnke til, at undersøgelsen ifølge Birthe Rønn Hornbech skal sammenfattes i en redegørelse, som ikke kan nå at blive færdig før samrådet.
