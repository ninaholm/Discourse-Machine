Kritik af overbetaling til privatsygehuse
Sundhedsministeriet med daværende minister Lars Løkke Rasmussen i spidsen har overbetalt privathospitaler. Det fremgår af en rede gørelse fra Rigsrevi sionen. Der har været nævnt et beløb på omkring 900 mio. kr.
Over 280.000 patienter har ifølge Rigsrevisionen benyttet sig af det udvidede frie sygehusvalg siden 2002.

Sundhedsministeriet har udbetalt unødvendigt høje takster til privathospitalerne for sundhedsydelser, selv om ministeriet godt vidste, at ydelserne kunne fås billigere.Sådan lyder kritikken af regeringen fra Rigsrevisionen i en redegørelse, som Ritzau har indsigt i.»Sundhedsministeriet har fulgt udviklingen i markedet for private sygehusydelser og har derigennem opnået viden om, at ydelserne fra 2006 kunne erhverves til lavere priser end de fastsatte takster. Der er imidlertid ikke fastsat lavere takster inden for den udvidede fritvalgsordning, hvorfor Rigsrevisionen må vurdere, at Sundhedsministeriet ikke har sikret, at ydelserne er erhvervet under skyldig hensyntagen til økonomien, skriver Rigsrevisionen i sin beretning, der offentliggøres i morgen.Dermed fastholder Rigsrevisionen sin kritik af overbetaling til privathospitalerne, selv om regeringen med statsminister Lars Løkke Rasmussen (V) i spidsen, langede hårdt ud efter Rigsrevisionen, da et udkast i maj blev lækket i pressen.»Det materiale, der ligger i udkast fra Rigsrevisionen, hviler på vildfarelser. Men det afgørende er den afsluttende rapport,« sagde statsministeren ved den lejlighed.Oppositionen har kritiseret Lars Løkke Rasmussen, der var sundhedsminister fra 2001 til november 2007, for at tilgodese privathospitalerne med offentlige penge.Regeringen indførte det udvidede frie sygehusvalg i 2002, hvorefter patienterne kunne blive behandlet på privathospitaler, hvis de ikke fik plads i det offentlige system inden to måneder. I 2007 blev fristen ændret til en måned.»Ordningen har fra starten været tilrettelagt, så den kunne skabe det størst mulige udbud af private leverandører, som borgerne kunne vælge imellem,« skriver Rigsrevisionen.Taksterne, som privat hospitalerne skal have, fastlægges mellem regionerne og de private sygehuse. Hvis de ikke kan blive enige, så kan privathospitalerne anmode sundhedsministeren om at fastsætte en takst. Over 280.000 patienter har ifølge Rigsrevisionen benyttet sig af det udvidede frie sygehusvalg.Regeringen og regionerne indgik i april i år en aftale om, at prisfastsættelsen skal tage udgangspunkt i taksterne hos de mest omkostningseffektive offentlige sygehuse. Den aftale er ikke blevet til lov endnu.ritzau
