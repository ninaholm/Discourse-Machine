'Nu skal det ku' mærkes, at SF er blevet et stort parti'
SF's valgsejr gav plads til et kuld af nye, unge kandidater rundt om i landets byråd. De betegner sig selv som ambitiøse idealister, der arbejder for at udbrede 'det  røde budskab' - også gerne fra en borgmestertaburet
SF'eren Stina Willumsen deler løbesedler ud på gaden i Odense forud for kommunalvalget tirsdag, hvor hun med et kanonvalg på 11.349 personlige stemmer blev den kommunalpolitiker, der fik sjette flest stemmer.

SF blev kommunalvalgets helt store sejrherre med en fremgang på 7,1 procent, og en del af de procenter skyldes flere yngre kandidater, der har været stemmeslugere rundt omkring i landet.I Odense fik 32-årige Stina Willumsen 11.349 personlige stemmer, hvilket gør hende til den sjette største stemmesluger ved kommunalvalgene.I København kom Ayfer Baykal, også 32, ind med 3.665 foran SF's spidskandidat Bo Asmus Kjeldgaard.Landets yngste, nye byrådsmedlem, den 18-årige Lau Tambjerg fra Varde, kommer ligeledes fra SF.Og de nyvalgte kommunalpolitikere er ikke i tvivl om, hvad de vil.»Man stiller op, fordi man gerne vil redde verden. Mindre kan ikke gøre det - og at redde verden er at sprede det røde budskab,« siger Ayfer Baykal.Lau Tambjerg stemmer i.»Jeg går ind til byrådsarbejdet med det optimistiske håb, at jeg kan få gennemført en masse af min politik og få en masse indflydelse,« siger han.Ambitiøse idealisterIndflydelse er netop nøgleordet for de unge byrådsmedlemmer.»Jeg går bevidst efter indflydelsen. Som politiker er jeg resultatorienteret, og det er også derfor, jeg er kommunalpolitiker - her er de konkrete forbedringer mere synlige,« fortæller Stina Willumsen.Ayfer Baykal vil også skabe resultater.»Alle kandidater har en borgmester i maven. Jeg tror på vores mærkesager. Jeg tror på, vi kan skabe forandringer - hvis man ikke tror på det, så kan man lige så godt lade være,« siger hun og fortsætter:»Jeg er en ambitiøs idealist - det er derfor, jeg er SF'er.«Lau Tambjerg hiver også idealismen frem, når han skal beskrive sig selv og sin generation.»Vi unge brænder nok lidt mere end de ældre politikere, og på den måde virker vi ret idealistiske,« siger han.Ikke spørgsmål om alderTrods den ekstra brændsel mener Ayfer Baykal ikke, at hun er anderledes som politiker end sine ældre partikolleger.»Jeg tror, det handler om personen og ikke om alderen. Det, jeg oplever i SF, er, at vi har et fælles menneskesyn, som gør os til de politikere, vi er. Vi ved, hvad vi vil - og der er ingen tvivl om, at vores store fremgang skyldes, at vi har klare mål og budskaber, som vi tør at holde fast i, selvom de er upopulære,« forklarer hun.Den enorme fremgang betød, at SF fik 14,5 procent af stemmerne på landsplan. Det har blandt andet ført en borgmesterpost i Lejre med sig, hvor den også kun 35-årige Mette Touborg nu kan beklæde taburetten.I Region Hovedstaden står også Andreas Røpke, 25 år, lige nu til at få formandsposten.Stina Willumsen er heller ikke i tvivl om, at det er hendes tydelige udmeldinger, der har givet hende et godt valg.»Jeg er et menneske med klare meninger, det er derfor, jeg er i politik - og det har mine vælgerne kunne mærke,« siger hun.HoldspilDe unge politikere er bevidste om deres holdninger, og de ville derfor ikke være bange for at ytre en anden mening offentligt, end den partiledelsen og kollegerne havde vedtaget.»Jeg vil altid ytre min mening om en bestemt sag, hvis det er vigtigt for mig,« siger Stina Willumsen.Ayfer Baykal er enig, men hun fastslår, at hun aldrig vil modarbejde gruppen af SF'ere i København.»Jeg er en holdspiller, og vores succes er helt klart et resultat af, at vi holder sammen - og det skal fortsætte,« forklarer hun.Stina Willumsen bakker op:»Nu skal det kunne mærkes, at SF er blevet et stort parti.«
