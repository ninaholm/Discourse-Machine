Halvdelen af danskerne mener, regeringen har svigtet den grønne dagsorden
Regeringen forstår ikke kritikken, men mener, det er positivt, at danskerne vil have mere grøn politik
Den radikale klima- og energiminister, Martin Lidegaard, mener ikke, at danskernes kritik af regeringens klimaindsats er berettiget. Han mener dog stadig, at der er positive toner i undersøgelsen, fordi det viser, at der i befolkningen er opbakning til den grønne linje.

Da den siddende regering tiltrådte i sensommeren 2011, var det med en grøn dagsorden. Grøn skulle før sort, og målet om at omstille til et mere bæredygtigt samfund skulle være den røde tråd i den nye regerings politik. Eller som statsminister Helle Thorning-Schmidt (S) lovede i sin første åbningstale i Folketinget: »Denne regering sætter grøn handling bag de grønne ord.«Men spørger man den danske befolkning, er det ikke gået som lovet. Ifølge en undersøgelse foretaget af Epinion for Danmarks Radio og Dagbladet Information mener halvdelen af danskerne, at den nuværende regering ikke har gjort nok for at indfri deres miljø- og klimaløfter. Det undrer de ansvarlige ministre.»Først og fremmest er jeg rigtig glad for, at der er så mange danskere, der ønsker, at vi gør mere. Særligt set i lyset af, at rigtig mange på det seneste har givet udtryk for, at vi er gået for langt med vores indsats,« siger klima- og energiminister Martin Lidegaard (R).»Men dernæst vil jeg sige, at jeg ikke synes, at kritikken er helt berettiget. Vi har stadig verdens mest ambitiøse målsætninger for klimaet, og vi har netop lavet en klimaplan, der skal reducere udslippet af CO2 med 34 procent. Vi hæver andelen af vedvarende energi fra 40 til 70-80 procent på bare syv år. Det er altså et dramatiskturn around,« siger Martin Lidegaard, der »er mere glad for end ked af« undersøgelsens resultat.»Det viser jo, at der er opbakning til den grønne linje,« siger han.Krisen forstyrrerFormand for Socialistisk Folkeparti Annette Vilhelmsen mener, at vælgernes dom kan skyldes, at regeringen har været for dårlige til at fortælle danskerne om alt det, der rent faktisk foregår.»Vi har i de seneste knap to år arbejdet for at forberede og sætte gang i en grøn omstilling af Danmark. Mange har været utålmodige og har gerne villet se flere og hurtigere fremskridt. Og det kan jeg sagtens forstå. Men uden at oversælge vores hidtidige resultater, så har vi allerede gjort rigtig meget,« mener SF-lederen, der remser op:»Vi har lavet verdens mest ambitiøse energiaftale og følger op med en klimaplan for at komme det sidste stykke i mål med at reducere 40 pct. af vores CO2-udslip i 2020. Vi har valgt at bruge de ekstra oliemilliarder fra Nordsøen, som vi indkasserer fra de udenlandske olieselskaber til bedre togforbindelser mellem landsdelene i Danmark og regionalbanerne. Og vi har investeret mere end 2,5 milliarder i klimatilpasning. Samtidig kommer vi snart med en ressourcestrategi, hvor mindre skal brændes af og mere genbruges. Vi skal i gang med at sikre mere natur og et mere bæredygtigt landbrug. Og vi kommer med tiltag, der skal sikre renere luft til danskerne. Det må vi jo så blive endnu bedre til at gøre opmærksom på,« siger Annette Vilhelmsen.Klima- og energiminister Martin Lidegaard er enig.»Man skal ikke have været politisk analytiker i mange dage for at se, at den økonomiske krise har fyldt rigtig meget. Og måske også for meget i både medierne og i vores egen kommunikation.«Forsinkelser og modvind–Men har I lovet for meget?»Nej, det synes jeg ikke. Men det er åbenlyst for enhver, at det at skulle håndtere en grøn udvikling, samtidig med at der er økonomisk krise, er en svær balancegang. Men jeg synes netop, at vi beviser, at det kan lade sig gøre – at den grønne og den økonomiske udvikling går hånd i hånd – og det er jo bæredygtighed i ordets rigtige forstand,« siger Martin Lidegaard.Selv om regeringen mener, at den har gjort meget for den grønne omstilling, har der været en del dårlige sager på det grønne område: Betalingsringen, der aldrig blev til noget, bolig-job-ordningen, som den nuværende regering kritiserede den tidligere VK-regering for ikke at gøre grøn. Alligevel kopierede SRSF-regeringen konceptet uden at gøre ordningen mere grøn. Miljøzoner i byerne, som ikke bliver til virkelighed – og ikke mindst regeringens store Vækstplan DK, der gav afgiftslettelser for milliarder, men kun et par hundrede millioner til grønne initiativer.»Det er rigtigt, at der har været nogle forslag, som ikke blev til noget. Og vores vækstplan blev modtaget meget kritisk – og lidt for kritisk synes jeg. Det har selvfølgelig fyldt, og det kan også være en del af forklaringen,« siger Martin Lidegaard.Borgerlige mest kritiskeUndersøgelsen viser samtidig, at det er de borgerlige vælgere, der er mest kritiske over for, om regeringen har gjort nok for at indfri deres valgløfter på klima- og miljøområdet. Her peger 54 pct. af de adspurgte, at det ikke er godt nok, mens kun 45 pct. af vælgerne, der ville stemme på de nuværende regeringspartier eller Enhedslisten, er kritiske over for regeringens indsats.Men det får ikke oppositionen til at tænke mere grønt, siger Venstres klima- og energipolitiske ordfører, Lars Christian Lilleholt.»Nej. En sådan undersøgelse får os ikke til at ændre kurs. Vi vil ikke sende flere regninger ud til danskerne,« siger Lars Christian Lilleholt, der dog ikke er overrasket over undersøgelsens resultat:»Når man stiller den slags spørgsmål, så vil folk altid have mere. Men vil de betale regningen?«»Vi synes, at Danmark gør en meget stor indsats for at nedbringe CO2-udslippet. Så det får ikke os til at ændre holdning. Vi tænker meget grønt, men der skal også være en balance,« siger han.&nbsp;
