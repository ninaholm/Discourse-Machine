Tolke rejser hjem fra august



 16-20 af de irakiske tolke, der for et års tid siden blev evakueret til Danmark med deres familier, vender snart tilbage til Irak med deres familier. I alt er det knap 80 irakere, der forbereder at rejse hjem allerede fra august, skriver Politiken.dk lørdag på baggrund af oplysningerne fra Dansk Flygtningehjælp.
"Det er omkring 75-80 personer ud af de 373 tolke med familier, som kom til landet i alt, der er på vej hjem - altså godt 20 procent," lyder det fra generalsekretær for Dansk Flygtningehjælp Andreas Kamm. Årsagerne er bl.a. skuffelse over ikke at kunne få et arbejde og således klare sig selv. 

