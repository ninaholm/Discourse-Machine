Krisemøde om Kløvermarken



 Billige boliger
Socialdemokraterne i København holder i dag krisemøde med SF, efter at SF i går sagde nej til det aftalte boligbyggeri på Kløvermarken. Overborgmester Ritt Bjerregaards (S) byggeprojekt med 6.000 boliger risikerer at falde til jorden. "I en tid hvor der i forvejen er voldsom mangel på boldbaner i København, vil vi ikke være med til et projekt, der formindsker antallet af boldbaner på Kløvermarken," siger SF's politiske ordfører, Frank Hedegaard. SF mener tillige, at projektet ikke tager hensyn til sikkerhedszonerne omkring Benzinøens kemikalieindustri. Socialdemokraternes politiske ordfører, Anne Vang, opfordrer SF til ikke at løbe fra sine aftaler. 

