Bendtsen: Det er en ny tid, Schlüter



 Vi gennemfører konservativ værdipolitik hver dag. Det er beskeden fra de konservatives leder, Bendt Bendtsen, til den tidligere partileder Poul Schlüter, efter at Schlüter har erklæret, at De Konservative ikke får gennemført konservativ politik. "Jeg holder utroligt meget af Poul Schlüter, men dansk politik har jo ændret sig meget de sidste 15-20 år, og jeg kan sige, at Det Konservative Folkeparti gennemfører masser af værdipolitik hver eneste dag, og vi har en hamrende god folketingsgruppe i øjeblikket," siger Bendt Bendtsen. 
ritzau

