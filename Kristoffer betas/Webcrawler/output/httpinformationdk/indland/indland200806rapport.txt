Rapport: Spar på udsatte børn
Udsatte børn i København skal ikke regne med at få så meget hjælp, som de plejer. Rapport anbefaler at nedprioritere forebyggelse. Brud på loven, lyder det


Der er ingen penge i forebyggelse, derfor er det et oplagt sted at spare.Sådan lyder sparerådene til Københavns Kommune, der har fået konsulentfirmaet Rambøll Management til lave en budgetanalyse af området for udsatte børn. Altså børn, der har behov for støtte og hjælp, så de kan blive boede hos mor og far i stedet for at blive anbragt uden for hjemmet eller ende i kriminalitet.Rapporten konkluderer blandt andet, at selvom en forebyggende indsats formentlig kan tage problemerne i opløbet i nogle familier, så er der "i et investeringsperspektiv pt. ikke er grundlag for at styrke den tidlige indsats".Overborgmester Ritt Bjerregaard (S) og resten af økonomiudvalget skal tirsdag tage rapporten til "efterretning", og både Social- og Økonomiforvaltningen indstiller til, at rapportens anbefalinger indgår i budgetforhandlingerne for 2009.Men allerede nu opfordrer konsulentfirmaet kommunen til at have bedre snor i socialcentrene, fordi de gennemførte 19 procent flere forebyggende aktiviteter i 2007 end 2006. En stigning, der ifølge rapporten skyldes, at centrene ligger under for mediernes fokus på det forebyggende område. "Det kræver derfor styrings- og ledelsesmæssig opbakning til socialcentrene at reducere aktiviteten i 2008 i forhold til niveauet i 2007", står der i rapporten.Dansk Socialrådgiverforening kalder det for dybt bekymrende, at kommunen anbefales at spare på forebyggelsesdelen. Derudover mener den konstituerende formand, Bettina Post, at anbefalingerne er i strid med loven, fordi økonomien ikke må overskygge barnets tarv.- Deres (Rambøll Management, red.) anbefalinger er ganske enkelt i strid med Servicelovens formålsbestemmelse om, at det sociale arbejdes formål er at yde rådgivning og støtte for netop at forebygge sociale problemer, lyder det fra Bettina PostI rapporten understreges det, at det primært er de "lettere forebyggelsessager", der bliver berørt af besparelserne. Men det har Bettina Post ikke meget tilovers for.- Hvem skal vurdere, hvem der er hårdest ramt, og hvorfor er det meningen, at man skal være hårdt ramt. Forebyggelse handler jo om at sætte ind, inden problemerne eskalerer, siger hun.Socialforvaltningen meldte allerede i januar ud, at forvaltningen skulle spare på grund af et eskalerende overforbrug. For de udsatte familier betyder budgetoverskridelsen, at der allerede i år er 31,2 millioner kroner mindre til det forebyggende arbejde./ritzau
