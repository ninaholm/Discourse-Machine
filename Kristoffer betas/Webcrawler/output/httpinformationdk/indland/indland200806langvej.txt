Lang vej til ligestilling i forskermiljøer
I Danmark stopper kvinder med børn oftest karrieren som universitetsforsker. I Italien er det lige omvendt. Arbejdspladskulturen på de danske universiteter er den primære årsag, viser et internationalt casestudie blandt godt 200 fysikere
I Danmark er antallet af kvinder på fysikstudiet ikke stort. I Italien derimod er hver anden fysikstuderende kvinde. Det viser en undersøgelse, hvor 12 europæiske forskere har interviewet 235 fysikere i Estland, Polen, Finland, Italien og Danmark om motivationen til at vælge deres uddannelse og karriere. Arbejdskulturen i Danmark er præget af mobning, chikane og konkurrence blandt medarbejderne, hvilket får kvinderne til at melde fra.

Danske kvinder bliver fysikere på trods af dårlige fysiklærere og diskriminerende bemærkninger, som 'kvinder forstår sig ikke på fysik'. Derfor er antallet af kvinder på fysikstudiet heller ikke overvældende stort. I Italien derimod er hver anden fysikstuderende kvinde. De forskelle har vakt en gruppe europæiske forskeres nysgerrighed. 12 europæiske forskere har interviewet 235 fysikere i Estland, Polen, Finland, Italien og Danmark om motivationen til at vælge deres uddannelse og karriere."I Danmark bliver fag som fysik og it kaldt for hårde fag, og det tager vi som en kulturel selvfølgelighed, at de er. Men derved bliver fagene kønnede på en måde, som de slet ikke er i Italien, hvor masser af kvinder læser fysik og it," forklarer forskningsleder Cathrine Hasse på Danmarks Pædagogiske Universitetsskole ved Aarhus Universitet.Alle interviewpersoner har haft mindst en ph.d.-grad i fysik, men fysikstudiet er bare en slags case, som hun mener, kan sige meget om forskellene på, hvordan vi vælger uddannelse og karriere afhængigt af vores nationale og kulturelle baggrund."Det som er overraskende ved de danske fysikeres svar på, hvorfor de valgte uddannelsen, er, at de har valgt det på trods af dårlige og indimellem diskriminerende lærere i folkeskolen og gymnasiet. Den tendens ser vi slet ikke i de andre lande, og i Italien roser størstedelen af kvinderne derimod deres fysiklærere, som også oftere har været kvinder," forklarer Cathrine Hasse, der håber, at undersøgelsen kan være med til at få folk i uddannelsesverdenen til at få øjnene op for, hvilke mekanismer der går i gang, når unge vælger uddannelse.Mobning og chikanePå fysikstudiet på Københavns Universitet er 30 procent af de studerende i dag kvinder. Og i de øvrige nordiske lande - Finland og Estland - i undersøgelsen er tallet ikke væsentligt højere, mens de polske og italienske kvinder tilsyneladende finder fysikstudiet mere interessant - også når de siden hen skal gør karriere."Danmark er det land i undersøgelse, hvor der er mest mobning, chikane og konkurrence blandt medarbejderne. Selvfølgelig er der lommer, hvor forskerne har det godt, men de danske fysikere skiller sig ud her, og kvinderne fungerer dårligere end mændene i det miljø," forklarer Cathrine Hasse.Hun kalder den danske forskerverden for en Hercules-kultur, hvor den enkelte kæmper mere alene én mod én, fordi der mangler godt lederskab.Karriere og børn"Derfor opfatter mange både unge kvinder og mænd det langt sværere at forbinde arbejde og familieliv, fordi det i den danske arbejdspladskultur er forbundet med manglende engagement, hvis du f.eks. skal gå tidligt for at hente børn," forklarer Cathrine Hasse.Det giver så det pudsige resultat, at de danske forskere med børn på trods af langt bedre muligheder for børnepasning, er langt mere tilbøjelige til at forlade universitetet som deres karrierevej end i Italien, hvor det er lige omvendt: Kvinder med børn er langt mere tilbøjelige til at gøre karriere på universitetet."Og selv blandt dem i Danmark, der stadig arbejdede på universitetet, overvejede halvdelen af dem at søge væk," understreger Cathrine Hasse.Forskernes bud er ud fra de kvalitative interview, at det hænger sammen med, at der er store kulturelle forskelle på, hvordan vi tænker i familie og børn på tværs af Europa.Det kan godt være, at danske kvinder er mere ligestillede på papiret, men det stiller dem ikke nødvendigvis bedre på en arbejdsplads, fordi der så også er knyttet nogle andre forventninger til det at have børn."I Italien er der forståelse for, at kvinderne er bundet til børnene, men det gør også, at der er langt mere udbredt respekt for, at kvinder skal hente børn og gå tidligt. Desuden har de italienske kvinder et langt bedre familienetværk en de danske," siger Cathrine Hasse og tilføjer, at også mange unge danske mænd selvfølgelig også er ramt af den her kulturelle selvfølgelighed, som hun kalder det."De danske forskere med børn bliver på grund af den her kultur nødt til at lave alle mulige krumspring for ikke at svække sig i konkurrencen om stillinger, midler og prestige," siger Cathrine Hasse.Hun mener, at der mangler ressourcer til at tage sig ordentligt af medarbejderne på de danske universiteter."Finske og italienske universiteter er også underlagt konkurrence om midlerne og mange løsansættelser, men det påvirker tilsyneladende ikke deres karriere nær så meget. Derfor er der virkelig stort behov for, at universiteter bliver bedre til at pleje deres medarbejdere, for ellers risikerer de at miste mange gode medarbejdere," siger Catrine Hasse.Alle interviewpersoner har mindst påbegyndt en ph.d.-grad i fysik (men det er ikke alle interviewpersoner, der endte med at tage graden, før de forlod fysikfeltet)
