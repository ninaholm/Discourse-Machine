Højtuddannede klager mest, men kortuddannede har også problemer med familiebalancen
Vi har et rigtig lavt fødselstal, og når de store årgange går på pension, mangler vi unge til at fylde deres pladser


 
	Når man ser på den offentlige debat om børnefamiliers vilkår, er det klart dem, der har nemmest ved at indrette sig fleksibelt, der også har nemmest ved at få taletid. Vores medlemmer har meget svært ved at påvirke deres egen arbejdstid. Men selv om det er en debat, hvor de højtuddannede klager mest, så er problemerne med at få arbejdsliv og familieliv til at hænge samme med nogle variationer de samme i den anden ende af uddannelsesskalaen. Der er man bare nok mere tilbøjelig til at få det løst. En tredjedel af vores medlemmer er på deltid. Det er den måde, de løser det på, eller også løber de bare stærkere for at få enderne til at mødes.«

– Børnefamilierne skal løse deres egne problemer ved at gøre som FOA’s medlemmer?

	»Nej, der er reelle problemer. Vi har et rigtig lavt fødselstal, og når de store årgange går på pension, mangler vi unge til at fylde deres pladser. Hvis vi vil sikre arbejdsstyrken, er vi nødt til at have en børnepolitik, der gør, at man kan have et arbejde uden at have 18 års kronisk dårlig samvittighed. Vores medlemmer er måske nok knap så ambitiøse på, hvad samfundet skal gøre for at hjælpe dem, som de højtuddannede er. Der er også kommet et voldsomt stigende ambitionsniveau for det at være forældre. Men jeg tror, at ambitiøsniveauet er nogenlunde det samme for højt- og kortuddannede. Desuden har vi fået et meget mere presset arbejdsmarked, som Produktivitetskommissionen siger, vi skal presse endnu mere. Det fører til et øget udskillelsesløb, og vi giver ikke lønmodtagerne mange redskaber til at klare hele forløbet gennem arbejdslivet.«

	Op til trepartsforhandlingerne, der siden strandede, foreslog FOA oprettelse af en tidsbank, hvor man i perioder, hvor man gerne vil arbejde relativt meget, sætter den ekstra tid i timebanken, og hæver i banken i de perioder, hvor man har behov for at arbejde mindre.

	»Der er faktisk et større behov for at ændre rammerne for vores medlemmer, fordi de højtuddannede har bedre muligheder for at arbejde fleksibelt. Det er dem, der har sværest ved at finde løsninger, hvis løsningen ikke bare er at gå ned i tid og dermed bygge videre på den kønsskævhed, der opstår, fordi det typisk er kvinden, der går på deltid og vælger job i det offentlige, hvor mulighederne for det er bedre.«

	»Men vi har svært ved at finde opbakning til tidsbanken blandt de øvrige faglige organisationer. Jeg tror dog, det kommer på et tidspunkt. Der bliver f.eks. kortere og kortere i mellem, at vi diskuterer børnefamiliernes vilkår i den offentlige debat.«

Dennis Kristensen Formand for FOA

