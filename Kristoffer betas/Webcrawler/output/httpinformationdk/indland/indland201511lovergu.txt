’De lover guld og grønne skove, men de svigter alle sammen’
Nej-sigerne stoler ikke på politikerne, viser en ny undersøgelse. Til vælgermøde i Reerslev Forsamlingshus blev der både debatteret politikerlede og tillid
Politikerlede var et af de centrale emner ved debatarrangementet

Klokken er 19, og Johan Galster har taget plads bag et panelbord i byens gule forsamlingshus. Bag Johan Galster hænger gamle malerier af bindingsværkshuse. Ved siden af ham sidder kandidater fra fire partier. De er udstyret med håndskrevne navneskilte. Og foran dem sidder de 28 Reerslev-borgere, som har besluttet at bruge aftenen på at blive klogere på det med EU. En af dem, der har taget plads på rækkerne, er forsamlingshusets vicevært Birthe Hillersdal. Hun er ikke i tvivl om, at hun vil stemme nej, for som hun senere forklarer til Information:&raquo;Jeg tør ikke afgive suverænitet. Jeg er bange for, at hvis vi giver dem mere magt dernede, så ender de med at skulle bestemme vores børns øjenfarve. Vi kan godt værne om vores eget lille Danmark.&laquo; Hun føler sig ikke overbevist om, at Folketinget vil varetage hendes interesser.&raquo;De politikere, vi har i vagten nu, er ikke dem, jeg har mest tillid til,&laquo; siger hun og tilføjer, at hun heller ikke vil stemme ja, hvis flertallet i Folketinget så anderledes ud.&raquo;De lover guld og grønne skove, men de svigter alle sammen,&laquo; siger Birthe Hillersdal.Og så taler de et jurasprog, som almindelige mennesker ikke kan forstå.&raquo;De skulle bare kalde en ko for en ko og en spade for en spade,&laquo; siger hun.Ifølge en ny meningsmåling foretaget af Epinionfor to forskere fra Institut for Statskundskab ved Aarhus Universitet er Birthe Hillersdals holdning til politikerne typisk for dem, der vil sige nej til den forestående afstemning om retsforbeholdet. Generelt har de nemlig ikke meget tillid til de folkevalgte. Det viser en ny meningsmåling foretaget af Epinion for to forskere fra Institut for Statskundskab ved Aarhus Universitet. Således viser målingen, at 63,5 procent af de borgere, der vil stemme imod ændringen af retsforbeholdet, siger, at de har en &rsquo;lille&rsquo; eller &rsquo;meget lille&rsquo; tillid til politikerne. Mens kun 33,4 procent af dem, der vil stemme for ændringen af retsforbeholdet, har en &rsquo;lille&rsquo; eller &rsquo;meget lille&rsquo; tillid til politikerne. 24,5 procent af de danskere, der vil stemme for at ændre retsforbeholdet, har &rsquo;stor&rsquo; eller &rsquo;meget stor&rsquo; tillid til politikerne, mens det kun er tilfældet for 8,7 procent af dem, som vil stemme imod.Ulrik HasemannKan Folketinget sige fra?&raquo;Landsbylauget har givet et lille bidrag til øl og vand, og tak for det. Og Jørgen og Hallit vil nu komme rundt og samle jeres stemmer ind, og det vil de også gøre igen til sidst,&laquo; siger Johan Galster tilbage i forsamlingshuset og henleder de fremmødtes opmærksomhed på de hjemmelavede stemmekuponer, der ligger på deres stole, mens Jørgen bevæger sig rundt med en forseglet grøn stemmeboks.Johan Galster erklærer &raquo;ballet for åbent&laquo;, og Steffen Mølgaard, tidligere byrådsmedlem for Konservative i Høje Taastrup, lægger ud.Til debatarrangementet i Reerslev Forsamlingshus&nbsp;om retsforbeholdet afholdt de en prøveafstemningUlrik HasemannSelvom han i aften sidder på ja-siden, indrømmer han, at det er &raquo;unaturligt&laquo; for ham at stemme ja.&raquo;Jeg bryder mig ikke om at afgive suverænitet, men jeg kan altså ikke se noget galt i de her 22 retsakter. Det grundlæggende spørgsmål er, om vi har tillid til Folketinget, og jeg har mere tillid til, at Folketinget nok skal beslutte, hvilken vej Danmark skal gå, end at EU-bureaukraterne skal beslutte, hvad vi må være med til,&laquo; siger han og suppleres af socialdemokraternes kandidat, Jeppe Bruus:&raquo;Vi sidder jo og beslutter ting på danskernes vegne hver eneste dag. Det er det, vi laver i Folketinget. Jeg ved godt, at tilliden til politikere er lavere end til brugtvognsforhandlere, og at det er farligt at bede om jeres tillid, men det er det, vi gør,&laquo; siger Jeppe Bruus, folketingsmedlem for Socialdemokraterne, og garanterer, at Folketinget aldrig vil gå med til at sænke den kriminelle lavalder til 12 år, selvom EU skulle foreslå det.Ulrik HasemannJeppe Bruus&rsquo; garanti beroliger en kvindelig borger, som rejser sig og siger: &raquo;Jeg er glad for det, Bruus sagde, med den kriminelle lavalder. Men vil det også være sådan med andre ting. Kan Folketinget sige fra,&laquo; spørger hun.Jeppe Jakobsen fra Dansk Folkeparti pointerer, at han skam også har tillid til Folketinget.&raquo;Ellers ville jeg ikke bruge så meget tid derinde,&laquo; som han siger.&raquo;Men den afgørende forskel for mig er, at i det repræsentative folkestyre kan befolkningen stille politikerne til ansvar og skifte Folketinget ud med nogen, der vedtager nogle andre love, men med EU har man ikke mulighed for at trække et tilvalg tilbage. I skal huske på, at hvis vi sender suverænitet til EU, så bliver det dernede.&laquo;Før debatten stemte 11 ja, 3 stemte nej og 14 vidste ikke, hvor de skulle sætte deres kryds. Efter debatten stemte 13 ja, 5 stemte nej, mens 8 stadig var i tvivlUlrik HasemannHan har ikke meget tilovers for, at en række partier har lavet en aftale om, at asyl- og flygtningepolitikken ikke skal medtages, hvis danskerne stemmer ja. Han henviser til, at Venstre inden valget i juni lovede, at optjeningsprincippet for børnepenge skulle genindføres, hvis Venstre genvandt regeringsmagten. Det kunne imidlertid ikke lade sig gøre, når det gjaldt EU-borgere.Ja- og nej-sigernes tillid til politikerneDe røde søjler markerer borgere, der er for en ændring af Danmarks retsforbehold, mens de sorte søjler er vælgere, der er imod. På den horisontale akse er seks kategorier baseret på vælgernes tillid til politikerne i almindelighed. Eksempel: 31,5 procent af de vælgere, der vil stemme nej, har &lsquo;meget lille tillid&rsquo; til politikerne generelt.&raquo;Blev det løfte overholdt? Nej! Der er tydeligvis ikke noget, der forhindrer dem i ikke at overholde det løfte. Det er jo ikke sådan, at man kan melde dem til politiet,&laquo; siger han og peger på, at flertallet i Folketinget hurtigt kan ændre sig.&raquo;Folketinget er en levende organisme. Ja-partierne bemyndiger ethvert tænkeligt og utænkeligt kommende flertal magt uden at spørge befolkningen.&laquo;Afstemning om tillidJørgen skriver med tusch resultaterne af den indledende afstemning op på et papir, som hænger på væggen. 11 har stemt ja, og 3 har stemt nej, og hele 14 af de 28 fremmødte har stemt &rsquo;ved ikke&rsquo;.Johannes Thulesen, en mand i grøn sweater og briller, rejser sig op og erklærer, at han &raquo;tror rigtig meget på det repræsentative demokrati&laquo;. Den 61-årige massør og formand for forsamlingshuset stemmer &rsquo;ved ikke&rsquo; i aftenens afstemninger, men er &raquo;grundlæggende for et ja,&laquo; som han forklarer til Information.&raquo;Et demokrati må bygge på viden og ikke på følelser, og jeg har tillid til folk, som er demokratisk valgte.&laquo;Politikerlede var et af de centrale emner ved debatarrangementetUlrik HasemannHan synes, at hele snakken om politikerlede er &raquo;irriterende&laquo;, for selv om politikerne generelt er højtuddannede, så har vi også haft flere statsministre, som kommer fra fattige kår, påpeger han.Klokken har passeret 21, og Johan Galster beder politikerne runde af. Jeppe Bruus fra Socialdemokraterne gentager i sin afsluttende bemærkning, at valget &raquo;dybest set er en tillidsafstemning&laquo;, mens Jeppe Jakobsen fra Dansk Folkeparti forsøger sig med at vende tingene rundt:&raquo;Hvis I i al tid og evighed tror på, at et hvilket som helst tænkeligt og utænkeligt flertal gør, hvad der er bedst, så stem ja,&laquo; siger han, mens Jørgen igen begynder at traske rundt med den grønne stemmeboks. Men det strider imod demokratisansen hos en af borgerne, som rejser sig og siger:&raquo;Undskyld mig lige et øjeblik. Jeg synes, det er forkasteligt, at vi skal stemme før den afsluttende debat.&laquo;Jørgen kigger tøvende op på Johan Galster, som indikerer, at han må fortsætte af hensyn til tidsplanen.
