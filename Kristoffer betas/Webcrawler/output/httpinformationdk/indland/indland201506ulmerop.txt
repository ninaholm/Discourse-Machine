Der ulmer et oprør i udkantsdanmark
En lokal jordbrugsfond på Samsø vil gøre det nemmere for unge landmænd at leve af at dyrke afgrøder. Men tiltag som fonden på Samsø er mere end glæden ved at dyrke kål og pak choi. De er eksempler på det oprør, der er begyndt at spire i udkantsdanmark
Flere unge er begyndt at flytte på landet i store og små kollektiver. De vil væk fra ensomheden og den forbrugerfikserede by, hvor de sunde værdier er druknet i stress og konkurrence

På den anden side af computerskærmen sidder 27 årige Ea Svenning Zimmer og 26 årige Fredrik Sahlin. For knapt et år siden flyttede parret til landbrugsfællesskabet Yduns Have på Samsø, hvor de sammen med et andet par og adskillige frivillige blandt andet dyrker grønsager til Årstiderne.Yduns Have er et af de landbrug, der håber på at blive opkøbt af jordbrugsfonden SamsØkologisk. Skype-forbindelsen hakker, mens vi snakker, men Ea og Fredriks mission går klart igennem. De er flyttet til den &rsquo;rådne banan&rsquo; for at bane vejen for et bedre samfund.&raquo;At flytte til udkanten var klart en ideologisk beslutning. Jeg havde lyst til at komme ud, hvor værdien rigtig bliver skabt. Et sted, hvor det var muligt selv at producere og have hænderne i jorden,&laquo; siger Sahlin.Læs også:&nbsp;På Samsø skal jorden købes fri til økologiOg de er ikke de eneste. Flere unge er begyndt at flytte på landet i store og små kollektiver. De vil væk fra ensomheden og den forbrugerfikserede by, hvor de sunde værdier er druknet i stress og konkurrence.&raquo;Jeg tror, at folk har behov for at skabe frem for at forbruge. Mange af de værdier, man mangler i byen, er mere nærliggende på landet. Kollektivet og fællesskabet. Man er mere selvforsynende og mindre afhængig af systemet. Her på Samsø har penge mindre betydning. Her føler jeg, at jeg reelt bidrager til den verden, jeg vil se ske,&laquo; siger Sahlin.Det kloge oprørAt flere unge er begyndt at pakke livet i byen sammen og flytte til udkantsdanmark for at starte en ny tilværelse, langt fra byens pres, med fællesskab og bæredygtighed som værdigrundlag, lyder måske som gammel vin på nye flasker. Og det minder også om den tendens man så i 70&rsquo;erne, hvor mange unge i forlængelse af ungdomsoprøret flyttede i storkollektiver i udkanten. Men det nye &rsquo;udflytteroprør&rsquo; adskiller sig markant fra dengang, forklarer advokaten Knud Foldschack.&raquo;I begyndelsen af 70&rsquo;erne startede der en kæmpe bølge af landbrugsfællesskaber. Vi skulle ud og leve i pagt med naturen. Vi skulle ud på landet og malke køer, have fællesøkonomi og leve af at strikke strømper og lave rullepølse. Det var en illusion og en drøm. Det var smukt, men desværre også urealistisk i det lange løb,&laquo; siger han. Foldschack bor selv i storkollektiv og var med i 70&rsquo;er-bølgen af udflyttere. Han er i dag advokat for mange af landbrugsfællesskaberne og kollektiverne i udkanten.Ulrik HasemannI 70&rsquo;erne handlede det om at gøre oprør mod autoriteterne. Det drejer det sig ikke i lige så høj grad om mere. &rsquo;Udflytterne&rsquo; har eksempelvis lagt den økonomiske socialisme fra sig, som var en af de ting, der fældede udflytterne i 70&rsquo;erne. Man er blevet klogere og langt mere struktureret, mener Foldschack&raquo;I dag har man sorteret nogle af de store kampe&nbsp; mod systemet fra. Men det er stadig et oprør, når man i dag flytter til udkanten. Man har erkendt, at vi har boligproblemer, man har erkendt, at vi har ensomheds-problemer, og man har erkendt, at vi har ressource og bæredygtighedsproblemer. Og det er det, man reagerer på, når man flytter i storkollektiv eller lignende i udkanten. Man er blevet klogere, end man var før,&laquo; siger han.Oprøret handler ikke om at starte en ny stat eller tjekke ud af samfundet, tilføjer Foldschack. I dag vil man påvirke samfundet indefra og på den måde ændre grundlæggende værdier i det.Byen er i ubalanceEa og Fredrik er begge uddannet kaospiloter. Efter uddannelsen flyttede de til København, hvor de levede et &rsquo;klassisk venstreorienteret ungdomsliv&rsquo;,som de selv beskriver det. De var en del af alternative by-projekter, så som byhaver, og de havde &rsquo;tag-tomater&rsquo;. Selvom de begge mener, at det er godt, at der er begyndt at opstå så mange bæredygtighedsprojekter i byerne, var det for dem ikke nok.&raquo;De initiativer man i dag ser i byen handler mere om, at man skal få en følelse af, at man er en lille smule selvforsynende. Det handler om at skabe en form for balance i ens hverdag. Men det er ikke &rsquo;for real&rsquo;, for man er jo stadig afhængig af Netto,&laquo; siger Sahlin.&raquo;I byen er man vant til et meget individualistisk liv, hvor man mest af alt har fokus på sig selv. At bo i et fællesskab gør, at man i høj grad lære at tage højde for andres behov. Det har for mig været gave, som jeg tror byen kunne have rigtig godt af,&laquo; mener Zimmer.Den lokale jordbrugsfond på Samsø og landbrugsfællesskabet Yduns Have er eksempler på, at en alternativ tilværelse er mulig i udkantsdanmark, på trods af dets store sociale og økonomiske udfordringer og rygte som &rsquo;den rådne banan&rsquo;.Loven halter dog som altid efter, påpeger Foldschack:&raquo;Men det er et problem man sagtens kunne løse, hvis man ville. Man kunne eksempelvis lave nogle bæredygtige obligationstyper, og man kunne sætte nogle ressourcer af til belåning af boliger i udkanten. Det har man bare ikke turde gøre,&laquo; siger han.Ulrik Hasemann
