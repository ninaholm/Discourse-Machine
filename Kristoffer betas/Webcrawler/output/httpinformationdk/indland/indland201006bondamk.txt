Bondam: Vi kan ikke være det bekendt over for veteranerne
Københavns beskæftigelsesborgmester erkender, at kommunen svigter syge krigsveteraner. København har også selv et ansvar for at ændre systemet, mener han. Forsvarsordførere fra begge fløje i Folketinget vil have Forsvaret til at komme kommuner  og krigsveteraner i møde
Beskæftigelsesborgmester Klaus Bondam (R) mener ikke, vi kan blive ved at ignorere hjemvendte soldaters pyskiske problemer.

Københavns Kommune vil nu stramme op på indsatsen over for hjemvendte ekssoldater. Det siger overborgmester Frank Jensen (S) og beskæftigelses- og integrationsborgmester Klaus Bondam (R), der også foreslår at Kommunernes Landsforening udformer sin egen veteranpolitik med afsæt i kommunerne.»Jeg synes ikke, vi kan være andet bekendt. Det er menneskeligt og økonomisk uforsvarligt at lade stå til, som det er nu, « siger Klaus Bondam.Forslaget kommer, efter Information i går kunne fortælle, hvordan Københavns Kommune har sendt den psykisk syge krigsveteran 'Michael' rundt i systemet i årevis uden at give ham den rette behandling. Han har flere gange fået frataget sin kontanthjælp, og det er kun takket være det private Soldaterlegatet, at han i foråret undgik at blive hjemløs for fjerde gang.Det er især i kommunens jobcentre, at 'Michael' er stødt på problemer, og de hører under beskæftigelsesborgmester Klaus Bondam.»Jeg synes, vi har et ganske stærkt system, som formår at give de fleste det rigtige tilbud, men vi må nok sande, at på det her område, har vi ikke gjort nok,« siger Klaus Bondam.Alarmen skal ringeI sidste måned mødtes Klaus Bondam med det private initiativ Soldaterlegatet, der i høj grad støtter hjemvendte soldater med psykologhjælp, og det overbeviste ham om, at det offentlige system har svigtet veteranerne.»Det er ikke kun kommunens opgave, det er også forsvarets. Men jeg tror, der er behov for, at vi taler mere sammen om, hvad forsvaret kan gøre, og hvad vi kan gøre,« siger Klaus Bondam.Han foreslår, at jobcentermedarbejderne får et kursus i at spørge ind til ekssoldaternes tilstand, og at psykisk syge veteraner får psykologhjælp, mens de er i aktivering.»I det en af vores medarbejdere bliver klar over, der er tale om en ekssoldat, skal alle alarmklokker ringe. I masser af tilfælde kan man slukke alarmen med det samme, hvis der intet problem er, men det kan også være, man fanger nogle gryende problemer i opløbet,« siger Klaus Bondam, der også lufter tanken om at ansætte tidligere soldater i jobcentrene for at få bedre viden på området.DF vil have nye reglerSom loven er i dag, skal jobcentrene lægge pres på psykisk syge ekssoldater, som på alle andre, for at få dem i arbejde. Det gør dem blot endnu mere syge, og det skal der laves om på, mener Dansk Folkepartis forsvarsordfører, Ib Poulsen.»Vi må have ændret reglerne, så der bliver plads til den helt specielle gruppe, som syge, hjemvendte soldater udgør,« siger han.Som Information kunne berette mandag, har nogle veteraner uafklarede socialsager kørende i kommunerne i mere end 10 år, og det er »rystende«, mener Ib Poulsen.Han påpeger, at Danmark på kedelig vis siger tak for indsatsen til hjemsendte soldater ved at lade dem falde igennem det sociale sikkerhedsnet, og derfor vil han nu bede socialminister Benedikte Kiær (K) om at gå ind i sagen.Forsvarets ansvarBåde SF og De Konservative peger i stedet på, at forsvaret skal blive bedre til at komme kommunerne og krigsveteraner i møde.Det er meget usandsynligt, at den enkelte sagsbehandler i landets 98 kommuner har den rette viden om krigstraumer, og derfor skal forsvaret kunne rykke ud og hjælpe med en sag, foreslår SF's forsvarsordfører Holger K. Nielsen.»Det er vigtigt, der er en fælles indgang til hele veteranpolitikken. En veteran med psykiske problemer kan typisk ikke overskue alle de forskellige systemer, og derfor skal de kunne gå til én, der sørger for at tage vare på dem,« siger Holger K. Nielsen.I tråd med det foreslår De Konservatives forsvarsordfører, Karsten Nonbo, at de hjemvendte soldater får ét nummer til forsvaret, som de eller deres pårørende kan ringe til, når de har brug for hjælp.»Den person skal have handlepligt til at hjælpe med problemet, hvad enten det skal løses i kommunerne eller i forsvaret. Han skal finde en bisidder, der sammen med soldaten kan aftale en tid ved kommunen og tage med ham derhen,« siger Karsten Nonbo.Forsvarsordførerne vil tage ideerne med i forhandlingerne om en ny veteranpolitik, når en tværministeriel arbejdsgruppe fremlægger sit forslag til september. Forhåbentligt falder lovgivningen på plads i det nye folketingsår, siger Holger K. Nielsen:»Det skal den.«
