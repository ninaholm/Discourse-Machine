DR udskyder omstridt valgsteds-måling



 Danmarks Radio sadler nu om og dropper planerne om at offentliggøre den første valgstedsmåling allerede inden valgstederne lukker, når der afholdes folketingsvalg torsdag. Oprindeligt var det planen, at de første målinger skulle offentliggøres klokken 19, men nu vælger DR altså at vente til klokken 20.00, hvor valgstederne lukker. Det oplyser DR’s nyhedsdirektør, Ulrik Haagerup, på sin Twitter-profil.
»Meget tyder fortsat på et yderst tæt valgresultat. DR Nyheder vælger derfor først at bringe exitpoll kl. 20 den 18.,« skriver han.

