Nej til DF-udspil om menneskerettigheder
Fra alle sider i Folketinget afvises Dansk Folkepartis udspil om at slække på meneskerettighederne for kriminelle udlændinge. Venstres Kim Andersen ser dog gerne konventionerne gjort mere tidssvarende


Martin Henriksen står fuldstændig isoleret i Folketinget med sit udspil om at slække på menneskerettighederne for kriminelle udlændinge.Fra Enhedslisten hen over midten til regeringspartierne vendes tommelfingrene nedad.Til gengæld meddeler partiformand Pia Kjærs-gaard, at hun og partiet står fuldt og helt bag udspillet, der blev omtalt i Information i går.Selv om Venstres retspolitiske ordfører Kim Andersen tidligere har slået til lyd for, at de internationale konventioner kunne trænge til at blive "justeret og suppleret", så lægger han klar afstand til udspillet fra regeringens støtteparti:"Venstre har ingen sympati for DF's udspil. Konsekvensen vil være en ensidig dansk afstandtagen fra konventionerne, og det er vi helt imod. For os er det slet ikke en relevant diskussion. Det er slet ikke den diskussion, jeg har lagt op til," som han siger.- Hvad er det så, du har foreslået?"Tunesersagen har dokumenteret, at måden at håndtere udvisningssager på trænger til at blive justeret. De internationale konventioner er lavet i kølvandet på Anden Verdenskrig, dvs. sidst i 40'erne eller først i 50'erne, på baggrund af oplevelserne og rædslerne under krigen. Men er konventionerne og især de rammer, hvori de skal forstås, tilstrækkelige og tidssvarende i dag, hvor vi har gennemgået store samfundsændringer, f.eks. internettet, nye samarbejdsrelationer, globalisering, internationalisering, terrorisme og grænseoverskridende kriminalitet," spørger Kim Andersen, der derfor ser et behov for at undersøge, "om konventionerne skal revurderes for at sørge for, at de er tidssvarende i forhold til deres ideelle ambition."Ny virkelighed, ny vinkelKim Andersen uddyber: "International terrorisme og grænseoverskridende kriminalitet og globaliseringen har i dag et omfang, som ingen havde forestillet sig, da de konventioner blev formuleret. Og det ville da være mærkeligt, hvis ikke den nye virkelighed gav nogle nye vinkler på de spørgsmål. Der er sket noget for helhedens interesser på bekostning af visse individers egoistiske forfølgelse af egne behov."- Det må du lige forklare?"Jeg kan ikke helt negligere, at der kunne være sket noget i forhold til individets rettigheder, altså behovet for beskyttelse af den enkelte i forhold til helhedens behov for de samme rettigheder og den samme beskyttelse. I den store sammenhæng har enkelte individer fået frihedsrettigheder og bruger samfundet til mere egoistiske og egennyttige formål, f.eks. terrorisme eller økonomisk kriminalitet."På baggrund af DFs udspil har Enhedslisten i går bedt justitsminister Brian Mikkelsen (K) oplyse Folketinget om, "i hvilket omfang det er muligt at tage forbehold for konventioner, vi har ratificeret, og hvilke procedurer der skal til, hvis Danmark skal udtræde af en eller flere af konventionerne."Enhedslisten ønsker samtidig ministerens vurdering af konsekvenserne, hvis Danmark "udtræder af en eller flere af konventionerne, herunder i forhold til medlemsskab af Nordisk Råd, Europarådet, OSCE, EU og andre internationale organisationer."
