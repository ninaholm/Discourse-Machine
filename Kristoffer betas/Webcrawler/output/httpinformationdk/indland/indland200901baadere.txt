Både regeringen og EU er splittet i støtten til Israel
Det tjekkiske formandskab og Venstre bakker USA's støtte til Israel. Imens er Per Stig Møller kritisk - og Anders Fogh forbliver tavs


FN's Generalsekretær Ban Ki-moon, Storbritanniens premierminister Gordon Brown, den franske præsident Nicolas Sarkozy har alle krævet øjeblikkelig indstilling af krigshandlingerne i Gaza og har - om end i diplomatiske vendinger - kritiseret Israel for den voldelige adfærd mod civilbefolkningen. Også både Sverige, Norge og Holland har opfordret Israel til at søge freden frem for at invadrere Gaza.Men USA støtter Israel og det samme gør det tjekkiske formandskab af EU.I sin ugentlige radiotale til det amerikanske folk i lørdags sagde George W. Bush, at det israelske angreb på Gaza var "berettiget".I en overraskende udmeldelse i går ytrede en talsmand for det tjekkiske EU formandskab "entydig støtte" til Israel."På nuværende tidspunkt - og på baggrund af de sidste to dages begivenheder - opfatter vi dette som en defensive action og ikke et angreb," sagde Jiri Potuznik , talsmanden for den tjekkiske regering.Dette er en radikal ændring i forhold til det tidligere franske formandskabs endog særdeles kritiske holdning overfor Israel.Magtesløse EUIagttagere opfatter denne uenighed som et tegn på EU's magtesløshed i den nuværende situation."Det er vel ikke ligefrem et udtryk for, at EU er rede til at tale med én stemme når det nuværende formandsland siger nøjagtigt det modsatte som det forudgående," siger EU eksperten Michelle Cini fra University of Bristol.Hun mener, at det sår tvivl om EU og dermed underminerer unionens udenrigspolitiske gennemslagskraft."Denne form for dissonans skaber blot forvirring. Det er ikke noget, der skaber indflydelse - endsige respekt," siger hun. Den franske regering har ført an i kritikken af Israel. I går gentog den franske udenrigsminister Bernard Kouchner sin kritik af Israels krig som "uacceptabel".Frankrig - der har formandskabet i FN's Sikkerhedsråd - forsøgte i går, at finde en løsning. Det mislykkedes - igen."Vi er enige om, at en våbenhvile er nødvendig, men der er ingen aftale blandt de 15 medlemmer af Sikkerhedsrådet," sagde Frankrigs FN-ambassadør Jean-Maurice Ripert til det franske nyhedsbureau AFP. Disse forsøg er blevet blokeret af den amerikanske regering, der utvetydigt har støttet Israels ret til "selvforsvar"."Hamas ville ikke respektere en våbenhvile. At stemme for en sådan ville blot miskreditere Sikkerhedsrådet," sagde den amerikanske vice-ambassadør ved FN Alejandro Wolff. Den nyvalgte præsident Barack Obama har ikke udtalt sig om konflikten med den begrundelse, at han ikke er tiltrådt som præsident endnu.Dansk støtte og kritikHerhjemme gentog flere danske politikere - fortrinsvis fra oppositionen - i går deres kritik af Israel."Vi er nødt til at sikre, at alle lande - også Danmark - gør alt for at stoppe det fuldstændige vanvid mellem palæstinensere og Israel i øjeblikket," siger SF's formand Villy Søvndal til Ritzau.Socialdemokraternes udenrigspolitiske ordfører Jeppe Kofod mener, at Danmark umiddelbart skal opfordre til våbenhvile, ligesom den franske præsident og britiske premierminister har gjort det."Hamas' raketter skal stoppes. Men det skal ske på en måde, der ikke styrker Hamas. Lige nu er Israel i gang med at hælde benzin på Hamas' og andre terrororganisationers bål. Det lyder som om, at Venstre og Dansk Folkeparti giver Israel 'carte blanche'. Det er farligt, at vi ikke støtter kravet om øjeblikkelig våbenhvile. Dermed er vi med til skrue voldsspiralen op.," siger han.Og i den borgerlige lejrer tonen overfor Israel da også væsentlig mindre hård."Danmarks regering bør yde Israel fuld moralsk støtte i kampen mod terrorismen," siger Dansk Folkepartis udenrigspolitiske ordfører, Søren Espersen.Det synspunkt bakkes op af Venstres udenrigspolitiske ordfører Søren Pind.Israel har fuld ret til land-offensiven i Gaza mod Hamas, fordi det er en terrororganisation, som har opsagt våbenhvilen og angrebet Israel med raketter, mener Pind. "Det er svært at sige, at det er utilladeligt eller andet. I virkeligheden har Israel forsøgt at forsvare sine retmæssige interesser," siger han.Fogh er tavsSynspunktet deles dog ikke af udenrigsminister Per Stig Møller (K).Han frygter især, at de civile tabstal stiger:"Det er overvældende og for kraftig magtudfoldelse, de udøver. Men de har jo altså ikke været i stand til at stoppe Hamas' raketter. Derfor vil de blive ved, til de har fået stoppet den sidste raket," siger udenrigsministeren.Danmarks statsminister ønskede i går ikke at udtale sig om situationen i Gaza. Det var heller ikke muligt at få oplyst, om Anders Fogh Rasmussen som Søren Pind  mener, at Israel har al ret til at gå ind i Gaza - eller om han bakker sin udenrigsminister Per Stig Møller op i, at Israel er gået for vidt.
