Søvndal kritiserer Fogh for klimahykleri



 Det var utroværdigt, da Anders Fogh Rasmussen (V) i en tale i USA kritiserede USA's erhvervsliv for ikke at bidrage nok i indsatsen mod klimaforandringer. Det mener Villy Søvndal. For få måneder siden roste Fogh George W. Bush for at være en miljøforkæmper, og de to udsagn bevæger sig i diametralt modsat retning, mener Søvndal. Han ser Bush som en stopklods for, at amerikansk erhvervsliv bevæger sig i en mere miljøvenlig retning. Fogh langer i sin tale ud efter amerikansk erhvervsliv, som han mener ikke har bidraget med produkter og nytænkning . 
Ritzau

