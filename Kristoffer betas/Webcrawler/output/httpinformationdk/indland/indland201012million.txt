Millionstøtte til massefyringer



 Sidste år endte flere millioner erhvervsstøttekroner hos 25 store danske virksomheder, til trods for at de tilsammen havde et overskud på 23 mia. kr. efter skat og samme år afskedigede sammenlagt 10.000 danske lønmodtagere, skriver Ugebrevet A4. Og at det er en dårlig forretning for samfundet, mener både Arbejderbevægelsens Erhvervsråd (AE) og den liberale tænketank CEPOS. »Generelt er der ikke noget, der tyder på, at statsstøtte gavner den samlede økonomi, og vi kan se, at de virksomheder, der her modtager støtten, har overskud. Så ud fra det perspektiv burde de selv finansiere den udvikling og forskning, de har brug for,« siger Mads Lundby Hansen, der er cheføkonom og vicedirektør i CEPOS, til Ugebrevet.
Ideen med erhvervsstøttekronernene er, at støtten skal fremme miljø, innovation og iværksætteri med henblik på at skabe vækst og job. Alligevel gik kun mindre end én procent af de 3,7 mia. kr. i 2009 til de nye gazellevirksomheder, konkluderer i en kortlægning af erhvervsstøttekronerne.

