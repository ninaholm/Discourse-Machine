FOA sprænger KTO-aftale



Uenighed om strejkekrav fik tirsdag fagforbundet FOA til at melde sig ud af KTOs forhandlingsaftale. Det betyder, at FOA nu selv forhandler såvel generelle krav som FOA's egne krav ved overenskomstforhandlingerne.FOA organiserer blandt andet social- og sundhedsassistenterne, der har krævet massive - og højere - lønstigninger end andre faggrupper. Noget, som flere politikere bakkede op om forud for overenskomstforhandlingerne.FOA anklager KTO for uenighed om det præcise mål for en strejke blandt de ansatte i kommuner og regioner.Formanden for forhandlingsfællesskabet KTO, der omfatter kommunale tjenestemænd og overenskomstansatte, Anders Bondo Christensen, tager FOA's udmelding til efterretning."Det er helt efter spillereglerne. Vi har i fuld enighed besluttet, at den mulighed skulle være til stede," siger han.ritzau
