Kritik af nyt initiativ mod frafald
Danske Erhvervsskoler kritiserer Undervisningsministeriet for at handle for langsomt på frafaldsproblemerne på ungdomsuddannelserne. Et ministerudvalg løser ikke nødvendigvis problemerne, siger formand


Ikke mindre end syv ministre er der afsat til at se på, hvordan 95 procent af de unge får en uddannelse. Så alvorligt tager regeringen problemerne med de unge, der ikke får en uddannelse. Undervisningsminister Christine Antorini (S) har i februar nedsat det såkaldte syv-minister-udvalg eller ’95 procent-udvalget’, der i december vil fremlægge en handlingsplan til forbedret fastholdelse af de unge.Formand for Danske Erhvervsskoler Peter Amstrup glæder sig over initiativet, men undrer sig over udvalgets arbejdshastighed.»Nogle af problemerne med frafald er så evidente og har stået på i så mange år, at vi har brug for hurtige løsninger på dem. Jeg har svært ved at forstå, at man skal sidde så mange mennesker sammen i så lang tid for at finde løsninger,« siger Peter Amstrup.Problemet med frafald på ungdomsuddannelserne ligger især på erhvervsskolerne, som de unge forlader uden sidenhen at genoptage en uddannelse. I løbet af de seneste 10 år er det ikke lykkedes at mindske frafaldet på ungdomsuddannelserne nævneværdigt, som en redegørelse fra Rigsrevisionen understregede i sidste uge.»De problemer, vi sidder med, skyldes ikke konjunkturerne, de har været klare i mange år,« siger Peter Amstrup, der kritiserer regeringen for ikke at have forståelse for, at frafaldet er ved at føre Danmark ud i katastrofale tilstande på ungdomsuddannelsesområdet og ikke mindst påvirke landets vækstmuligheder.»Regeringen har siddet 10 år på bænken, før den blev regering. Nu har de brug for tid indtil jul for at løse problemer, som vi allerede har mange ideer til løsninger på,« skyder Peter Amstrup mod regeringen.Spørgsmål om modBørne- og Undervisningsminister Christine Antorini (S) mener, at kritikken er for hård ved det nye udvalg. Handlingsplanen er ikke det eneste, som udvalget skal foretage sig i år, påpeger hun.»Udvalget vil allerede i foråret komme med oplæg til regeringens trepartsforhandlinger i form af en udvidet uddannelsesgaranti for praktikuddannelserne og til at styrke kvaliteten på erhvervsuddannelserne.«Et andet initiativ er arbejdet med en ny uddannelsesvej – fleksuddannelsen.»Fleksuddannelsen bliver en tredje uddannelsesmulighed, som vi går i gang med at kortlægge indholdet til nu. Den skal være for en gruppe meget forskelligartede unge, hvoraf nogle har meget store faglige udfordringer, så den skal have tid,« siger Christine Antorini, der ikke vil sætte frist på, hvornår fleksuddannelsen ligger klar.De syv ministre, der skal sidde i udvalget, er foruden børne- og undervisningsminister Christine Antorini, finansminister Bjarne Corydon (S), økonomi- og indenrigsminister Margrethe Vestager (R), uddannelsesminister Morten Østergaard (R), beskæftigelsesminister Mette Frederiksen (S), social- og integrationsminister Karen Hækkerup (S) og erhvervs- og vækstminister Ole Sohn (SF).Peter Amstrup er glad for, at der sættes flere ministerkompetencer af til at arbejde med frafaldet, men han er skeptisk over for, om politikerne reelt vil rykke på udfordringerne: »Vi er nødt til at have forventninger og tiltro til, at udvalget kan komme med nogle gode forslag. Men kernepunktet er ikke forslag og tanker, men om man har det nødvendige politiske mod til at gøre det nødvendige,« siger Peter Amstrup med henvisning til blandt andet problemet med at skaffe praktikpladser til de unge på erhvervsuddannelserne: »Alle ved, at der aldrig er praktikpladser nok, selv da økonomien kørte godt. For at bevare vekseluddannelsessystemet (hvor skole og praktik kombineres, red.), er vi nødsaget til at gentænke det. Ellers er der fare for, at det ophører med at eksistere af sig selv.«
