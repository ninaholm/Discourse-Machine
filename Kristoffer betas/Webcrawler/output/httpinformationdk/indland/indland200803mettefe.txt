Mette F. efterlyser skarpere S-profil



 Socialdemokraternes krise skal hverken løses med udskiftninger eller kommunikation. Den politiske profil skal skærpes, lyder det fra Mette Frederiksen.
En udskiftning i ledelsen vil ikke hjælpe Socialdemokraterne, og bedre kommunikation er heller ikke løsningen. Der skal en skarpere politisk profil til. Det mener næstformand i folketingsgruppen, Mette Frederiksen, der åbent erkender, at partiet er i "en alvorlig krise".
"Jeg tror ikke på, at vi løser den aktuelle alvorlige situation, vi står i, ved at flytte rundt på nogle ansigter. Jeg tror, at svaret skal findes i, at vi skal have et socialdemokrati, der er skarpere," siger Mette Frederiksen.
ritzau

