Helle Thorning: Foghs tale var arrogant
Statsministerens åbningstale rummede ingen svar til de danskere, der er bekymrede for krise og stigende ledighed, lyder kritikken fra op-positionen. De gemmer sig i ly af krisen, siger Lene Espersen (K)
Den socialdemokratiske leder, Helle Thorning-Schmidt, efterlyser flere offentlige investeringer for at øge aktiviteten i samfundet og flere initiativer for at få flere unge i uddannelse.


 En arrogant tale, der var ude af trit med den virkelighed, som almindelige danskere oplever. Sådan lyder kritik-ken af Anders Fogh Rasmus-sens åbningstale fra den soci-aldemokratiske leder, Helle Thorning-Schmidt.
"Finanskrise og recession kommer til at gøre ondt på danskerne. Vi nærmer os en vækst på nul, og vi får mere ledighed næste år. Men statsministeren opfører sig nærmest arrogant, når han siger, at den største udfordring, vi har, bliver manglen på hænder," siger Helle Thorning-Schmidt.
Bekymring var der nu masser af i Anders Fogh Ras-mussens åbningstale. 
"Mørke skyer er ved at trække op i horisonten," sagde han og opremsede bankkrak, boligkrak, oliekrise, fødevarekrise, terror og bandekriminalitet, der tilsammen er med til at true danskernes tryghed og sikkerhed.
Med trods anerkendelsen af de store problemer, som danskerne står overfor, sko-ser Thorning statsministe-ren for ikke at give klare svar på, hvordan han vil tackle dem.
"Jeg kan ikke høre en statsminister, der tager lederskab og er parat til at lede Danmark igennem en meget svær tid. Han er mere opta-get af at rose sig selv og være imponeret af egne resultater end at se på, at vi reelt går ind i en helt anden økonomisk situation og give et bud på, hvordan vi kommer videre," siger Thorning-Schmidt.
Hun efterlyser blandt andet flere offentlige investeringer for at øge aktiviteten i samfundet og flere initiati-ver for at få flere unge i ud-dannelse.
Anders Fogh Rasmussen gjorde i sin tale især meget ud af behovet for de arbejdsmarkeds- og skattereformer, som partierne skal forhandle på plads i løbet af det nye Folketingsår. Sygefraværet skal ned, det skal gøres mere attraktivt for danskerne at øge arbejdstiden - blandt andet igennem en lavere skat på den sidst tjente krone.
"Det er et barskt valg. For enten må vi acceptere et tab af velstand og velfærd - eller også må vi skaffe mere arbejdskraft," sagde han - og lagde også op til en sænk-ning af dagpengeperioden.
Det er nærmest for sent, mener den radikale leder, Margrethe Vestager, der på den anden side synes, at Fogh talte meget 'ærligt' om det faktum, at han efter syv år mangler at gennemføre reformerne, at det heller ikke ser for godt ud på klimafronten, og at bandekrigen hærger i gaderne:
"Det er en statsminister, der siger: Jeg har ikke løst problemerne, og jeg synes, det er svært'," siger Vestager.
Fogh brugte gentagne gange udtrykket 'tryghed og sikkerhed', men det hænger ikke sammen med virkelig-heden, mener SF's formand Villy Søvndal.
" I en tid, hvor arbejdsløs-heden står for at fordobles, så vil han skære i dagpengene. Det er svært at få til at stemme," siger han.
Velfærd manglede
Ligesom Helle Thorning-Schmidt hæfter Villy Søvn-dal sig ved manglen på afsnit om kvalitetsreformen, om udviklingen af velfærdssta-ten og om tilstanden for den kommunale service i talen.
"Ude i kommunerne sidder de lige nu og skærer i hjemmehjælpen, folkesko-ler og daginstitutioner. Det nævnte han ikke med en lyd," siger Villy Søvndal.
Heller ikke Dansk Folkepartis formand, Pia Kjærsgaard, er begejstret for at skære i dagpengene. 
"Det skaber ikke så meget som ét eneste menneske mere ude på arbejdsmarkedet. Det er ren ideologi og intet andet," siger hun.
Kjærsgaard er enig i Foghs opremsning af de store ud-fordringer, som Danmark står overfor - og om vigtig-heden af at "fastholde" og "sikre".
"Men når han samtidig begynder at tale om store re-former, som gør borgerne utrygge, så hænger det ikke sammen," siger hun - og efterlyser også mere om velfærd.
"Der er for mange oprigtige hjertesuk ved danskerne om en bedre velfærd - og det skal sættes i højsædet," si-ger Pia Kjærsgaard.
Den konservative leder, Lene Espersen, mener, at oppositionen skal tage sig sam-men. 
"Lige nu vælger oppositionen passivitet og dækker sig i ly af, at nu stiger ledighe-den måske. Men jeg må bare sige til dem: Der mangler folk i den offentlige sektor. Der nytter det ikke noget at sætte sig med korslagte arme, for det kan godt være, at der bliver arbejdsløshed nogle steder - men derfor kan der stadig godt være mangel på sygeplejersker," siger Lene Espersen.


