Der er for lidt poesi i Danmark i dag
H.C. Andersen ville have været ’ulykkelig’ over Danmark i dag, fordi eventyret er trængt. Det mener Dansk Folkepartis kulturordfører, Alex Ahrendtsen, der vil have flere digte og mere sang og musik ind i hverdagen. Og Klaus Rifbjerg? Han er ifølge Alex Ahrendtsen ’lidt barnlig’
For Dansk Folkepartis kulturordfører, Alex Ahrendtsen, er det at læse en velskrevet bog en ’samtale med en god ven’, mens det at læse en bog eller forfatter, man ikke kan lide, er lig med kedsomhed.

Tropenattens sydende Kedelfraader over mod Morgen ...Regn, Regn fra Zenith!Solen staar op i et Skybrud,og ud af det regnkvalte Gryspringer der et eneste Lynaf en uhyre lysbringende Kraft –lange Draaber, lodrette Stave af Vandstaar stille som Glasting i Luften.Digtet eksploderede i Alex Ahrendtsens hoved, da han som gymnasieelev i Kolding læste det for første gang.Linje for linje satte Johannes V. JensensDet Røde Trægang i et følelsesmæssig udbrud, som den indtil da ikke specielt læsende teenager var uforberedt på.»Jeg sad på mit lille værelse og kiggede ud i haven. Mens jeg læste digtet, brusede det igennem kroppen. Jeg havde egentlig kun oplevet samme intensitet af følelser, når jeg spillede fodbold. Lige pludselig var det ord, der kunne vække noget. Det var en åbenbaring, en begejstring, som jeg stadig tænker tilbage på. Jeg har faktisk ikke turdet læse det siden, for jeg er sikker på, at jeg vil blive skuffet. Litteratur og bøger har en periode, du ved – det er ikke sikkert, de taler til et menneske på samme måde senere i livet.« Information møder Dansk Folkepartis kulturordfører, Alex Ahrendtsen, i hans parcelhus i en forstad til Odense til en snak om kulturens betydning for ham.Alex Ahrendtsen er i offentligheden mest kendt for sin valgvideo om Vollsmose, som fik ham anmeldt for racisme.Senest har han gjort sig bemærket ved fra Folketingets talerstol at fremsætte anklager om »hashrygende borgerlige«, der stemte for forsommerens forslag om kirkelige vielser af homoseksuelle.Hvad, netop ord kan betyde i politik, vender vi tilbage til. I første omgang handler interviewserien nemlig om folketingsmedlemmers eget forhold til kultur. Og det kan Alex Ahrendtsen tale længe om.Han er cand.mag. og uddannet i dansk, litteratur, religion og oldgræsk. Han læser romaner på originalsproget – hvis muligt – og ud over de skandinaviske sprog gælder det engelsk, tysk, fransk og en smule italiensk.Det Røde Træsatte således gang i et liv, hvor bøger, digte og litteratur har fået plads. Alex Ahrendtsen var med ved den stiftende generalforsamling i Trykkefrihedsselskabet, og senere startede han selskabets forlag, som han stadig i dag driver sammen med formand Lars Hedegaard.– Hvad rykkede ved dig ud over Johannes V. Jensen?»Jeg var meget kritisk over for modernisterne. Fra Rifbjerg og fremefter. Jeg syntes, de var uægte. Der var mange fremmedord i deres sprog – det bryder jeg mig ikke om. Jeg er lidt puritansk på det danske – det var jeg allerede dengang. Johannes V. Jensen og det moderne gennembrud genopdager jo det nordiske i det danske. Det synes jeg, at Rifbjerg og Ørnsbo og alle dem der ødelagde, især i deres digte, som var tekniske i deres klang,« siger Alex Ahrendtsen, der til gengæld kalder St. St. Blicher for en »stor inspiration.«Det samme gælder Henrik Pontoppidan og Martin A. Hansen, som han »først senere lærte at elske.«– Men du gik uden om modernisterne?»Jamen, vi skulle jo læse det. Strunge sagde mig ikke et klap. Jeg forstod simpelthen ikke alle de mennesker, som syntes, han var så god. Sagde mig intet.«– Hvad, tror du, var årsagen til det? For han sagde jo mange mennesker noget?»Uægthed. Uægthed …«– Men du kan vel ikke bare sige, at så er alle andre mennesker, der forstår Strunge uægte ...?»Nej, nej. Det er ikke en værdidom. Men mig sagde det ingenting. Jeg havde haft den oplevelse med Johannes V. Jensen, som viste, hvad ord kunne gøre for mig. Fint nok, at Strunge sagde andre noget. Fint. Men mig sagde det intet.«Lytter til en stemme– Rifbjerg er jo på mange måder blevet en hel generations fader. Han har sat ord på en tidsrejse for mange mennesker. Hvad har du imod ham?»Jeg skal sige, at jeg ikke har læst forfærdelig meget af Rifbjerg. Han har jo skrevet 150 bøger, så det ville være uretfærdig af mig at dømme ham. Han er teknisk dygtig. Men jeg synes, han er lidt barnlig. Stadigvæk i sin høje alder ... Jeg synes, han mangler alvor. Den dybe alvor, som man finder hos de lidt ældre forfattere. Han er på mange måder velfærdssamfundets symbol på godt og ondt. En lidt forkælet indstilling til livet, fornemmer jeg. Allerede dengang jeg læsteDen kroniske uskyldfølte jeg, at der var en … uægthed … beklager. Men han er dygtig, og han er meget vidende.«At læse en velskrevet bog er for Alex Ahrendtsen »en samtale med en god ven«, mens det at læse en bog eller en forfatter, han ikke kan mærke, er lig med kedsomhed.»Man lytter til en stemme. Det er jo ikke alle mennesker, man gider lytte til eller snakke med. Det er derfor, det er godt med mange forfattere. Det er ikke en dom over Rifbjerg eller andre. Men mig siger det ikke så meget.«– Hvilke bøger har så haft vedvarende betydning for dig?»Homers Odysseen glædes jeg altid over.«– Hvad er der med den?»Det er sproget, fortællingen, mytologien. Og så er det personen Odysseus. På mange måder er Odysseus den første politiker. Achilleus er helten, og han dør. Og du kan ikke overleve politik, hvis du er som Achilleus. I politik skal man være som Odysseus. Man skal have målet for øje, man skal kunne lede, men samtidig skal man også være fleksibel. Så på den måde har Odysseus måske lært mig mere, end jeg vil være ved,« siger Alex Ahrendtsen, der har en fortid som kommunalpolitiker og viceborgmester i Odense, inden han ved sidste valg kom i folketinget.Alex Ahrendtsen har været optaget af den tyske romantik, latinamerikanske forfatterskaber som Gabriel García Márquez og amerikansk litteratur som for eksempel Tom WolfesForfængelighedens Bål. Men der er to danske forfatterskaber, som han betragter som helt afgørende for sig selv: St. St. Blichers og H.C. Andersens.»Blicher har en eminent fortælleteknik og et dybt menneskekundskab. Jeg har alle hans bøger og har læst det meste. Hos H.C. Andersen er det det poetiske … han poetiserer jo verden. Jeg tror, han ville have være ulykkelig over Danmark i dag.«– Hvorfor det?»Hans mission var at poetisere verden, at digte verden. At gøre verden skønnere med ord.«»Megen af den poesi, som han trods alt fandt i sin samtid, ville han have svært ved at finde i dag, hvor verden er blevet teknisk. Sproget er blevet teknisk. Prøv at se på alle de forkortelser, vi i dag bruger. Ikke bare i Danmark, men i hele den vestlige verden. Så på den måde er H.C. Andersen jo ligeså vigtig i dag, som han var dengang – måske endda vigtigere. Fordi han peger på en del af menneskelivet, som er trængt. Nemlig den billedskabende del, den fantastiske del.«Når man taler med Alex Ahrendtsen om litteratur, får man en klar fornemmelse af, at det er evnen til at tage læserne med ind i en verden af følelser og fantasi, der rammer den 45-årige politiker mest. I forhold til de tyske romantikere er det Schlegel, Novalis, Hölderlin og Goethe »i hans unge år«. Alex Ahrendtsen forstår nemlig godt, at Goethe senere tog afstand fra romantikken, for som han siger:»Romantikken bliver for meget digte ...«Alex Ahrendtsen understreger igen og igen, at man »ikke kan dømme litteratur, for det er en personlig samtale.« Men hvordan hænger denne insisteren på individets ret til selvstændig fortolkning af kunst sammen med beslutningen om at gå ind i politik – en beslutning som for Alex Ahrendtsens vedkommende i høj grad var betinget af stillingtagen: Nærmere bestemt en modstand mod indvandring og EU?»Jamen, politik er en helt andens sfære. Det er magtens sfære. Der er ikke plads til mellemregninger. Det er at vinde eller tabe. Og hvis man ikke kan lide det, skal man ikke være i politik. Der er ikke plads til digtning, poesi eller dybe diskussioner. For det handler om en ting. Spillet om magten. Og jeg er i politik på DanmWarks side. Den frie, selvstændige nations side. Andre er på en anden side. Og der er det min opgave at sørge for, at min side vinder. Det er et spil.«– Hvordan kan du lave den adskillelse af din person i to verdener?»Jeg adskiller ikke min person. Jeg er stadig den, jeg er. Men politik er et redskab til at opnå Danmarks frihed. Litteraturen er altid med mig. Men politik er ikke altid med mig, når jeg læser bøger. Litteraturen er med mig, når jeg er i folketingssalen, når jeg læser, når jeg beskæftiger mig med politik. Men folketinget er altså ikke altid med mig, når jeg læser bøger.«
