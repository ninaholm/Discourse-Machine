DJØF: Støjberg løber fra ligestillingsansvar
Ifølge fagforeningen for jurister og økonomer planlægger regeringen at afskaffe de årlige ligestillingsredegørelser. DJØF anklager den nye minister for at svigte. Inger Støjberg (V) afviser kritikken, men vil ikke udelukke ændringer


En historisk nedprioritering og et svigt fra den nye beskæftigelses- og ligestillingsminister.Sådan lyder kritikken fra fagforeningen for jurister og økonomer, DJØF, efter at Information lørdag kunne beskrive ministerens planer om at flytte ligestillingsafdelingen ind under Arbejdsmarkedsstyrelsen."Det er et tegn på, at ligestillingsministeren skubber ansvaret fra sig, når man flytter afdelingen ud i en styrelse," siger politisk konsulent i DJØF Lisbeth Kjersgård.Hun peger på, at Ligestillingsafdelingen historisk set har været centralt placeret i et departement og dermed tæt på ministeren.Oprindeligt lå ligestillingsindsatsen under statsministeren og blev netop anset for at være et ansvarsområde, der går på tværs af de forskellige ministerområder. Siden har afdelingen ligget i forskellige departementer, men fortsat med et tværgående koordinationsansvar.Senest er området flyttet til Beskæftigelsesministeriet, hvor ministeren altså nu for første gang vil henlægge indsatsen til en styrelse.Behov for større fokusIfølge Lisbeth Kjersgård er der desuden forlydender om, at ministeren vil have begrænset eller helt fjernet det koordinerende ansvar for regeringens ligestillingspolitik, samt at hun ønsker helt at droppe den lovpligtige redegørelse for ligestillingsindsatsen, som årligt udarbejdes til Folketinget."Den prioritering er vi dybt uenige i. Der er tværtimod større behov for fokus på udviklingen i ligestillingen generelt, for der er mere end rigeligt at tage fat på," siger Lisbeth Kjersgård og henviser blandt andet til, at Danmark halter bagud i forhold til andelen af kvinder på topposter og i bestyrelser."Tiden er slet ikke inde til at signalere en nedprioritering af indsatsen. Man usynliggør ligestillingsarbejdet og gør det sværere for både Folketinget og befolkningen af følge med i, hvad der sker på området - eller rettere ikke sker," siger Lisbeth Kjersgård.Underlige anklagerBeskæftigelsesminister Inger Støjberg (V) forstår ikke kritikken fra fagforeningen."Jeg forstår ikke, hvad DJØF's mening er med det her. Det er nogle underlige anklager at komme med," siger hun.Ministeren henviser til, at der foreløbig er tale om en ren organisatorisk ændring i ministeriet, som ikke umiddelbart har indflydelse på den politiske prioritering. Men Inger Støjberg vil ikke afvise fremtidige forslag om at ændre ligestillingsafdelingens arbejde:"Vi må se fordomsfrit på ligestilling, som vi gør på andre områder. Det vigtigste må være den politik, der bliver ført, frem for hvilke rapporter, der står på hylderne," siger hun.SF har stillet spørgsmål til ministeren, som af S er kaldt i samråd om sagen.
