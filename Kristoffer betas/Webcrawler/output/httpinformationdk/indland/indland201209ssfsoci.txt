S og SF: Socialpolitiske mål er en del af regeringsprojektet
Selv om der har været tavst hos S og SF om Vestagers udmelding om, at regeringen vil sætte socialpolitiske 2020-mål, siger S og SF, at målene er en del af regeringsprojektet
Regeringen vil sætte mere fokus på det sociale område, lyder det nu fra både R, S og SF, der blandt andet vil gøre mere for narkomaner og alkoholikere. Arkiv

Regeringen vil opstille en række langsigtede socialpolitiske mål, der skal bekæmpe fattigdom og sikre lige muligheder, sagde Vestager i sin tale på Radikale Venstres landsmøde i weekenden. Hvad målene konkret skal være, er Vestager ifølge hende selv »meget åben omkring«, og hun vil derfor ikke konkretisere målene, før de er fastsat internt i regeringen.Hverken Socialdemokraterne eller SF nævnte i weekenden et ord om en social 2020-plan, men regeringsfællerne afviser i dag, at Margrethe Vestager kører solo:De socialpolitiske mål er en del af regeringsprojektet.»Margrethe Vestager peger på, at regeringen skal opstille nogle socialpolitiske mål for, hvordan vi bekæmper fattigdom og sikrer lige muligheder, og det er vi selvfølgelig helt enige i. Det står jo indskrevet i regeringsgrundlaget,« siger Socialdemokraternes socialordfører, Maja Panduro, og forsætter:»Det er jo ikke, fordi regeringen først nu går i gang med at føre socialpolitik. Socialpolitik er jo en hjertesag for regeringen, det ligger i vores dna. Men efter ti år med VK-regeringen, hvor det socialpolitiske område på det groveste er blevet forsømt, har det socialpolitiske område – ligesom det økonomiske - brug for en kickstart,« siger Maja Panduro– Hvilke socialøkonomiske aftryk ønsker Socialdemokraterne at tilføre målene?»Jeg kan godt forstå, at man gerne vil have en form for punktopstilling, der siger: Her er, hvad Socialdemokraterne ønsker af socialpolitiske mål, men jeg synes faktisk området er for vigtigt til bare at slynge noget ud. Det venter jeg med til, at vi har fastsat det i regeringen,« siger hun.Dog vil Maja Panduro godt fremhæve, at færre narkodødsfald og færre udsættelser af familier, der ikke kan betale deres husleje, vil blive et socialdemokratisk fokus.Ikke helt så tilbageholden med ønskerne til regeringens socialpolitiske mål er SF’s nyudnævnte socialordfører, Anne Baastrup:»Færre narkomaner, færre alkoholikere, en bedre folkeskole og færre børn, der har en dårlig barndom. Det sidste punkt er selvfølgelig ikke lige så målbart som de andre, men helt konkret mener jeg, at vi skal have udbredt nogle få kommuners gode erfaringer med at tilbyde hjælp til familier gennem mødregrupperne,« siger Anne Baastrup, som peger på, at man herigennem skal tilbyde socialt belastede forældre mere uddannelse wog undervisning i, hvordan man passer sit barn.»På den måde kan vi samle udsatte familier op og dermed sikre børn en bedre opvækst,« siger hun.Socialordfører i Enhedslisten, Finn Sørensen, hilser regeringens socialpolitiske fokus velkommen, for ifølge ham har regeringen kraftigt forsømt området i løbet af sit første leveår. Alligevel savner han kød på regeringens vision om at fastsætte socialpolitiske mål.Enhedslistens mål»Med de radikale i spidsen har regeringen jo netop gennemført en række reformer, som har øget ulighed og fattigdom,« siger Finn Sørensen, der ikke giver meget for de ukonkrete mål, S og SF lægger på bordet.»Det virker, som om regeringen har visionen, men mangler målene. Hvis det er tilfældet, er de velkomne til at spørge Enhedslisten, hvad de skal tage fat på,« siger Finn Sørensen, som peger på fire konkrete mål, han mener regeringen bør have som socialpolitiske mål: afskaffelse ungeydelsen, ægtefælleafhængigheden, sanktioner på kontanthjælpsområdet og brøkpensionen, som betyder, at man skal have været i Danmark i 40 år for at få fuld pension.»Og jeg vil gerne kraftigt opfordre regeringen til at gøre noget nu, i stedet for at vente til 2020,« siger han.
