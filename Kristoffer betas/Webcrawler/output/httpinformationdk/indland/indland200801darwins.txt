Darwins orkide blomstrer



 I Botanisk Haves orkidehus i København blomstrer Darwins orkidé netop nu. I midten af 1800-tallet fandt man på Madagaskar en ny orkidéart. Den havde store, hvide blomster, der om natten udsendte en kraftig, sød duft. Det specielle ved blomsten var dens honningspore der målte den 45 cm. Planten blev derfor navngivet Angraecum sesquipedal, der betyder 'den halvanden fod lange'. Charles Darwin, der beskæftigede sig med blomsters bestøvning, skrev i 1862, at der efter hans overbevisning måtte leve en uhyre stor natsværmer med en underfuld lang snabel, der kunne leve af orkideen. Ingen havde imidlertid set sådant et fabeldyr, men Darwin stod fast på sit. Og i 1903 blev en natsværmer med en meget lang sugesnabel fundet i netop den egn, hvor orkidéen voksede. Darwin havde ret, og natsværmeren fik artsnavnet praedicta, der betyder 'den forudsagte'.

