Homoseksuelle kender ikke rettigheder
Når homoseksuelle diskrimineres, mobbes eller føler sig uden for kollegernes fællesskab, bør det være naturligt at komme til tillidsmanden, mener fagbevægelsen


Bøssevittigheder, skældsord og en hård tone er hverdagen på nogle arbejdspladser.Det kan være med til at gøre det ubehageligt for homoseksuelle kolleger, men de homoseksuelle ved ikke, at det er en sag for tillidsmanden.Det vil fællesorganisationen LO ændre på, og derfor har fagbevægelsen sat fokus på tillidsmændenes rolle, og de homoseksuelles rettigheder.»Medlemmerne ved ikke, at fagbevægelsen beskæftig-er sig med det, og det virker ikke naturligt at komme til fagforeningen om homoseksualitet,« siger Kim Jensen, der er forhandlingschef i HK Handel.Og der er homoseksuelle, som føler sig diskrimineret på jobbet. Ifølge en undersøgelse af homo- og biseksuelles samt transkønnedes levevilkår lavet af Center For Alternativ Samfundsanalyse (CASA) har en procent af de homoseksuelle oplevet diskrimination på arbejdspladsen. I en CASA-undersøgelse lavet på hjemmesider for homoseksuelle gælder det for fem procent.Men fagforeningerne hører ikke om diskriminationen.»Vi har stort set ikke sager, fordi folk ikke henvenders sig,« siger Jane Egholm, der er konsulent i 3F og arbejder med kønsligestilling i Fagbevægelsens Interne Uddannelser, FIU.Frem for fagforeningen, søger de homoseksuelle i stedet hjælp og støtte i Landsforeningen for bøsser og lesbiske, er Egholms erfaring. Hun peger også på, at diskriminationen især er et problem på maskuline arbejdspladser.»Efter at de homoseksuelle har fortalt det til kollegerne, forventer de, at homo-jokes stopper,« siger Jane Egholm, men det er ofte ikke tilfældet, siger hun.Størstedelen er åbneUndersøgelsen fra CASA viser, at 83 procent bøsser og 88 procent lesbiske er åbne om deres seksualitet på jobbet, men at det er let at være homoseksuel på arbejdspladsen, er ikke altid rigtigt.En rundspørge, som Catinet foretog for Ugebrevet A4 i 2005, viste, at ni procent af dem, der havde valgt at 'springe ud' på arbejdet, fortrød det. Det kan Kim Jensen nikke genkende til.»Det er en myte, at det er nemt at være homoseksuel i Danmark,« siger han.Selv om mange bøsser og lesbiske har noget imod at sætte køn på deres partner, skal det ikke skjules, selvom seksualitet opfattes som noget privat.»Seksualitet er en privat sag, men når det bliver genstand for mobning og diskrimination, er det en fælles sag,« mener Jane Egholm.Både Kim Jensen og Jane Egholm fremhæver en række arbejdspladser, hvor åbenhed og accept af homoseksuelle indgår i personalepolitikken. Blandt de fremhævede er IBM, der også deltager med 10 personer i den såkaldte Copenhagen Pride Parade lørdag.
