Information inddraget i sag om plagiat
Weekendavisen beskriver i dag, hvordan en freelance-korrespondent har skrevet af fra udenlandske medier i flere tilfælde. Plagiatet vedrører især dagbladet Information. »Vores kontrol har tydeligvis ikke været god nok,« siger chefredaktør Christian Jensen. De aner ikke, hvad de taler om, afviser freelanceren
 Udpluk af Weekendavisens dokumentation. Den samlede dokumentation kan ses nedenfor


 Weekendavisen bringer i dag en artikel, der beskriver, hvordan freelance-korrespondent Annegrethe Felter Rasmussen har skrevet længere passager af fra udenlandske medier i flere af sine artikler uden at angive sine kilder tilstrækkeligt.Annegrethe Felter Rasmussen korresponderer om USA og amerikansk politik for en række danske medier. Hun har været tilknyttet Information gennem adskillige år, hvor hun især har skrevet klummer og boganmeldelser. Weekendavisen har fundet i alt fem eksempler på plagiat i artikler i Information.Onsdag i denne uge afbrød det politiske webmedie Altinget, fagbladet Journalisten og dagbladet Information deres samarbejder med Annegrethe Felter Rasmussen, da fagbladet Journalisten beskrev, hvordan dele af en af freelancerens klummer til Altinget var skrevet af efter en leder i det amerikanske tidsskrift The Economist.»Det er et spørgsmål om tillid. Og når vi ikke har den, må vi reagere på den. Det er inde i kernen af det, man skal kunne stole på,« udtalte Christian Jensen, chefredaktør på Information i den forbindelse.Information har desuden iværksat en intern undersøgelse af de artikler, Annegrethe Felter Rasmussen har skrevet for Information.Læs også: Information undersøger freelanceartiklerI dag bringer Weekendavisen så flere eksempler på, at Information er berørt af sagen.Fem eksempler fra InformationÉn af de artikler, der detaljeret bliver gennemgået i Weekendavisen, er bragt i Information 5. september i år. Artiklen er et portræt af den britiske journalist og redaktør Rebekah Brooks, der i 2011 blev fyret fra den skandale-ombruste tabloidavis News of The World.Weekendavisen citerer indledningen fra Annegrethe Felter Rasmussens artikel i Information, der lyder sådan her:»I 1997, da den dengang 29-årige Rebekah Wade arbejdede på tabloid-ugeavisen News of the World, tog hun ind til det britiske parlament i Westminster, for at tale med det konservative medlem af Underhuset Jerry Hayes. Den kendte politiker var gift, men havde en affære med en ung mand på 18 – hvilket avisen agtede at afsløre følgende søndag, meddelte Wade.«Dernæst sammenholder Weekendavisens journalist passagen med indledningen i en artikel i den britiske avis The Guardian, der lyder sådan her:In 1997, when she was a 29-year-old feature writer on the News of the World, Rebekah Wade made a trip to Westminster to intercept the Conservative MP Jerry Hayes. The paper was planning to run an exposé of the married MP’s affair with his 18-year-old lover, she told him.Indledningen er imidlertid ikke artiklens eneste problem, skriver Weekendavisen:»I portrættet citerer Annegrethe Rasmussen den britiske avis The Guardian en enkelt gang, men hun nævner ikke, at omkring 40 procent af den resterende tekst er mere eller mindre direkte oversat fra samme avis,« står der.Weekendavisen har fundet yderligere fire eksempler på plagiat i artikler, der er bragt i Information inden for de sidste to år.Annegrethe Felter Rasmussen afviser i Weekendavisen i vid udstrækning beskyldningerne om plagiat:»Jeg har nu gennemgået alle artiklerne nøje og fundet, at der intet er at beklage fra min side bortset fra et enkelt citat, som jeg beklager mangler en kilde. Det er beskrevet som et citat med citationstegn, men kilden mangler bare,« skriver hun i en mail til avisen.Også over for Information afviser Annegrethe Felter Rasmussen påstandene om plagiat fremsat i Weekendavisen:»Der er simpelthen ikke dokumentation for anklagerne, hvilket jeg har godtgjort helt konkret eksempel for eksempel. Den dokumentation er tilgængelig online,« skriver hun med henvisning til sin åbne Facebook-profil, hvor hun har postet alle dokumenter fra sagerne omtalt i Weekendavisen og desuden forklarer sin side af sagen i yderligere detaljer.  Link: Annegrethe Rasmussens forklaring på FacebookI forhold til det konkrete eksempel om portrættet af Rebecka Brooks skriver Annegrethe Felter Rasmussen, at episoden er kendt af alle på linje med Lars Løkke Rasmussens bilagssager, og at hun online har fundet over ti medier, der beskriver episoden »med de samme ord.«»Jeg har kendt den historie siden 2002, hvor jeg boede i London og faktisk hang ud til Wimbledon med Rebekah Brooks. Forfatterne aner tydeligt ikke, hvad de taler om, og jeg er er skuffet over, at Christian Jensen ikke tager en dyb indånding og bevarer roen,« skriver hun.Christian Jensen: Dybt problematiske artiklerWeekendavisen har sendt det fulde materiale om det påståede plagiat til Information, som har gennemgået artiklerne.Chefredaktør Christian Jensen er enig med Weekendavisen i, at dele af artiklerne er afskrift uden tilstrækkelig kildeangivelse.»Jeg anser de artikler, som Weekendavisen lægger frem i dag som dybt problematiske for dagbladet Information. Der er tale om, at store dele af artikler fra andre medier er viderebragt mere eller mindre direkte i vores avis uden den nødvendige kildeangivelse eller citering. Det er alvorlige brud på basale retningslinjer og citatskik,« siger han.Han vil nu styrke kontrollen på artikler i Information:»Vi skal på baggrund af dette også vende kritikken mod os selv. Vores kontrol har tydeligvis ikke været god nok, og det må vi arbejde på at forbedre. Vi har desuden iværksat en intern undersøgelse af Annegrethe Felter Rasmussens artikler. Alt sammen er vores forsøg på at genoprette tilliden mellem Information og vores læsere,« siger han.Annegrethe Felter Rasmussen svarer, at hun er skuffet over Informations reaktion på beskyldningerne:»Jeg kan kun konkludere, at Christian Jensen, igen, ikke afventer resultatet af en intern undersøgelse, han selv har nedsat. Han har allerede afsagt en dom, men uheldigvis på et forkert grundlag. Det er ikke ordentlig ledelse, og det er ikke omsorgsfuld ledelse, der skaber tryghed for medarbejderne,« skriver hun.DokumentationWeekendavisens journalist Nikolaj Arve Henningsen har til Information fremsendt 7 artikler, som har passager med afskrift fra udenlandske medier. Vi har fået lov til at viderebringe denne dokumentation til Informations læsere.Eksemplet nedenfor angår artiklen om den britiske journalist og redaktør Rebekah Brooks.Dokumentation AG/WEA by Informationdk Øvrig dokumentation:Eksempel 2Eksempel 3Eksempel 4Eksempel 5Eksempel 6Eksempel 7 
