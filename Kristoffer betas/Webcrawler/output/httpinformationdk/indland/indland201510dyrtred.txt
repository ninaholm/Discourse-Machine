For dyrt at redde verden
Kravet om at private og offentlige investeringer skal forrentes, modarbejder bæredygtigheden og får økonomer til at advare imod at holde togradersmålet – det kan ikke betale sig


Fornuftsargumenter formår ikke at sælge klimabudskabet. For at få folk til at handle må vi skrue ned for fornuften og de svære tal &ndash; og skrue op for charmen,storytellingog den personlige identifikation. Sådan nogenlunde skrev på denne plads Signe Frese for tre uger siden og Jørgen Steen Nielsen i sidste uge som forklaring på, hvorfor vi ikke gør mere ved sagen. Nu vil jeg tilføje, at der i den såkaldt rationelle verden også findes argumenter for at lade stå til. Argumenterne er ikke så gode, og netop fornuft og svære tal gør det muligt at gennemskue dem.To turister er på fugletur i Indien. En kolossal tiger dukker op på stien kun 20 meter væk. De vender kikkerterne om, og tigeren bliver lille bitte. Ingen panik.Samme logik findes i de modelberegninger, som indgår i grundlaget for klimatopmødet i Paris. Det er den såkaldte diskonteringsrente, der gør fremtiden mindre værd end nutiden, så fremtidige gevinster og tab ser ud som i en omvendt kikkert.Fagfolkene er uenige om diskonteringsrentens størrelse, og der er argumenter for at sætte den højt, lavt eller begge dele. Ofte er det &rsquo;upolitiske&rsquo; rådgivere, som vælger rentesatsen, typisk mellem én og 10 procent. Et lille, upåagtet tal, der har enorm betydning for beregninger med lang tidshorisont. I klimaøkonomiske beregninger afvejes udgifter i dag med udgifter senere, måske først engang i næste århundrede.3,5 graderEr det økonomisk fornuftigt &ndash; spørger vi modellen &ndash; at bruge 100 kr. af samfundets penge i dag, hvis det afværger et samfundstab på 1.000.000 tilsvarende kroner om 100 år? Tjae, det kommer an på diskonteringsrenten. Hvis den er 10 procent, kan det ikke betale sig. (Og det har intet med inflation at gøre &ndash; den er holdt udenfor.)Er det økonomisk fornuftigt &ndash; spørger en af de fremmeste klimaøkonomer, William Nordhaus, sin model &ndash; at skrue hurtigt ned for drivhusgasserne og opfylde FN&rsquo;s mål om højst to grader varmere i 2100? Nej, det bliver for dyrt, konkluderer Nordhaus, hvis klimaøkonomiske model, DICE, anvendes flittigt af FN&rsquo;s klimapanel og USA&rsquo;s miljøstyrelse. Han har sat diskonteringsrenten til ca. fem procent og beregner på det grundlag den &raquo;optimale klimapolitik&laquo; til en mere begrænset indsats, som lader den globale temperatur stige 3,5 grader frem til 2100.At bruge betegnelsen &rsquo;optimal&rsquo; om en klimapolitik, som ifølge klimatologerne indebærer en pæn risiko for, at kloden kører ud over kanten, er provokerende. Men det værste er næsten, at denne uansvarlige konklusion i så høj grad skyldes antagelsen om diskonteringsrenten, der er, om ikke helt grebet ud af luften, så i hvert fald meget omdiskuteret.En anden ekspert, økonomen Nicholas Stern, valgte en diskonteringsrente på 1,4 procent og nåede den modsatte konklusion i sin kommissionsudredning om klimaøkonomi til den britiske regering. Stern-rapporten blev noget nær en dommedagsrapport: Det haster meget med at gribe ind over for drivhusgasserne, og det vil koste dyrt at lade stå til.Der er en klar modstrid imellem diskonteringslogikken og bæredygtighedslogikken. Diskontering &ndash; discount på engelsk &ndash; betyder at fraregne. Fremtiden er discount. En langsigtet diskonteringsrente på fem procent betyder, at udgifter, som først kommer engang i næste århundrede, regnes for nærmest nul. Det er uetisk og taler for at vælge en lavere sats, enten generelt, som Stern gjorde, eller til den del af beregningerne, der rækker ud over vores egne liv. Desuden bør så usikre modelberegninger altid ledsages af en forklaring af, hvordan resultatet ville se ud, hvis en række forudsætninger, bl.a. diskonteringsrenten, ændres.På den måde bliver det nemmere at få øje på tigeren.Nils Enrum er lektor og cand.polit.
