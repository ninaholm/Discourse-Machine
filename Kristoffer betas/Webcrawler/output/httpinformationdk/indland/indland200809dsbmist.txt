DSB under mistanke
Statsstøtte


 EU-Kommissionen mistænker Danmark for ulovlig statsstøtte til DSB og begyndte i går en efterforskning af to kontrakter indgået mellem statsbanerne og Transportministeriet. Det oplyste kommissionen i en pressemeddelelse. DSB-konkurrenterne Arriva og Connex har via brancheforeningen Dansk Kollektiv Trafik længe klaget over forskelsbehandling. DSB skal ikke betale en såkaldt lønsumsafgift, hvilket ifølge klagerne svarer til en besparelse på cirka 100 millioner kroner om året for DSB. 

