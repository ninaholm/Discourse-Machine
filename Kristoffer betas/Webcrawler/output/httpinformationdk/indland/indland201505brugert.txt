’Vi bruger ikke tablets bare for at gøre det’
På Syvstjerneskolen i Værløse har man de seneste år satset på at bruge tablets i undervisningen. Det giver nye muligheder for, at eleverne kan lave kreative og visuelle projekter – og så slipper de for at holde styr på alle papirerne
På Syvstjerneskolen i Værløse bliver iPads brugt aktivt i undervisningen. Fotos: Ulrik Hasemann

Johan har allerede lavet et lagkagediagram på sin iPad.&raquo;Jeg har skrevet ned, hvad jeg har spist i løbet af dagen og hvor meget,&laquo; fortæller han og viser, hvordan han ved hjælp af et regneark på iPad&rsquo;en har lavet diagrammet, der med tydelige farver viser, hvor meget protein, fedt og kulhydrater han fik på én dag i sin påskeferie.Nu skal Johan så finde de officielle anbefalinger for, hvor meget protein osv. man skal have om dagen, så han kan sammenligne det med sin egen ernæring. Han skifter hurtigt app på iPad&rsquo;en og finder frem til Sundhedsstyrelsens hjemmeside, hvor han søger efter &rsquo;anbefalet kulhydrat, fedt og protein&rsquo;.Egne blogsSyvstjerneskolen i Værløse nord for København har de seneste år arbejdet med tablets i undervisningen. Som beskrevet i Information i sidste uge viser en svensk undersøgelse, at brug af tablets kan øge børns indlæring markant.Ditte Smit, der både er lærer og it-vejleder, forklarer, at tablets har en række fordele frem for den traditionelle brug af tavle og papir og blyant.&raquo;For det første er eleverne enormt hurtigt på alle sammen. De kan tage iPad&rsquo;en med alle vegne hen, de kan lave små kortfilm og tage billeder hele tiden,&laquo; siger hun og fortsætter: &raquo;Vi kommer meget hurtigt op i toppen af læringstaksonomien, hvor de producerer alle mulige ting selv.&laquo;En anden fordel er, at eleverne med tablets kan bruge forskellige apps gennem de forskellige dele af et projekt, inden det færdige projekt bliver publiceret på elevernes egne blogs. Her samles alt det materiale, eleverne laver i forskellige fag, på en tidslinje, som de og lærerne har adgang til.&raquo;Mange elever har glæde af det. Vi kommer langt væk fra, at man har en masse papir, som nogle slet ikke kan strukturere. Hvis en elev er syg eller væk i en periode, så ligger det hele digitalt, så man også kan følge med hjemmefra, så man ikke går glip af så meget,&laquo; fortæller Ditte Smit.Signe, Clara og Anna går i 9.z, der var en af de første klasser på Syvstjerneskolen, som begyndte at arbejde med tablets. Anna viser en præsentation om ecstasy, som de har lavet sammen ved at tegne en historie om to drenge til en fest på en tavle. For hvert led i historien har de taget et billede af tavlen, som de har indtalt historien til. På den måde har de lavet en simpel, men kreativ animationsfilm, som præsenterer rusmidlet.&raquo;Det er lettere, og man får mere ud af at lave en film. Det er kedeligt bare at skrive en tekst,&laquo; siger Anna, der fortæller, at nogle lærere stadig holder fast ved at få alt materiale på tekst i hånden.&raquo;Det er fint nok, men det er ikke nogen hemmelighed, at jeg synes bedre om at arbejde med it.&laquo;&raquo;Det er også lettere at holde styr på alle sine ting. Alt er samlet ét sted. Og man kan bruge flere medier, f.eks. videoer,&laquo; siger Signe, mens hun scroller ned over sin egen blog med tidslinjen, der viser alle de projekter, hun har lavet.På Syvstjerneskolen har man især brugt tablets i udskolingen, og det har været en succes, mener Tobias Smith, der er it-vejleder på skolen.&raquo;Der er et hav af lavthængende frugter, som man sagtens kan gribe, hvis man interesserer sig for det,&laquo; siger Tobias Smith og tilføjer, at brugen af tablets både er med til at lære eleverne klassiske kompetencer i fag som dansk og matematik, men også giver dem digitale kompetencer.&raquo;Det bliver brugt rigtig meget, men det er ikke sådan, at vi bruger tablets bare for at gøre det. Der skal være gode argumenter for, at man kan se, at det gør en forskel, og ikke bare fordi det sparer kopisider,&laquo; siger han.For mange kulhydraterI 7.z har Johan fundet frem til de anbefalede værdier for protein, fedt og kulhydrater, som han nu skal lave et diagram over sammen med sine to gruppemakkere, Christoffer og Jonas. De sidder med hver deres iPad, og Johan læser op fra sin, mens Christoffer skriver tal ind i et regneark, som han bruger til at lave et diagram. Diagrammet skal bruges i en præsentation, så Christoffer sender et billede af diagrammet fra sin iPad til Jonas&rsquo;.&raquo;Du skal lige slå airdrop til, min dreng,&laquo; siger Christoffer.Jonas&rsquo; iPad modtager diagrammet, som han sætter ind i præsentationen ved siden af diagrammet, der viser hans egen ernæring.&raquo;Jeg har spist for mange kulhydrater,&laquo; konstaterer Jonas, da han ser på de to diagrammer.Præsentationen, som han har lavet, skal bruges i en digital bog om sundhed og motion, som Christoffer viser frem. Den indeholder bl.a. videoer med demonstrationer af anbefalede styrkeøvelser, som drengene selv har lavet.&raquo;Den kan vi så uploade til vorestimeline,&laquo; fortæller Christoffer.På den måde afleverer de deres opgave digitalt til lærerne, mens forældrene også kan se, hvad deres børn har lavet.
