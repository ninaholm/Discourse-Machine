Metropolkritik trukket tilbage



 Som tidligere beskrevet fik professionshøjskolen Metropol en ringe arbejdstilsynsrapport, der viste, at underviserne var under stort pres – og at tidspresset forringede medarbejdernes sikkerhed og sundhed, efter at arbejdstidsaftalen blev fjernet. Men nu har Arbejdstilsynet trukket rapporten tilbage, efter at Metropol har indgivet et høringssvar.
Arbejdstilsynet »finder på baggrund af de nu foreliggende oplysninger, at der ikke er tilstrækkeligt grundlag for at træffe en afgørelse,« skriver de. Men varsler dog samtidig et nyt besøg, der skal undersøge forholdene omkring det psykiske arbejdsmiljø blandt underviserne på læreruddannelserne nærmere.

