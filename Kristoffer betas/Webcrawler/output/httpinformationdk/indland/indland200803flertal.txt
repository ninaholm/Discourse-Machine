Flertal mod skolelæger smuldrer



 Sundhedsminister Jakob Axel Nielsen kan få svært ved at gennemføre sin plan om at droppe kravet om lægetjek på landets skoler og i stedet lade en sygeplejerske tjekke eleverne. Dansk Folkeparti og SF vil ikke stemme for forslaget, og Socialdemokraterne er så betænkelige ved at droppe skolelægerne, at ministeren nu får svært ved at samle flertal for ideen.
"Forslaget virker ikke gennemtænkt, og vi kan ikke støtte det, som det ligger nu. Vi må arbejde videre med det og finde løsninger, der kan fungere i kommunerne," siger Liselott Blixt, DF.
SF's folkesundhedsordfører, Karl Bornhøft, kalder forslaget en rigtig dårlig idé og mener i stedet, at kommunerne skal arbejde for at gøre det mere attraktivt at arbejde som læge i kommunerne. 
ritzau

