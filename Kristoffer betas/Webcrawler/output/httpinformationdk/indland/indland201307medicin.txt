Medicinske cannabisfrø udsolgt på en uge
Ingen kender omfanget af cannabis, der ulovligt anvendes til selvmedicinering i Danmark. Et fingerpeg om, at det kan være omfattende, kan man få hos Jan Danum, der er indehaver af forretningen Skunkfrø i Nørre Alslev


For tre måneder siden satte Jan Danum for første gang cannabisfrø, der er særligt udviklet til medicinsk anvendelse, til salg som postordre.»Jeg fik udsolgt i løbet af en uge. Så det gik meget hurtigt,« forklarer han og tilføjer, at frøene endda har været svære at skaffe, for de er tit udsolgt hos leverandøren.Ifølge Skunkfrøs hjemmeside arbejder forretningen derfor »på højtryk« for at hjemtage israelske cannabisfrø, som er udviklet i Israel, og som »man ikke kan blive ’høj’ af at ryge«, som det udtrykkes.Ifølge hjemmesiden har medicinsk cannabis siden 2008 været godkendt i Israel, hvor den medicinske cannabis stamme dyrkes og forædles under politiets og sundhedsmyndighedernes overvågning. Mellem 6-7.000 israelere får cannabis på recept.Må sælge, men ikke dyrkeOgså i butikken i Nørre Alslev, der sælger udstyr til cannabisdyrkning, har Jan Danum haft kunder, der særligt har efterspurgt medicinsk cannabis:»De spørger også tit om vejledning, men det ville være ulovligt, hvis jeg forklarede kunderne, f.eks. hvordan de kan få frøene til at spire. Jeg kan i stedet henvise til hjemmesider og andre steder, for jeg må gerne sælge frø og udstyr til cannabisdyrkning, men jeg må ikke opfordre nogen til at dyrke dem,« forklarer Jan Danum.Cannabissens medicinske egenskaber har været kendt i mange tusind år, og lægemidler fremstillet af cannabis har også været til salg i Danmark.Frem til midten af forrige århundrede var Cannabisol fra Løvens Kemiske Fabrik således et beroligende middel, der blev solgt som dråber på apoteker. Dråberne var ifølge etiketten, som Christianias Kulturforening har fotograferet, en ekstrakt af hampesortenCannabis Indicae.I 1950’erne blev cannabisdråberne som beroligende middel afløst af piller som Restenil, hvis aktive bestanddel meprobamat i øvrigt ifølge nyhedsbrevet DagensPharma blev forbudt af de europæiske lægemyndigheder sidste år.
