S-politiker: Hurra for 24-års-regelen



 Det går skridt for skridt fremad med integrationen i København, og det bør vi takke den kontroversielle 24-års-regel for. Sådan lyder budskabet fra Jan Andreasen (S), næstformand for Beskæftigelses- og Integrationsudvalget. "Det massive pres på København aftager på grund af 24-års-reglen. Hvis vi åbner porten igen uden nogen form for regulering, kan vi som kommune ikke klare integrationen," siger Jan Andreasen. En ny rapport viser, at København klarer sig godt: Flere indvandrere har nu job. Færre dømmes for lovovertrædelser. Antallet af ghettoer er faldet fra fem til fire.

