En syg sjæl i et sundt legeme?
Danskerne er blevet ’spornoseksuelle’ – blandingen af sporty og porno er det ny ideal for menneskekroppen, som konstant affotograferes og udleveres på de sociale medier. Men vores kropsfiksering gør os ulykkelige og skaber et giftigt politisk klima, hvor vi ser ned på de svage, de grimme og de dovne, der ikke lever op til samfundets krav om perfektion
På sin blog demonstrerer Gina Sophie hvordan man &rsquo;lægger kroppen i de rette folder&rsquo; når man tager selfies, sådan at den fremstår mest muligt veltrænet &ndash; for kameraets linse

&raquo;Jeg er led af den perfekte verden, vi skal leve i, hvor træningstøjet altid skal være nyt, sminken skal sidde lige, og håret skal være fint. Poseringerne på Instagram skal mindst indeholde rumpe, bryster eller mave. Og poseringen er selvfølgelig indøvet. For de fleste, som træner, ved, hvordan man skal vise kroppen bedst frem, selv om det ikke viser virkeligheden.&laquo;Ordene tilhører Gina Sophie, en 25-årig personlig træner fra Oslo, som har fået hele Norge til at diskutere kropskultur. For nylig skrev hun et kritisk blogindlæg om jagten på den perfekte krop og trangen til at uploade flotte, men &rsquo;sminkede&rsquo; træningsbilleder af sig selv til sociale medier som Instagram og Facebook. På en enkelt dag læste over 100.000 nordmænd blogindlægget, hvor Gina Sophie viser, hvordan kvinder snyder sig til den perfekte digitale krop. Bare de poserer rigtigt, snyder med perspektivet, leger med filteret og lige kører det hele en tur igennem Photoshop-maskinen.&raquo;Jeg havde brug for at tage et opgør med de løgne, folk lægger ud på sociale medier i et desperat forsøg på at få flere likes og followers. De viser ikke deres rigtige kroppe, og det er urealistisk at ligne de her Instagram-mennesker. Det giver folk lavt selvværd. Jeg ville vise, hvordan rigtige mennesker ser ud &ndash; og hvor nemt det er at forfalske et billede,&laquo; forklarer Gina Sophie, der siden er blevet interviewet om kropskultur på NRK (det norske svar på DR,red.), Børnevakten, samt flere andre landsdækkende norske medier. Og nu også Information.For også i Danmark dyrker vi jagten på den perfekte krop. 810.000 danskere har et medlemskab i et af de 575 fitnesscentre i landet, viser nye tal fra Danmarks Idræts-Forbund. Forskerne taler om, at metroseksualitet er blevet afløst af &rsquo;spornoseksualitet&rsquo; &ndash; blandingen af sport og porno i et nyt kropsideal, som både kvinder og mænd er underlagt. Ikke mindst på de sociale medier, hvor selfien har fået en arvtager: healthien. Fotos af den sunde mad, den sunde fitnesspige efter træning eller den svulmende, muskuløse gymnasiedreng på stranden. Men også et urealistisk ideal, som for de fleste er umuligt at leve op til. Det mener lektor Carl Cederström fra Stockholm Universitet, der har skrevet bogenThe Wellness Syndrome(2015) om det, han ser som en stadig mere sygelig træningskultur i Vesten.&raquo;Din krop er blevet dit CV, noget du viser frem på de sociale medier for at få det gode arbejde, kærlighed og succes i livet. Samtidig dæmoniserer vi de folk, der ikke kan leve op til samfundets høje standarder om &rsquo;det sunde liv&rsquo;. Der bliver sat et lighedstegn mellem sundhed og moral. Og selvfølgelig rammer det socialt skævt,&laquo; mener Cederström og tilføjer:&raquo;Der er en enorm fokus på &rsquo;den sunde krop&rsquo;. Jagten på velvære er blevet en ideologi, der gennemsyrer hele vores samfund og måden, vi fører politik på. Men også hvordan vi tænker og taler til hinanden.&laquo;MorgengymnastikDanskernes besættelse af kroppen er ikke ny, men kan i moderniteten spores tilbage til 1927, hvor J.P. Jespersen for første gang brølede kommandoer ud gennem datidens sociale medie, radioen.&raquo;Ret Ryggen! Og De skal se, hvor humøret ryger til vejrs, viljen skærpes, og alt vil glide, som det var smurt. I ønsker jo ikke at være kagekoner eller ormstukne og mølædte personer med stive knæ, diskusprolapser og blodpropper. Altså må I gøre et stykke arbejde hver dag, for at holde jer i form!&laquo;Med sin myndige, men temmelig fyyyn&rsquo;ske dialekt blev &rsquo;Kaptajn Jespersen&rsquo; et dansk ikon, og hans motto hænger stadig på idrætshøjskoler og i gymnastiksale landet over: en sund sjæl i et sundt legeme!Spørgsmålet er, om Kaptajnen ville bryde sig om kropskulturen anno 2015, hvor kvinder og mænd i stadig stigende grad er optaget af det sunde legeme, men gambler med den sjælelige selvværd i jagten på den perfekte krop. Han ville nok undre sig, mener Karen Sjørup, lektor i køns- og arbejdsmarkedsforskning på Roskilde Universitet.&raquo;Kaptajn Jespersen hyldede idealet om den funktionelle krop, som kunne indgå som en maskine i samfundet. Kroppens opgave var at bidrage til fællesskabet, hvad enten det var i marken eller på fabrikken. I dagens individualiserede samfund er kroppen helt afkoblet fra sin funktion, dens primære opgave er at posere. Den skal skabe et image og et brand for sin ejer. For der er jo ikke ret mange af os, der har brug for alle de muskler, vi arbejder så hårdt på at udvikle,&laquo; forklarer hun.1930&rsquo;ernes kropsideal havde politiske følgevirkninger i samtiden. I store dele af Vesten blev idealet om den perfekte krop og det &rsquo;sunde menneske&rsquo; et afsæt for at legitimere overgreb på samfundets syge og svage gennem eugenik-programmer. Sterilisering af de tossede, som først blev afskaffet efter Anden Verdenskrig, hvor ideen om racerenhed var uigenkaldeligt forbundet med nazismen.&raquo;Hitler Jugend havde ligefrem som motto, at &rsquo;Din krop tilhører ikke dig selv, men staten&rsquo;. Også i Sverige og Danmark blev ideen om det sunde menneske set som en del af &rsquo;samfundets krop&rsquo;. Men hvis staten ejede din krop i 1930&rsquo;erne, er det i dag kapitalkræfterne, der dikterer kropsidealet gennem medierne og på arbejdsmarkedet,&laquo; mener Carl Cederström.Det handler om hele tiden at være omstillingsparat, til rådighed for arbejdet og et godt ansigt udadtil for sin arbejdsplads, såvel som for sin familie, forklarer han.&raquo;Vores arbejdskultur handler om konstant at øge vores individuelle markedsværdi, øge vores produktivitet og blive mere effektive. Men også mere lykkelige. Det handler om at &rsquo;skære fedtet væk&rsquo; og &rsquo;strømline&rsquo;, både i virksomheden og med selve kroppen.&laquo;PræstationssamfundJagten på den perfekte krop har også i dag en stærk social slagside, mener Carl Cederström.&raquo;Wellness-syndromet bygger på ideen om, at alle mennesker har det fulde ansvar for deres egen lykke. Hvis bare man har viljestyrken og den rigtige, positive attitude, kan alle uanset social baggrund hive sig selv op ved snørebåndene og ud af samfundets morads. Det er en højst belejlig situation for politikere, fordi folk kun kigger indad og klandrer dem selv for deres ulykke, i stedet for at kræve ændringer i den politiske arkitektur.&laquo;Dermed kobler han kropskulturen op på opgøret med velfærdsstaten, som finder sted i både Danmark og Sverige i disse år.&raquo;&rsquo;Velfærdsstaten er for komfortabel, den gør folk dovne&rsquo;. Der er ikke incitament til at arbejde. Den diskurs ser vi i begge lande lige nu. I stedet for sympati er der foragt for samfundets underklasse, der spiser frysepizzaer og drikker to liter cola til morgenmad. Så hvis folk er arbejdsløse, er det i stigende grad deres egen skyld,&laquo; siger han.Han peger på, hvordan jobcentre er gennemsyret af en coaching-mentalitet, der minder om de personlige trænere fra det lokale fitnesscenter. I flere af Danmarks kommuner opfordres de arbejdsløse til at gå i fitness-center, enten direkte på jobcentrene eller gennem rabatordninger for folk uden job, der kan spare 10-20 pct. på deres medlemskab i et fitnesscenter.&raquo;Arbejdsløse skal lære at &rsquo;motivere sig selv&rsquo; og udvise en positiv, optimistisk attitude til det at få et job. Så er det underordnet, at vi har haft en økonomisk krise, og der slet ikke eksisterer job til 90 pct. af de arbejdsløse lige nu,&laquo; mener Cederström.Næste generationOgså de helt unge føler sig tyngede af jagten på den perfekte krop, som gennemsyrer samfundet.I 2014 oplevede Børnetelefonen en massiv stigning i spørgsmål om netop krop og seksualitet. &raquo;Der er sket en generel pornoficering af kroppen, og børnene er forvirrede over dyrkelsen af den konstruerede krop,&laquo; forklarede Bente Boserup, chef for Børnetelefonen, til Kristeligt Dagblad i januar måned. Og på hjemmesider som motion-online.dk søger unge drenge tips til at få svulmende muskler:&raquo;Kan man starte med at træne til at blive bodybuilder som 13-årig? Gerne nogle gode råd?&laquo; spørger brugeren Bulldog7500 den 7. marts i år. &raquo;Kan I anbefale nogle programmer? Starter med Smolov Jr. (dødløft, bænkpres og squat), kombineret med et 3-split her på mandag :)&laquo;Flere af brugerne når frem til, at han har valgt lidt for tunge programmer, men at der som sådan ikke er noget i vejen med at styrketræne som 13-årig. Men det er alt for tidligt, mener Gina Sophie.&raquo;Samfundet er blevet for krops- og sexfikseret. Før var det kvinder i 20&rsquo;erne, der talte om træning og dyrkede det på de sociale medier. Men nu ser jeg piger på 10 år, som vil styrketræne og bygge muskler som de kendte på tv eller deres egne forældre, der er lige så træningsfikserede,&laquo; siger hun.Hverken Gina Sophie eller Carl Cederström kan umiddelbart se en vej ud af den urealistiske kropskultur, der gennemsyrer samfundet lige nu.&raquo;Jeg har længe ledt efter en organiseret modstand eller radikal modbevægelse, hvor folk siger fra over for den her kropsdyrkelse. Men jeg har ikke fundet den &ndash; desværre. Måske er det fordi, at man for at gøre modstand mod wellnesskulturen jo nærmest skal gøre vold mod sig selv og sin egen lykke, i hvert fald ifølge de sunde og veltrænede menneskers begrebsverden. Hvordan tager man et opgør med den opfattelse?&laquo; spørger Carl Cederström.Gina Sophie bemærker, at enkelte kendisser i det små viser modstand ved at uploade billeder til Instagram uden sminke eller lysfiltre. Men det er blot et smølfeskridt i den rigtige retning, mener hun. Alligevel håber Gina Sophie, at flere mennesker vil begynde at dyrke den usminkede virkelighed på de sociale medier:&raquo;Vis dit knap-så-perfekte liv frem, lad folk se virkeligheden inde bag den virtuelle identitet. Folk er nødt til at se, hvordan en ægte krop ser ud. Ikke bare for din egen skyld &ndash; men for alle dem, der kigger med.&laquo;Se Gina Sophies blog her:http://ginasophiept.blogg.no
