Håb om behandling af børn med angst
Ny forskning viser, at en specifik behandling mod angst hos børn og unge virker. Derfor skal 60 kommunalt ansatte nu uddannes i metoden i håb om, at den vil brede sig på landsplan. Og det er ikke usandsynligt, siger KL
Information fortalte i mandags om otteårige Mathias, der lider af separationsangst, men nu er begyndt på Cool Kids-behandlingen.

Ny forskning viser, at den såkaldte Cool Kids-behandling, der er udviklet specifikt til børn med angst, er særdeles effektiv. Og det kan ifølge Mikael Thastum, professor, psykolog og leder af behandlingsprogrammet for børn på Angstklinikken, være med til at gøre, at børn med angst i flere kommuner får den hjælp, de har brug for.&raquo;Vi har lavet en række undersøgelser og har påvist en god effekt for Cool Kids-behandlingen. Samtidig er der en del kommuner, der er begyndt at bruge den, og det i sig selv er også en god ting. Det er stadig meget få, men for fem år siden var der ingen, der gjorde det,&laquo; siger han.Læs også:Angste børn bliver oversetSom Information kunne fortælle i mandags, er den aktuelle status, at der i 65 af landets 98 kommuner ikke findes et specifikt behandlingstilbud til børn med angst. Men de positive resultater fra Angstklinikkens undersøgelser har været med til at skaffe en bevilling fra Trygfonden, som har givet penge til uddannelse og supervision af 60 personer fra omkring 20 kommuner. Og selv om det ifølge Mikael Thastum ikke kan dække behovet, er det bedre end ingenting:&raquo;Det er selvfølgelig alt for lidt, men det er en måde at udbrede kendskabet til både problematikken med angst hos børn og Cool Kids-behandlingen, som vi ved har god effekt.&laquo;Effekten er blandt andet målt i en af de nyeste undersøgelser, som er foretaget blandt 90 børn og unge og deres forældre. Her har halvdelen modtaget Cool Kids-behandlingen, mens resten har stået på venteliste i tre måneder. Og mens 48 pct. af børnene blev helt fri af deres angst efter behandlingen, helede tiden i sig selv kun 5,7 pct. for angst i ventelistegruppen. Da begge grupper havde modtaget behandling, var tallet oppe på 58 pct. angstfri børn og unge, og resultatet var nogenlunde det samme, da børnene blev undersøgt et år senere.Det er gode nyheder, synes kontorchef i Center for Social og Sundhed i KL Tina Wahl:&raquo;Det lyder interessant, og det vil helt sikkert være en af de ting, vi følger med i,&laquo; siger hun og erkender, at indsatsen over for blandt andet de angste børn har haltet:&raquo;Vi har haft en række udfordringer inden for området med udsatte børn og unge. Og der er fortsat plads til forbedring, men det er vigtigt at understrege, at der allerede er en meget positiv udvikling i gang på området.&laquo;Som ringe i vandetAngstklinikken har allerede uddannet en række kommunale psykologer i Cool Kids-metoden i blandt andet Holstebro og Randers og har desuden konkluderet, at effekten i det virkelige liv svarer nogenlunde til den, de har påvist i klinikken. Men noget af det, der for alvor gør en forskel, er ifølge Mikael Thastum, når psykologerne ude i kommunerne kan mærke, at det virker:&raquo;Mange af de behandlere, som er begyndt at bruge det, er meget begejstrede, fordi de kan se, at det har en rigtig god effekt. Og så bliver de motiverede til at lave flere forløb og hjælpe endnu flere, fordi de tidligere har følt sig magtesløse over for de her børn og ikke vidst, hvad de skulle stille op.&laquo;Derfor er der også håb om, at det nye uddannelsesforløb kan skabe gode resultater, siger Mikael Thastum:&raquo;Så får kommunerne mulighed for at afprøve en metode og opleve, at de kan hjælpe disse børn, og det motiverer også behandlerne til at fortsætte med dette tilbud,&laquo; siger han.Læs også:&nbsp;To ud af tre kommuner tilbyder ikke målrettet hjælp til angste børnInteressen er der, siger Mikael Thastum og fortæller, at forløbet, hvor fagpersoner fra en række kommuner skal lære at bruge Cool Kids-metoden, starter i januar 2016. Samtidig forpligter de sig til at gennemføre mindst to Cool Kids-forløb det første år. Men håbet er, at det ikke stopper dér:&raquo;De steder, hvor vi har uddannet folk, kan de jo selv uddanne andre. Så det er også en måde at skabe kendskab til den her behandling, og så er målet at få det udbredt, så de børn, der går rundt med angst, får en tilstrækkelig hjælp i kommunerne,&laquo; siger Mikael Thastum.&raquo;Vi håber, det kan skabe ringe i vandet og få flere kommuner til af sig selv at synes, det er en god idé, fordi det er en billig metode, der kan hjælpe en masse børn,&laquo; siger han.Og det er ikke usandsynligt, for det er ofte sådan, udviklingen i kommunerne sker, forklarer Tina Wahl.&raquo;Hvis man skal drage en parallel til ældreområdet, arbejder alle kommuner nu med rehabilitering. Det startede egentlig i Fredericia for efterhånden 10-12 år siden og blev i mange år kaldt Fredericia-modellen, men er nu fuldstændig landsdækkende og er endda blevet skrevet ind i serviceloven,&laquo; siger hun.&raquo;Så kommunerne lærer af hinanden, og man skal ikke underkende, at kommunernes netværk ikke er dårligt. Der er meget, der breder sig, uden at vi for eksempel har nogen aktie i det.&laquo;Information har i en række artikler sat fokus på børn med angst og på børnefamiliers vilkår i Danmark. Til udarbejdelsen af artiklerne har Information fået økonomisk støtte fra TrygFonden i forbindelse med konkurrencen &rsquo;Viden før vinkel&rsquo;.
