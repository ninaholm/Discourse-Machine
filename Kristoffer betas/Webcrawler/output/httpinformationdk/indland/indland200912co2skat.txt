CO2-skat er bedre end kvoter



Hvis verden skal bremse udledningerne af drivhusgasser, så skal man ikke gøre som EU og tro, at et kvotemarked kan sørge for det... 


 Hvis verden skal bremse udledningerne af drivhusgasser, så skal man ikke gøre som EU og tro, at et kvotemarked kan sørge for det. Det vil være langt mere effektivt at beskatte CO2. Sådan konkluderer en ny rapport fra Den Internationale Valutafond, IMF. Rapportens konklusioner går imod den nuværende udvikling, hvor både USA og Australien har forslag på dagsordenen om at følge i EU's spor og oprette deres eget kvotemarked for CO2. Men fra IMF lyder det, at økonomer er enige om, at en skat virker mere effektivt. Kon-kret henviser rapporten til erfaringerne med EU's kvotemarked, hvor den økonomiske krise udstillede svaghederne ved kvotemarkedet. Her er prisen faldet fra 29 Euro pr. tons til bare 13 euro siden juli 2008 som resultat af den økonomiske krise. 

