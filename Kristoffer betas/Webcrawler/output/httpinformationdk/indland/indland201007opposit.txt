Oppositionen vil give indsatte en blødere start på friheden
Det stigende antal afslag på prøveløsladelse får oppositionen til at kræve en større indsats for at sluse kriminelle sikkert ud i friheden. Ifølge K-retsordfører udtrykker stigningen dog blot, at de kriminelle er blevet så hærdede, at de kun forstår en benhård kurs


Indsatsen for at sluse kriminelle ud til et liv uden kriminalitet bør have et markant løft. Sådan lyder oppositionens reaktion på, at et voksende antal indsatte får af-slag på prøveløsladelse - der ellers er tænkt som kriminelles overvågede overgangsfase til et normalt liv, når de har udstået to tredjedele af straffen.&raquo;Vi har endnu til gode at se, hvad justitsministeren vil gøre for at lette udslusningen til samfundet. Han har selv peget på, at de fremtidige gevinster ligger i det forebyggende arbejde, og der ligger mange muligheder her, som er lige til at samle op,&laquo; siger SF&#39;s retsordfører, Karina Lorentzen.Lidt over halvdelen af de indsatte i lukkede fængsler fik i 2008 afslag på prøveløsladelse, og i alt får knap en tredjedel af alle indsatte afslag, mod 18 procent i 1999 og 10 procent i 1987.Selv om der ifølge et svar fra justitsministeren til Folketinget fra 2008 ikke er sket stramninger af reglerne for prøveløsladelse siden 2001, kan der ifølge Karina Lorentzen godt være sket ændringer i den måde, myndighederne tolker reglerne på:&raquo;Man kunne godt forestille sig, at den offentlige debat har gjort, at hvis man er lidt i tvivl, giver man ikke prøveløsladelse,&laquo; siger hun.Det har ikke været muligt at få fat på justitsminister Lars Barfoed (K), men De Konservatives retsordfører, Tom Behnke, siger:&raquo;For mig at se er stigningen udelukkende og alene udtryk for, at de kriminelle har ændret karakter. De er blevet hårdere - nogle værre børster, som end ikke er i stand til at opføre sig ordentligt, mens de sidder i fængsel.&laquo;Tom Behnke understreger, at han baserer sin opfattelse på sine 22 års erfaring som politimand, på Retsudvalgets studieture og på samtaler med ansatte i fængsels-væsenet.Når færre kriminelle bliver prøveløsladt inden den endelige frihed, øger det ifølge kritikere risikoen for, at de begår ny kriminalitet. På den baggrund efterlyser SF&#39;s Karina Lorentzen en større indsats for at vænne de kriminelle til et normalt liv. Hun foreslår, at flere skal prøveløslades, men mod skrappere betingelser - som for eksempel, at den kriminelle accepterer en mentor-ordning. For at støtte de kriminelle, der ikke kan få prøveløsladelse, vil hun øge antallet af pladser på pensioner, hvor indsatte bor sammen med ikke-straffede.Forkert signalMaja Panduro, medlem af Folketingets retsudvalg for Socialdemokraterne, er positiv over for begge forslag.&raquo;Vi er meget optagede af at gøre mere for at sikre, at de kriminelle ikke ryger direkte ud i kriminalitet igen,&laquo; siger hun og efterspørger generelt en &raquo;langt større indsats inden for murene&laquo;.De Konservatives Tom Behnke synes generelt godt om prøveløsladelsessystemet, men han er stærkt skeptisk over for at give flere prøveløsladelser mod skrappere betingelser.&raquo;Hvis de indsatte ændrer karakter og bliver hårdere, grovere og mere aggressive, skal vi jo ikke gøre reglerne blødere. Det vil sende et signal om, at det er fuldstændig lige meget, hvordan man opfører sig,&laquo; siger han.SF&#39;s Karina Lorentzen mener, at der er skabt &raquo;et selvforstærkende system&laquo;, hvor færre prøveløsladelser betyder, at flere begår kriminalitet, mens folk med flere straffe bag sig har sværere ved at opnå prøveløsladelse.Men ifølge Tom Behnke er det fejlagtigt at tro, at fornyet kriminalitet skyldes manglende forebyggelse eller prøveløsladelser:&raquo;Grunden til, at kriminelle bliver ved med at lave kriminalitet, er, at de fra barnsben har fået at vide, at &#39;det må du ikke&#39;, men når de så har gjort det alligevel, er der ikke sket en skid. Når de kommer op til dommeren og får at vide, at de skal ind og sidde i tre år, ryger de ud efter to. Alt det, systemet og de voksne siger, passer ikke. Det er dét signal, der har gjort, at vi er havnet, hvor vi er i dag. De kriminelle har ikke en kæft respekt for vi andre i samfundet, de har ikke en kæft respekt for regler og normer, for det hele er jo lige meget. &#39;Hvis jeg alligevel er en idiot, kommer der nok en SF&#39;er og ændrer reglerne, og så får jeg lov at blive prøveløsladt alligevel&#39;.&laquo;&nbsp;
