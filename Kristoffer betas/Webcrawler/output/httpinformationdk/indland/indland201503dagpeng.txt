Dagpenge forhindrer Løkkes løfte
Cepos og Liberal Alliance kritiserer Venstre for at lukke øjnene for, at partiets bebudede jobreform ikke vil sikre, at det vil kunne betale sig for alle at arbejde. Det kan kun ske ved at se på dagpengene, men det vil hverken Venstre eller Konservative være med til
Det skal kunne betale sig at tage et arbejde, derfor vil Venstre sænke kontanthjælpen. Men flere kritiserer Venstre for at overse, at hvis man virkelig vil være sikker på, at det kan betale sig at arbejde, så er det ikke konthjælpen, men dagpengene, man skal sænke. Model

Omkring 17.000 har rent faktisk mere til rådighed ved at lade sig forsørge af det offentlige, end ved at arbejde&laquo;.Sådan lød det sidste år fra Lars Løkke Rasmussen på Venstres landsmøde, hvor partiformanden derfor bebudede en job-reform, der på samme tid sænker kontanthjælpen og skatten i bunden.Men nu viser en opgørelse fra Beskæftigelsesministeriet, at hvis Lars Løkke Rasmussen virkelig vil være sikker på, at det kan betale sig at arbejde, er det ikke kontanthjælpen men dagpengene Venstre skal sænke.Ud af de 17.000 &ndash; eller mere præcist 18.100 &ndash; har de 17.300 nemlig dagpengene som alternativ og kun 600 kontanthjælpen (de resterende 200 har for eksempel efterlønnen som en mulighed).Selv om Venstre hidtil hverken har villet løfte sløret for indholdet i det &raquo;moderne kontanthjælpsloft&laquo; eller skattelettelserne i &raquo;bunden på arbejdsindkomster&laquo;, mener cheføkonom i den liberale tænketank Cepos, Mads Lundby Hansen, at pengene ikke passer.Cepos har netop skitseret et kontanthjælpsloft, som reducerer ydelserne for 64.000 ud af de i alt 146.000 kontanthjælpsmodtagere. Reduktionen bliver i gennemsnit 2.000 kroner om måneden, hvilket giver en indtægt til statskassen på 1,5 milliarder kroner. For det beløb kan jobfradraget øges, så rådighedsbeløbet stiger med 900 kroner om året for en LO-arbejder og 600 for en lavtlønnet.&raquo;Jeg kan ikke se, at man kan løse problemet med, at det ikke kan betale sig at arbejde med at øge jobfradraget. Det er godt, at Lars Løkke Rasmussen har sagt, at der kommer et nyt kontanthjælpsloft. Men et nyt kontanthjælpsloft kan ikke finansiere en forhøjelse af jobfradraget, som har en mærkbar effekt på beskæftigelsen,&laquo; siger Mads Lundby Hansen og fortsætter:&raquo;Pointen er, at jobfradraget &ndash; som Venstre fokuserer på &ndash; er ineffektivt til at flytte personer fra overførselsindkomster og over i beskæftigelse. Du flytter cirka 2.000 personer hver gang du bruger fem milliarder kroner. Hvorimod du får 14.000, hvis du sænker dagpengene med 10 procent.&laquo;Økonomi- og Indenrigsministeriet har tidligere regnet ud, at selv om man bruger 55 milliarder kroner på at forhøje beskæftigelsesfradraget, vil det stadig efterlade 4.400, for hvem det stadig ikke kan betale sig at arbejde.Liberal Alliances arbejdsmarkedsordfører, Joachim B. Olsen, kritiserer Venstre for ikke at ville tage konsekvensen af partiets løfte om, at det skal kunne betale sig at arbejde.&raquo;Hvis man vil gøre noget ved det og mener, at det er et problem, så skal man se på dagpengene. Det kan man ikke ordne ved bare at lette skatten i bunden. Dér, hvor der er mest effekt i forhold til at flytte folk fra overførselsindkomster og til beskæftigelse, er helt klart i dagpengesystemet. Der er incitatementsproblemer i kontanthjælpssystemet, men der, hvor der virkelig er en gevinst, er i dagpengesystemet. Her hænger de lavthængende frugter i forhold til at flytte folk,&laquo; siger Joachim B. Olsen.Senest har Venstre i en ny kampagne sat fokus på beløbet 454.215 kroner. Det beløb kan et ægtepar på over 30 år på kontanthjælp med tre børn få årligt i samlet værdi af kontanthjælp.&raquo;Det er mange penge, og det betyder, at tilskyndelsen til at tage et arbejde er for lav,&laquo; hedder det i kampagnen.Venstres arbejdsmarkedsordfører, Hans Andersen, afviser dog, at det kan komme på tale også at se på dagpengene i forsøget på at sikre, at det skal kunne betale sig at arbejde.&raquo;Vi har ikke et nyt forslag til en dagpengereform. Vi koncentrer os om at sikre opbakning til en jobreform og gennemførelsen af denne: Og den består af et moderne kontanthjælpsloft og en sænkelse af skatten i bunden,&laquo; siger Hans Andersen.Venstres tidligere regeringspartner Konservative friholder dagpengene.&raquo;Dagpengene er jo en forsikringsydelse, en midlertidig ydelse. Det er noget helt andet. De to ting kan ikke sammenlignes. Så det er ikke dér, vi har vores fokus. Og jeg synes stadig, at det er rigtig mange kontanthjælpsmodtagere, for hvem der ikke er nogen økonomisk gevinst ved at tage et arbejde i forhold til at være på offentlig forsørgelse,&laquo; siger den konservative finansordfører, Mike Legarth.Socialdemokraternes finansordfører, Jesper Petersen, mener, at Venstre er med til at give et falsk billede af virkeligheden.&raquo;Venstre giver danskerne indtryk af, at den almindelig kontanthjælpsmodtager ikke har gevinst ved at komme i arbejde, selv om flere end under VK-regeringen i dag har en sådan gevinst. I stedet er det i overvældende grad dagpengemodtagere, som udgør den gruppe, Venstre udpeger som et særligt problem. Og det må jo logisk føre til, at Venstre ikke er fremmed over for tanken om at ville skære i dagpengene,&laquo; siger Jesper Petersen.
