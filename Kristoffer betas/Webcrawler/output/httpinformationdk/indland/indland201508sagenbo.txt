Sagen er bøf
Den største kilde til drivhusgasser er i kraftig vækst, overses ofte i klimapolitikken og fremmes med milliardtilskud


Et kilo oksekød har samme effekt på klimaet som at bruge cirka 5 &frac12; liter benzin i en bil, det vil sige at køre cirka 100 kilometer. Den globale kød- og mejeriproduktion udleder flere drivhusgasser end alverdens transport &ndash; fly, skibe, biler, hele molevitten. Og det er endda omregnet efter tal, som i dag menes at undervurdere kvæg- og dyreholdets konsekvenser.Klimaeffekten er ikke den eneste grund til at se med kritiske øjne på den animalske produktion. Der er også hensynet til dyrene. Og til folkesundheden, som forringes af blandt andet farlige bakterier fra kødindustrien. En fjerde grund er kødproduktionens ineffektive anvendelse af ressourcerne, fordi der skal mange gange mere jord, vand med mere til at producere kød end for eksempel ris og kartofler. Udløbere heraf er, at mange mennesker sulter, og at skove ryddes for at skaffe plads til at dyrke foder. En femte grund er forureningen med blandt andet ammoniak og sprøjtegifte.Alene klimapåvirkningen er dog rigelig. Vi ved, at den er enorm, men der er usikkerhed om enormitetens omfang. Fagfolk peger på, at husdyrene leverer mellem 18 og 51 procent af de samlede drivhusgasser. Til sammenligning bidrager al transport med cirka 14 procent.De 18 procent står i den rapport fra FN&rsquo;s Fødevare- og Landbrugsorganisation (FAO), som i 2006 advarede om, at end ikke miljøpolitikere og miljøorganisationer syntes at have fattet &ldquo;the truly enormous impact&rdquo;, som verdens husdyr har på miljø og klima. Tre år senere advarede to eksperter fra Verdensbankens miljøafdeling om, at end ikke FAO&rsquo;s advarende eksperter havde fattet problemets sande omfang. I en artikel i World Watch november 2009 skriver de, at de 18 procent snarere skal være 51 procent. Altså mere end alle andre menneskeskabte klimapåvirkninger tilsammen.Den internationale debat viser uenighed, men også at husdyrholdenes klimapåvirkning sandsynligvis er højere end de 18 procent, som synes overvældende nok. FAO erkendte ret hurtigt, at dens rapport var baseret på alt for lave antagelser om antal husdyr i alt. Og FAO satte metans drivhuseffekt tre gange lavere end det, som ifølge FN&rsquo;s klimapanel gælder de første tyve år af metanens tid i atmosfæren.InsekterAt tale klimapolitik uden at tale husdyrs- og kødpolitik er altså ulogisk. Der burde være meget mere ståhej om kød- og mejeriprodukternes sande omkostninger. Ikke mindst i Danmark, som af alle lande producerer mest kød pr. indbygger. Vi er også nogle af de største kødspisere i verden.Hver især og i fællesskab må vi finde veje til at reducere klimapåvirkningen fra kødgryderne. Noget kød er værre end andet, så der er også mellemveje at gå ved at skifte fra mørkt kød til lyst kød. Men det er næppe nok. Så vi må videre med alternativer til kød.Ud over frugt og grønt er der så insekter, som allerede indgår i milliarder af menneskers kost. Insekter er en af de reneste og mest ressourceeffektive proteinkilder, meeen&hellip; I Europa og Nordamerika har forbrugerne svært ved at kommer over bvadr!-stadiet, så her er man begyndt at omdanne insekter til mel &ndash; for eksempel af frysetørrede fårekyllinger &ndash; som har mange anvendelsesmuligheder i et køkken. To konkurrerende &ldquo;snack-bars&rdquo; med den slags mel som en af ingredienserne er netop nu på vej til danske forbrugere: Jungle Bar og Crobar.Jeg har ikke prøvet insektmel endnu, men uanset hvor god smagen er, vil det tage årtier at ændre madvaner. Det globale kødforbrug vokser stærkt, stimuleres ekstra af offentlige subsidier til producenterne og spås at fordobles inden 2050.Det fødevareindustrielle kompleks har sin egen dagsorden og har foreløbigt reageret med at presse stærkt på for at få lov til at producere og bruge insekter &ndash; som dyrefoder!Nils Enrum er lektor, cand.polit.
