SF presser S på terrorlov
S bør modsætte sig loven om administrative udvisninger, siger SF's retsordfører efter invitation til samarbejde om retspolitik. Samtidig trodser flere socialdemokrater partilinjen og bakker op om nyt initiativ


Socialdemokraterne bør ændre holdning til det afsnit af terrorloven, der gør det muligt at udvise folk uden rettergang. Sådan lyder opfordringen fra SF efter at S har talt varmt for et retspolitisk samarbejde mellem de to partier."Forudsætningen for, at man kan have et demokrati er, at retsstaten beskytter folk, også selv om vi ikke kan lide dem. Det er undergravende for et retssamfund, når folk ikke sættes for en dommer," siger SF's retsordfører Anne Baastrup.Debatten om de administrative udvisninger tog fart, da tre mand blev anholdt for at ville myrde Muhammed-tegneren Kurt Westergaard. To tunesere kan således blive udvist af landet uden rettergang, hvis det besluttes af integrations- og justitsministeren. Og mens S på papiret støtter terrorlovens bestemmelser, melder flere fremtrædende partimedlemmer deres utilfredshed.Herunder Anne Vang, politisk ordfører i København, som sammen med knap 6500 andre danskere har skrevet under på en protest mod de administrative udvisninger."Det er centralt for vores demokrati, at alle har ret til en rettergang. Alt andet gør op med princippet om, at man er uskyldig til det modsatte er bevist. Når vi i Danmark forbeholder os retten til at kritiserer muslimske lande for ikke at overholde menneskerettighederne, er det indlysende at vi selv må overholde de samme regler," siger hun.Tænk jer omAnne Vang kommer med en klar opfordring til S-toppen:"Man skal tænke sig om og sørge for, at Danmark overholde de centrale spilleregler. Derfor skal man ændre loven," siger hun.Og den melding får ros af Anne Baastrup, som håber at partiet på Christiansborg vil lytte."Uanset om vi skal have et formelt samarbejde på retspolitikken med S og R, er der elementer, som vi løbende bør drøfte. Jeg håber, at S lytter til Anne Vang," siger hun.Også i den socialdemokratiske folketingsgruppe har flere erklæret sig utilfredse med bestemmelserne om administrative udvisninger.Garanti for kassetjekMen Socialdemokraternes retsordfører Karen Hækkerup peger på, at partiet har fået statsministeren til at gi-ve garanti for et kassetjek af retssikkerheden i forhold til terrorparagrafferne."Derfor er det utidig at ville ændre reglerne før vi har fået resultatet af det eftersyn," siger hun og peger på muligheden for at anlægge et civilt søgsmål.Og selv om der er flere punkter på retspolitikken, hvor S og SF kan finde sammen er der også grænser, påpeger Karen Hækkerup."Jeg har ikke forestillet mig at, vi skulle fusionere vores politikområder. Vi har forskelligt syn på terrorparagrafferne, og Socialdemokraterne har støttet loven med åbne øjne," siger hun.Det nye Initiativet for retssikkerhed, der skal pålægge de politiske partier at sikre, at alle kommer for en dommer, har foreløbig fået tilslutning fra knap 6500 danskere - herunder mere end 50 præster og to biskopper.Underskrifterne vil blive afleveret hos henholdsvis integrations- og justitsministeren.Læs mere på: http://www.retssikkerhed.skrivunder.dk
