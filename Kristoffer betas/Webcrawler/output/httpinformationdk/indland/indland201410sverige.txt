Sverige har anerkendt Palæstina som selvstændig stat – bør Danmark gøre det samme?
I modsætning til Danmark har svenskerne i denne uge valgt at anerkende Palæstina som selvstændig stat. Det fik forleden Israel til at hente sin ambassadør i Sverige hjem. Den svenske regering mener, at en anerkendelse af Palæstina kan være et rygstød til de moderate kræfter i Palæstina samt gøre forholdet mellem Palæstina og Israel mere jævnbyrdigt i fremtidige fredsforhandlinger. Bør Danmark følge svenskernes eksempel?


Søren Pind, udenrigsordfører, Venstre&raquo;Tiden er ikke inde til at anerkende Palæstina som selvstændig stat, for det er ikke det rigtige træk at tage parti i en konflikt, som foregår mellem Israel og Palæstina. I stedet bør vi støtte dem, der reelt kan gøre noget, og det er amerikanerne og John Kerrys anstrengelser for at få parterne til at indgå en fredsaftale.&laquo;&ndash; Men vil en anerkendelse ikke styrke de moderate kræfter i Palæstina?&raquo;Nej, jeg har mere den tilgang, at det umiddelbart er vanskeligt at se, hvad palæstinenserne egentligt kan blive enige om. Og før de kan danne en holdbar statsdannelse, gør man dem en bjørnetjeneste ved at anerkende Palæstina som selvstændig stat.&laquo;Holger K. Nielsen, udenrigsordfører, SF&raquo;Danmark bør anerkende Palæstina som selvstændig stat, derfor fremlægger SF sammen med Enhedslisten et beslutningsforslag i næste uge for Danmarks anerkendelse af Palæstina som selvstændig stat. For det er vigtigt at få gang i fredsprocessen og samtidigt støtte palæstinenserne i forhandlingerne med Israel om en tostatsløsning.&laquo;&ndash; Hvordan vil en anerkendelse bidrage til fredsprocessen?&raquo;Det er vigtigt at lægge pres på Israel, og en anerkendelse vil medvirke positivt til et sådant pres. Hidtil har Danmarks begrundelse været, at vi ikke ville gå enegang med en anerkendelse, men det gør vi jo så heller ikke længere. En anerkendelse vil skabe tro og håb blandt palæstinenserne.&laquo;Kenneth Kristensen Berth, stedfortrædende udenrigsordfører, Dansk Folkeparti&raquo;Det er helt utidigt og kugleskørt at anerkende noget, som ikke er, og Palæstina fungerer ikke som en selvstændig stat. Jeg har fuld forståelse for, at Israel har trukket sin ambassadør hjem fra Sverige. Det er kun et par måneder siden, Hamas bombede civilbefolkningen i Israel.&laquo;&ndash; Kan en anerkendelse ikke hjælpe en fredsproces?&raquo;Nej, en anerkendelse vil skabe flere problemer og sende et signal om entydig støtte til Palæstina. Tillid er en forudsætning for, at parterne kan forhandle sig ud af konflikten. Palæstinenserne må besinde sig i en længere periode, så tilliden mellem de to befolkningsgrupper kan vokse.&laquo;Zenia Stampe, udenrigsordfører, Radikale Venstre&raquo;Vi går ikke ind for en selvstændig anerkendelse af Palæstina fra dansk side. Vi tror ikke på, det vil lægge et tilstrækkeligt pres på Israel. Vi tror meget mere på fælles handling gennem EU og helst gennem handelspolitikken, fordi vi tror, det er økonomien, der for alvor kan presse Israel til at ændre kurs.&laquo;&ndash; Svenskerne håber, at deres anerkendelse kan styrke de moderate kræfter i Palæstina og Israel. Har de en pointe?&raquo;Den del af svenskernes argumentation kan jeg faktisk godt forstå. Men det kan altid kun blive en symbolsk handling, fordi der ikke er forhandlet en tostatsløsning på plads. Jeg er dog enig i, at vi skal presse Israel og bestemt ikke blot tale dem efter munden. Jeg glæder mig over, at Sverige har gjort det. Det viser, at grænsen i de forskellige hovedstæder er ved at være nået.&laquo;Christian Juhl, udviklingsordfører, Enhedslisten&raquo;Vi hilser det svenske initiativ velkommen, og vi vil bede regeringen om at anerkende Palæstina som selvstændig stat. Vi opfordrer udenrigsministeren til at slå fast, at det er en uacceptabelt optræden Israel har i denne konflikt, hvor blokaden af Gaza og nye bosættelser fortsætter.&laquo;&ndash; Kritikerne siger, at det kan øge kløften mellem de to parter, hvis man støtter den ene part. Hvad mener du om det?&raquo;Hvis man vil have en løsning på konflikten, så skal de internationale parter og ikke mindst EU tage stilling i denne sag. Der kommer ingen løsning, hvis de to parter selv skal finde den. Det viser al erfaring i de seneste 40 år. Derfor er vi nødt til at engagere os. Al snak har indtil videre ført til nye bosættelser og opretholdelse af blokaden af Gaza. Det er sket gang på gang. Derfor er det hamrende vigtigt, at vi sætter dem stolen for døren.&laquo;Lene Espersen, politisk ordfører, Konservative&raquo;Vi skal ikke anerkende Palæstina som stat på nuværende tidspunkt. Vi har altid haft den holdning, at der skal lægges pres på begge parter, og vi bør ikke give den ene part indrømmelser midt i nogle forhandlinger, som ligger meget stille hen.&laquo;&ndash; Vil en anerkendelse ikke være et rygstød til de moderate kræfter i Palæstina, der skal være med til at danne en stat?&raquo;Man skal ikke give rygstød til nogle, der ikke flytter sig. Hamas har ikke flyttet sig afgørende, og sammen med Fatah har de ikke opnået resultater. En anderkendelse ville også være et rygstød til Hamas &ndash; ikke kun til Fatah. Palæstinenserne fortjener og har krav på en stat, men de skal gøre sig fortjent. Skulderklap skal ikke gives, hvis ikke de viser, at de vil gå forhandlingens vej og opnår fremskridt.&laquo;Mette Bock, udenrigsordfører, Liberal Alliance&raquo;Vi ønsker en tostatsløsning, fordi det er den eneste holdbare løsning på sigt. Men den fredsproces, der foregår i øjeblikket, er vigtig, og derfor skal vi ikke anerkende Palæstina nu. Det ville være dårlig timing.&laquo;&ndash; Svenskerne mener, at deres anerkendelse af Palæstina kan fremskynde en fredsproces. Har de en pointe?&raquo;Hvad nytter det, at flere stater anerkender Palæstina, hvis de involverede parter ikke selv anerkender det? Det lægger større sten i vejen, når man anerkender Palæstina på nuværende tidspunkt. Det er manglende anerkendelse af folks selvbestemmelsesret.&laquo;&ndash; Bredere, international anerkendelse af Palæstina vil ikke kunne presse israelerne?&raquo;Jeg tror, det vil gøre det stik modsatte. Det vil provokere til yderligere fjendtligheder. Det er utidig indblanding med anerkendelse af Palæstina nu, selv om vi ønsker det på sigt.&laquo;Det har ikke været muligt at få en kommentar fra Socialdemokraterne
