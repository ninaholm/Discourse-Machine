Anbragte asylbørn svigtes



 Asylbørn, der er anbragt uden for hjemmet på grund af omsorgssvigt, skal have lov til at blive i landet, mens forældrene udvises. Det mener Dansk Folkeparti, efter at Dansk Røde Kors har gjort opmærksom på, at børnene i dag risikerer at blive udvist sammen med de forældre, som myndighederne netop har fjernet dem fra. Ifølge Røde Kors blev 20 børn af asylansøgere sidste år fjernet fra deres forældre, fordi de ifølge de sociale myndigheder ikke magter at tage sig af deres børn. Fire af børnene er senere blevet udvist sammen med deres forældre. 

