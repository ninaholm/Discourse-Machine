Indirekte hjælp til danskere i Helmand



 Udstationering af yderligere cirka 2.000 NATO-soldater i det sydlige Afghanistan vil få en positiv indirekte indflydelse på de danske soldaters sikkerhed. Sådan lyder det fra statsminister Anders Fogh Rasmussen og forsvarsminister Søren Gade på en pressekonference i forbindelse med NATO-topmødet i Bukarest. Antallet af NATO-soldater forbliver dog det samme i Helmand, hvor størsteparten af de 780 danskere er udstationeret. En god del af de nye styrker vil ifølge Gade blive indsat nær grænsen til Pakistan, hvilket gør det sværere for "banditter" at slippe over grænsen. Og det vil være positivt. 

