SAS overvejer salg



 Ledelsen i det kriseramte SAS afviser ikke forlydender om, at den tyske luftfarts-gigant Lufthansa angiveligt er interesseret i at overtage det skandinaviske flyselskab. "Angående dagens spekulationer i medierne bekræfter SAS, at vi er i en proces, hvor vi overvejer forskellige strukturelle muligheder inden for SAS-gruppen. I denne proces gennemfører SAS forhandlinger om en mulig strukturel løsning," skriver Sture Stölen, chef for SAS-gruppens investorafdeling, i en pressemeddelelse. Til det svenske nyhedsbureau TT siger IR-chefen, at SAS er inde i en intensiv proces, og at man regner med at færdig-gøre vurderingen om fremtiden inden for et par uger. 
ritzau

