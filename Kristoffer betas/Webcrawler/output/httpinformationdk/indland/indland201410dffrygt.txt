DF frygter for den danske udlændingepolitik
Regeringen og de EU-venlige partier bebuder et opgør med retsforbeholdet for kunne deltage i det fælles politisamarbejde. Men Dansk Folkeparti er bange for, at det ikke bliver ved det


Dansk Folkeparti frygter, at en kommende regering &ndash; uanset partifarven og trods forsikringerne om det modsatte &ndash; vil benytte en afskaffelse af retsforbeholdet til også at tilslutte sig EU&rsquo;s udlændingepolitik.Frygten skyldes den bebudede kommende folkeafstemning om retsforbeholdet, hvor vælgerne nemlig skal tage stilling til, om de vil ændre retsforbeholdet til en såkaldt tilvalgsordning, så Danmark fra sag til sag kan vælge, hvilke dele af det retlige EU-samarbejde vi ønsker at deltage i.Ifølge SR-regeringen sker det både for at sikre Danmarks fortsatte deltagelse i det fælles politisamarbejde, Europol, og for at bevare undtagelserne på udlændingeområdet.Men Dansk Folkepartis gruppeformand og retsordfører, Peter Skaarup, tror ikke på løftet.&raquo;Man siger ganske vist, at man kun er ude på at tilslutte sig Europol-samarbejdet. Men et flertal i Folketinget er tilhænger af mere EU, så hvis man erstatter retsforbeholdet med en tilvalgsordning vil det betyde, at man stille og roligt vil lade magten glide fra sig på retsområdet, og at vi kommer til at opleve en fælles udlændingepolitik med dansk deltagelse. Så siger de i dag, at det ikke vil ske. Men det er kun lige indtil de finder ud af, at nu kan flygtningene for eksempel fordeles bedre. Så kan et flertal i Folketinget bare benytte sig af tilvalgsordningen. Det er det vi frygter, ligesom at et flertal for eksempel også kan benytte sig af muligheden for at lave fælles strafferegler,&laquo; siger Peter Skaarup.Regeringen iværksætter nu et såkaldt analysearbejde, som skal skabe grundlaget for at ændre forbeholdet til en tilvalgsordning, ligesom der skal laves en politisk aftale om folkeafstemningen. En aftale, der gør det helt klart, hvad Danmark vælger til og fra. På forhånd har alle de EU-venlige partier forpligtet sig til en folkeafstemning.Brug for en klar afgrænsningIfølge Socialdemokraternes retsordfører, Tine Bramsen, er der ingen tvivl om, at EU&rsquo;s udlændingepolitik fravælges. &raquo;Vi ønsker at være en del af politisamarbejdet og det øvrige retslige samarbejde, hvorimod det står klart, at Danmark ønsker sin egen udlændingepolitik og vil fastholde denne. Siden vi sidst drøftede spørgsmålet om en folkeafstemning under den daværende VK-regering er der jo sket meget med samarbejdet. Der bliver konstant indledt nye samarbejder, så vi vil have en klar afgrænsning af, hvad vi skal være med i, hvad vi ikke skal være med i, og hvilke konsekvenser det får,&laquo; siger Tine Bramsen.Daværende statsminister Anders Fogh Rasmussen (V) opfandt tilvalgsordningen, eller den såkaldte opt-in-model, for netop at bevare udlændingepolitikken, og Danmarks mulighed for at benytte tilvalgs- ordningen er skrevet ind som en protokol til Lissabon-traktaten (Storbritannien og Irland har den samme ordning).Selv om den daværende SRSF-regering allerede i 2011, i regeringsgrundlaget, lovede en folkeafstemning om både forsvarsforbeholdet og det retlige forbehold i indeværende valgperiode, mener lektor i statskundskab ved Københavns Universitet Rebecca Adler-Nissen, at regeringen delvist er lovligt undskyldt for nu alligevel at udskyde afstemningen til efter det næste folketingsvalg.&raquo;Når analysearbejdet er færdigt, ligger der en klar besked om, hvordan man kan indrette sig &ndash; og så kan der komme en folkeafstemning. Statsministeren gør løjpen klar, og så bliver spørgsmålet, hvem der skal ned ad den. Når ingen regeringer hidtil er gået så langt, skyldes det dels, at man har været bange for at tabe en folkeafstemning og derfor slet ikke ønskede at snakke om det. Og dels at eurokrisen har skabt så meget usikkerhed om projektet, at det var usikkert, om Lissabon-traktaten overhovedet blev til noget &ndash; og uden denne eksisterede den her mulighed jo slet ikke,&laquo; siger Rebecca Adler-Nissen.&nbsp;
