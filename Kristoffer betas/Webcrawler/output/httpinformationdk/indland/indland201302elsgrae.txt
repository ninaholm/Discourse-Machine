EL’s græsrødder strammer kravet til finanslovaftale med regeringen
Forud for Enhedslistens årsmøde kræver partiets græsrødder, at regeringen bryder med sin egen politik, før partiet kan stemme for en kommende finanslov. Det kan bringe regeringen til fald, erkender de
Deltagere ved Enhedslistens årsmøde sidste år. Foto: Torkil Adsersen

Enhedslistens græsrødder strammer nu kravet til næste års finanslov så meget, så det reelt umuliggør en aftale med SRSF-regeringen, og dermed åbner for et valg.Forud for Enhedslistens årsmøde foreslår en række medlemmer fra folketingsgruppen, hovedbestyrelsen og lokalafdelingerne nemlig, at partiet kun skal stemme for finansloven, hvis den markerer et &raquo;brud&laquo; med regeringens politik.En af forslagsstillerne, Michael Voss, som i 2010 var forfatter til Enhedslistens nuværende årsmødevedtagelse, kalder forslaget for en &raquo;præcisering og aktualisering&laquo;. Det sker med henvisning til, at Enhedslisten i går forlod forhandlingerne om vækstplanen med beskeden om, at der ikke er noget af forhandle om.&raquo;Som det ligger nu, vil jeg tro, at forslaget bliver enstemmigt vedtaget på årsmødet. Nu er der ikke rigtig nogen, som tror, at der kan komme en finanslov, Enhedslisten kan stemme for med den seneste udvikling. Selvfølgelig kan der ske et eller andet helt fantastisk resten af året. Men jeg tror, at regeringen i virkeligheden har valgt, at der skal laves en finanslov med Venstre,&laquo; siger Michael Voss.Ifølge en anden af forslagsstillerne, Enhedslistens kulturordfører Jørgen Arbo-Bæhr, kræver Enhedslisten et sådan brud, fordi regeringen &raquo;i virkeligheden har valgt den anden side&laquo;.&raquo;Sidste år havde de selvfølgelig også lavet noget med de borgerlige, men samtidig også en helt masse med os, så jeg synes, at det ser sværere ud i år end sidste år. Hvis vores forslag bliver vedtaget, bliver det svært for regeringen, men nu bliver de nødt til at vælge,&laquo; siger Jørgen Arbo-Bæhr.Hvis forslaget bliver vedtaget på årsmødet til april, bliver det i givet fald op til Enhedslistens kommende hovedbestyrelse at definere, hvad bruddet i praksis medfører. Senest godkendte Enhedslistens hovedbestyrelse finanslovaftalen med stemmerne 15 for og ni imod (og en fraværende), efter at kritikerne af aftalen forinden, ved to afstemninger om forhandlingsmandatet, blot manglede en enkelt stemme for at stramme mandatet yderligere.Finansloven som gidselIfølge Enhedslistens gruppeformand, Per Clausen, er der tale om en ny politisk situation i Danmark: At regeringen først aftaler den økonomiske ramme for det kommende års politik med oppositionen og derefter &ndash; i hvert fald på papiret &ndash; forventer at lave en finanslovaftale med sit støtteparti.&raquo;I øjeblikket sørger regeringen for at have flertal for sin politik sammen med de borgerlige, og så længe de har det, sidder de jo trygt i sadlen. Men problemet opstår, fordi man kan spørge, om så ikke Venstre i realiteten har fået retten til at bestemme, hvornår der kommer et valg,&laquo; siger Per Clausen.Socialdemokraternes finanspolitiske ordfører, John Dyrby Paulsen, opfordrer Enhedslisten til ikke at tage finansloven som gidsel.&raquo;Finanslovforhandlingerne er jo en enestående chance for Enhedslisten til at få indflydelse på dansk politik. Men det er op til Enhedslisten, om de vil udnytte den chance eller ej&laquo;.Selv om Venstre laver en aftale med regeringen om vækstplanen, så understreger partiets finansordfører, Peter Christensen, at den ikke er fredet under efterårets finanslovforhandlinger.&raquo;Venstres tilgang til finansloven for 2014 vil være den samme som de seneste to år: Hvis vi ikke kan blive enige om en finanslovaftale, så forudsætter Venstre, at regeringen har sit parlamentariske grundlag på plads, som præmis for, at vi stemmer for finansloven.&laquo;&raquo;Til gengæld tager jeg ikke Johanne Schmidt-Nielsens trusler særlig alvorligt. Hun plejer at stampe lidt i gulvet, bruge nogle grimme ord og så ellers alligevel stemme for i sidste ende&laquo;.Uanset konsekvenserne er Michael Voss dog ikke bange for at stemme imod finansloven.&raquo;Jeg har aldrig haft et problem med at stå fast på Enhedslistens politik &ndash; også selv om det betyder, at regeringen vælger at gå af. Hvis en mand står ude på Storebæltsbroen og er på vej til at springe ud, så kan man jo ikke redde ham, hvis man ikke kan nå derhen. Men man har jo ikke slået ham ihjel af den grund, vel?&laquo;&nbsp;
