Annus horribilis i Venstre
I denne weekend er det et år siden, at Venstres annus horribilis begyndte. Efter sidste års landsmøde, hvor fokus var rettet mod Lars Løkke Rasmussens rejser på første klasse for klimaorganisationen GGGI, er sagerne væltet ind over partiet gennem de seneste 12 måneder. Spørgsmålet er, om partiet i dag har lagt sager bag sig
Venstres formand måtte ved sidste års landsmøde svare på spørgsmål om dyre GGGI-rejser, og tidligere i år kom han i modvind på grund af indkøb til garderoben. I juni var der så hovedbestyrelsesmøde i Odense, hvor Løkke og hans formandsskab var på dagsordenen. Fotos: Nikolai Linares/Linda Kastrup/ Nils Meilvang/Scanpix

Jeg vil gerne bede dig kommentere en historie fra Ekstra Bladet i dag, hvor du angiveligt for klimaorganisationen Global Green Growth Institute har rejst for en million kroner og et gennemsnit på knap 24.000 kr. pr. rejsedag. Hvad er din kommentar til det?&laquo;TV 2&rsquo;s daværende politiske kommentator Henrik Qvortrup var ikke interesseret i at høre, om Lars Løkke Rasmussens politiske budskab i den tale, partiformanden netop havde afleveret ved partiets øverste myndighed: Landsmødet.&raquo;Jamen, det har jeg ikke nogen kommentar til udover dem, jeg allerede har givet til Ekstra Bladet,&laquo; svarede Lars Løkke Rasmussen, men Henrik Qvortrup gav ikke op så nemt.&raquo;Hvordan i alverden bærer man sig ad med at bruge 24.000 kroner pr. rejsedag &ndash; også når man er fremme på destinationen? Det tror jeg, der er mange, der gerne vil vide,&laquo; fortsatte han.Faktisk fortsatte spørgsmålene med at hagle ned over Venstre og Lars Løkke Rasmussen, og sidste års landsmøde står i dag som begyndelsen på et sandt annus horribilis i partiets historie.For et år siden kunne man på Ekstra Bladets forside læse med store, gule typer: &raquo;Luksusdyret Løkke slår til igen&laquo;, mens endnu større, hvide bogstaver afslørede den virkelige afsløring: &raquo;Brænder million af på rejser&laquo;. På det tidspunkt viste Berlingske Barometer, som viser et gennemsnit af meningsmålingerne, at Venstre stod til at få 29,6 procent af stemmerne. I dag &ndash; et år efter &ndash; viser det samme barometer, at partiet vil få 24,9 procent af stemmerne. Men tallet har været endnu længere nede. For Venstres og Løkkes problemer var i oktober 2013 kun lige begyndt.Knap tre uger senere lagde Ingeniørforeningen IDA nemlig lokaler til danmarkshistoriens til dato længste pressemøde: I næsten fire timer svarede Løkke på pressens spørgsmål, og han fremlagde bilag for rejser og repræsentation fra sin tid som formand for klimaorganisationen, GGGI. En organisation, som årligt modtager omkring 30 mio. kr. fra den danske udviklingsbistand. Flere ugers mediefokus siden landsmødet kulminerede på Kalvebod Brygge i København.&raquo;Jeg kan godt prøve at undskylde det med, at jeg ikke aktivt har efterspurgt at rejse på den måde, at det er asiatisk kutyme, at det er rart at være veludhvilet, når man efter 14 rejsetimer med otte timers tidsforskel ankommer til Korea og går direkte til møde. Men det er jo en sølle undskyldning,&laquo; fortalte Løkke, mens han også forsøgte at forklare, at det ikke var meningen, at klimaorganisationen skulle betale 27.000 kroner for hans datters rejse til Rio.Afsløringerne rystede Venstres bagland, som frygtede, at vælgerne ville hævne sig på partiets lokale kandidater ved kommunalvalget i midten af november. Men tilsyneladende lykkedes det Venstres lokale kandidater at få vælgerne til at skelne mellem Venstre på Christiansborg og Venstre i kommunalbestyrelserne. Partiet fik en fremgang på 1,9 procentpoint og i alt 26,6 procent af stemmerne. Socialdemokraterne blev godt nok største kommunale parti, men de lokale spidskandidater fra Venstre var gode forhandlere på konstitueringsnatten, så partiet scorede 42 borgmesterposter &ndash; 11 flere end efter valget i 2009.Tøj på partiets regningDen 12. maj er den gal igen for Venstre og Lars Løkke Rasmussen. To uger før valget til Europa-Parlamentet er det igen Ekstra Bladet, der afslører, at Venstre har købt tøj for 152.000 kr. til partiformanden samt betalt for flybilletter til Mallorca til Løkkes familiemedlemmer.&raquo;I det omfang tøjet er udtaget til mit private forbrug, er det en omkostning, som jeg selv har båret,&laquo; forklarede Lars Løkke Rasmussen, som dog hverken ville svare på, hvor meget af tøjet han selv havde beholdt eller betalt for.&raquo;Jeg kan slet ikke tale politik eller europapolitik med folk på gaderne i øjeblikket. Det bliver en underbuksediskussion,&laquo; sagde V-kandidat til Europa-Parlamentet Jess Myrthu til Politiken.Ved valget til Europa-Parlamentet var vælgernes dom hård. 16,7 procent af danskerne satte kryds ved Venstre, og partiet fik kun valgt to kandidater til parlamentet. I modsætning til kommunalvalget blev Venstre straffet for formandens uheldige fokus. Og Løkke reagerede prompte på valgnatten: Et planlagt møde i partiets hovedbestyrelse blev rykket frem.Otte timer i OdenseKlokken var 12.03 tirsdag den 3. juni i år, da Mediedanmark gik i gult. Først med den gule breaking-farve var Fyens Stiftstidendes hjemmeside, fyens.dk&raquo;Alt tyder på, at Venstre skal have ny formand. Fyens Stiftstidendes politiske redaktør, Elisabet Svane, erfarer fra kilder tæt på Lars Løkke Rasmussen, at V-formanden vil trække sig på eller efter hovedbestyrelsesmødet i Odense i aften,&laquo; skrev avisen, og Elisabet Svane fortalte historien:&raquo;Det er beslutningen, som jeg hører det lige nu. Han vil dog først forklare sig over for hovedbestyrelsen, og andet ville også være mærkeligt,&laquo; sagde hun.13 timer senere mødte Lars Løkke Rasmussen og Kristian Jensen pressen i Odense. Løkke er fortsat formand for Venstre, og Jensen er næstformand.&raquo;Vi havde en rigtig god diskussion &ndash; men nu har vi fundet sammen om en god løsning. Vi er enige om, at afstanden mellem det frivillige Venstre og det professionelle Venstre skal være mindre. Det er i høj grad det, der har været kritik af,&laquo; sagde Randi Balleby, kommuneformand for Venstre i Aalborg til P4 Nordjylland.Men før det overhovedet var kommet så langt, var gået et tumultarisk forløb, der aldrig var set lignende i Venstre. I medierne myldrede det frem med lokale partiforeningsformænd fra Venstre, som var stærkt kritiske over for Lars Løkke Rasmussen. Og på selve dagen for hovedbestyrelsesmødet i Odense valgte flere medlemmer af folketingsgruppen at trække deres støtte til Løkke. Mads Rørvig, Karsten Lauritzen, Kim Andersen og Michael Aastrup Jensen var blandt dem, der offentligt erklærede, at de ikke længere kunne se Lars Løkke Rasmussen fortsætte som formand for Venstre. Men det kunne Løkke. Der kom nemlig aldrig en kandidat, der turde/ville/kunne stille op mod ham. Kristian Jensen annoncerede aldrig officielt sit kandidatur, selv om han nogle dage senere i Politiken proklamerede, at han &raquo;kunne have slået Løkke&laquo;, hvis det var kommet til en afstemning i hovedbestyrelsen.Nu skal Lars Løkke Rasmussen igen møde baglandet. Denne gang med langt flere menige Venstre-medlemmer blandt deltagerne og på Kristian Jensens hjemmebane: Herning. Spørgsmålet er, om fire måneder har været tid nok til at bilægge alle stridighederne, eller om det vitterligt har hjulpet, at Løkke og Jensen &ndash; om ikke andet så udadtil &ndash; i dag fremstår som det formandsskab, de lovede V-medlemmerne ud på de sene timer i Odense. Kun tiden kan vise det. Og tiden er med Løkke. For snart tyder alt på, at han får de nøgler til Statsministeriet, som han sagde, han lånte til Helle Thorning-Schmidt, og der er intet som magt, der kan få folk til tie stille og holde kritik tilbage.Men som Løkke selv siger: &raquo;Jeg kan huske alt, hvad der er blevet sagt, men jeg kan ikke huske, hvem der har sagt det.&laquo;
