Billeder viser, at politiet brugte fysisk magt mod flygtninge
Politiet har over for omverdenen hævdet, at de håndterede situationen uden brug af fysisk magt, da en stor gruppe flygtninge vandrede på en sønderjysk motorvej med retning mod Sverige. Men billeddokumentation og vidner fortæller en anden historie, og jurister afviser nu politiets forklaring
 Både vidners forklaringer og fotos som disse her på siden modsiger politiets påstand om, at der ikke blev anvendt fysisk magt mod flygtningene på motorvejen i Sønderjylland tidligere denne måned.


 Det danske politi blev i sidste uge kendt over hele verden, da billedet af den seksårige irakiske pige Noor Al-Saedi, der leger med en dansk politibetjent på en sønderjysk motorvej, blev delt på sociale medier og gengivet i både dansk og international presse.Politiet har siden givet udtryk for, at deres møde med flygtningene foregik i al fordragelighed, og har hævdet, at de alene brugte dialog og ikke magt over for flygningene, der vandrede mod Sverige på motorvejen i Sønderjylland.Læs også: Den svage statMen nu rejser billeddokumentation og vidneudsagn alvorlige spørgsmål om politiets forklaring. Både fotos og forklaringer fra personer, der overværede politiets møde med flygtningene, peger således i retning af, at politiet stik imod egne forklaringer anvendte fysisk magt.I forbindelse med episoden på motorvejen den 9. september udtalte politiinspektør Lene Scharff til New York Times, at politiets strategi var at tale med flygtningene og føre en dialog for at overtale dem til at tage tilbage til den skole, hvor politiet havde indkvarteret dem.Lene Scharff understregede over for avisen, at »hvis de (politiet, red.) havde anvendt magt, ville de (flygtningene, red.) ikke længere befinde sig på motorvejen«.Alex Luka LadimeIngen magtanveldelseOgså over for Information har Syd- og Sønderjyllands Politi forklaret, at alt forløb fredeligt.»Der blev på intet tidspunkt anvendt magt over for gruppen. Det var en overordnet beslutning – nemlig at vi ikke ønskede at anvende magt over for en sårbar gruppe af mennesker,« skrev politikredsen den 13. september til Information og fortsatte:»De grupper, der blev samlet op af busser undervejs, var vandrende, der ikke ønskede at gå længere. Det drejede sig især om familier med børn samt ældre mennesker. De blev så tilbudt kørsel tilbage til Frøslev Skole. Ingen blev ’splittet op’ eller ’tvunget ind i en bus mod deres vilje’.« Billeddokumentation og vidneudsagn fortæller imidlertid en noget anden historie. Information er således i besiddelse af fotos, der viser betjente, som netop ser ud til at anvende fysisk magt over for flygtningene.Sofie Amalie KlougartSofie Amalie KlougartTydelig magtanvendelseJonas Christoffersen, der er direktør for Institut for Menneskerettigheder, har set billederne og er ikke i tvivl om, at der er tale om magtanvendelse.»Når man har fat i en mand, der har det ansigtsudtryk, og hiver vedkommende i armen, og pigen, han holder, har den ene betjents arm om halsen, så er det umuligt at konkludere andet, end at der er tale om magtanvendelse,« siger Jonas Christoffersen.Læs også: Begreber på flugtSamme vurdering kommer fra Jacob Mchangama, der er direktør for den juridiske tænketank Justitia.Han mener, at kombinationen af vidneforklaringerne og billederne, særligt de hvor flere betjente hiver fat i personer, vidner om, at der klart er tale om magtanvendelse.»Det betyder dog ikke nødvendigvis, at magtanvendelsen har været ulovlig eller uproportionel, men det er klart, at tingene skal kaldes ved deres rette navn,« siger Jacob Mchangama.Sofie Amalie KlougartSplittede familierFlere vidner, der fulgte gruppen af flygtninge på motorvej E45 onsdag den 9. september, fortæller, hvordan politiet under vandringen dannede en kæde for at afskære en lille gruppe fra den større gruppe.Derefter begyndte politiet ifølge vidnerne at tvinge flygtningene op i busser.»I det tilfælde, hvor billederne bliver taget, blev der klart anvendt fysisk magt,« fortæller Benjamin Nørskov, der var ude som freelance pressefotograf.Læs også: Flygtninge søger nye veje til EuropaScenen, som Benjamin Nørskov beskriver, bliver bekræftet af Alex Luka Ladime, der var til stede på motorvejen fordi han arbejdede som hjælper for en New York Times-journalist. Han oplevede, at politiet splittede flygtningefamilier op og tog dem ind i en bus mod deres vilje.»Politiet tog en far og en søn og tvang dem ind i busserne, mens hustruen, der befandt sig i den store gruppe, blev efterladt tilbage. Jeg ved ikke, hvad der skete med familien, og om de blev genforenet senere, men hun kom ikke med op i bussen sammen med sin familie,« fortæller Alex Luka Ladime.Men ikke desto mindre har Syd- og Sønderjyllands Politi altså vedholdende givet udtryk for, at der ikke blev anvendt magt mod flygtningene.Sofie Amalie KlougartSofie Amalie KlougartUdsender et billedeI dagene efter begivenhederne i Sønderjylland kunne man i svenske og norske medier høre flygtninge, der havde mødt det danske politi i Rødby og Rødekro, fortælle historier om, at politiet skulle have opført sig brutalt. Rigspolitiet afviste imidlertid flygtninges beskrivelser.»Alle har med selvsyn set, hvordan politiet har håndteret situationen, og jeg synes, at de billeder taler for sig selv,« sagde kommunikationsmedarbejder i Rigspolitiet Thomas Kristensen til Ekstra Bladet med henvisning til offentliggjorte billeder, der viser dialog mellem betjente og flygtninge.Den 10. september udsendte Syd- og Sønderjyllands Politi desuden et tweet med et billede af en smilende politibetjent og en lille flygtningedreng, der læner sig op ad betjenten. I tweetet skrev politiet:»I de seneste dage blev der heldigvis også tid til leg og hygge med flygtningebørn.«Syd- og Sønderjyllands Politi har ikke sendt tweets med andre billeder fra episoden på motorvejen.Sofie Amalie KlougartPolitiet fastholder forklaringInformation har vist Syd- og Sønderjyllands Politi billederne af politibetjente, der tilsyneladende anvender magt over for flygtningene, og spurgt, om politiet fastholder, at de ikke har anvendt magt.Politikredsen fastholder, at politiets strategi var at løse situationen med »en dialogbaseret indsats samt på en human og værdig måde og under størst mulig hensyntagen til migranter og flygtninges sårbare situation og humanitære behov«.Tidligere har Syd- og Sønderjyllands Politi som beskrevet forklaret, at de, der blev samlet op af busser, »ikke ønskede at gå længere« og derfor blev »tilbudt kørsel«.Læs også: ’Vi står klar, brormand’Men nu lyder forklaringen fra politikredsen: »Enkelte var så udmattede, at politiet ud fra en konkret vurdering fandt det uforsvarligt at lade dem fortsætte, hvorfor politipersonalet – som dine billeder også viser – tog fat i dem for at få dem til at opgive vandringen.« Samtidig understreger Syd- og Sønderjyllands Politi dog: »Politiet har ikke anvendt magt til at få gruppen til at forlade den sønderjyske motorvej.« Men heller ikke den forklaring giver mening, mener Benjamin Nørskov, som overværede hele episoden på motorvejen.»Det var klart få, der lod sig overtale til at gå op i bussen, fordi de var for udmattede, hvis overhovedet nogen,« siger Benjamin Nørskov, der oplevede det meget tilfældigt, hvordan politiet valgte at skære et lille antal af flygtninge fra den større gruppe.Sofie Amalie KlougartForklaring undrerOgså Jonas Christoffersen fra Institut for Menneskerettigheder undrer sig over, at politiet fastholder, at der ikke blev anvendt magt over for flygtningene.»Udgangspunktet må være, at de skal se i øjnene, at det var magtanvendelse, og så bør de derefter forholde sig helt konkret til, om den magtanvendelse var berettiget,« siger Jonas Christoffersen.Ifølge Jonas Christoffersen er der tale om magt fra det sekund, en myndighedsperson tager fysisk fat i en person. Han understreger, at »det afgørende er, om denne magtanvendelse er berettiget i den helt konkrete situation, som politiet står i. Der må man sammenholde den konkrete magtanvendelse med det formål som politiet i den helt konkrete situation forsøgte at varetage«, siger Jonas Christoffersen, der understreger, at han ikke kender til den konkrete sag.Det har ikke i forbindelse med researchen til denne artikel været muligt for Information at komme i kontakt med de flygtninge, der optræder på billederne. 
