Vindmøller i politisk stormvejr



 Både højre og venstre side i Folketinget kræver nu, at klimaminister Connie Hedegaard (K) får styr på de løbske vindmøller. 
Kravet kommer, efter at endnu en vindmølle, der står i Sidinge øst for Vig i Odsherred, har mistet sin ene af tre vinger.
"Det er jo ikke helt ufarligt, når møllerne falder fra hinanden, hvad vi jo så under stormen fredag, hvor en vindmølle ved Hornslet, der løb løbsk, spredte vragdele over et område, der var langt større end sikkerhedsafstanden," siger Dansk Folkepartis energiordfører, Morten Messerschmidt. 

