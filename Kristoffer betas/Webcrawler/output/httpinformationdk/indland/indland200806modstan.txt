Modstand mod tomme boliger



De Radikale afviser blankt velfærdsminister Karen Jespersens (V) forslag om at lade ghettolejligheder stå tomme, indtil der er folk med job, der vil flytte ind i dem. Karen Jespersen foreslår, at boligselskaberne skal kunne lade boliger stå tomme op til et halvt år og dermed fravige ventelisterne. "Det er alfa og omega, at vi får en blandet beboersammensætning i ghettoområderne, og derfor kan det være nødvendigt at acceptere, at der i perioder er tomme lejligheder," siger Karen Jespersen. Men Bente Dahl, boligordfører for R, er imod forslaget. "Lejligheder skal bruges til at bo i. Ikke til at spekulere i at nedbryde ghettoer," siger hun.ritzau
