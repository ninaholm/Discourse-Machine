Lykke Friis til EU



 Prorektor for Københavns Universitet Lykke Friis er med støtte fra den danske regering udpeget til EU's nye vismandsgruppe. Her skal hun sammen med de 11 øvrige medlemmer belyse centrale spørgsmål og udviklinger, som EU vil blive stillet over for. Vismandsgruppen forventes også at foretage en analyse af, hvordan de mange udfordringer kan tackles.
Klima- og sikkerhedspolitik er blandt de emner, Lykke Friis vil fokusere på i den europæiske refleksionsgruppe. Ligesom forskning naturligt optager den danske prorektor. "Europa taber i disse år terræn i hjernekapløbet med USA og Asien. Tag bare den seneste rankingliste, hvor kun tre europæiske lande har universiteter i top 30. Det er bl.a. denne problemstilling, som jeg glæder mig til at reflektere over i gruppen," siger Lykke Friis, der forbliver i sin stilling på Københavns Universitetet. 

