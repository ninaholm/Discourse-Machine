Thulesen Dahl forsikrer om ændring af boligydelse



&raquo;Vi har åbent måttet erkende, at noget skal laves om.&laquo; Sådan lyder ordene fra DF-formand Kristian Thulesen Dahl i et ugebrev til alle partifæller. Heri fortæller han, at finanslovens besparelser på boligydelsen for pensionister &rsquo;naturligvis&rsquo; må tilbage på forhandlingsbordet.&raquo;For selvfølgelig er en aftale en aftale, men hvis det viser sig, at en aftale er indgået under nogle forkerte forudsætninger, ja, så er man nødt til at se på aftalen én gang til. Og det gør vi så nu,&laquo; skriver DF-formanden.Da Dansk Folkeparti i november forhandlede finanslov med Venstre-regeringen og de øvrige partier i blå blok, gik partiet med til at skære i boligydelsen til ældre. Det fik Ældre Sagen og flere politiske modstandere til at rette en skarp kritik mod Kristian Thulesen Dahl. Ældre Sagens beregninger viser, at op mod 175.000 ældre vil blive ramt økonomisk med de nye regler for boligydelse.Fredag kunne Jyllands-Posten berette, at der ifølge nye beregninger fra Finansministeriet vil være 22.500 husstande, der i 2020 bliver ramt af besparelserne. Husstande med pensionister med en samlet indkomst på under 150.000 kroner om året står til at miste 6.000 kroner om året i boligydelse.Tallene er i strid med, hvad finansminister Claus Hjort Frederiksen (V) tidligere har udtalt. Og det hæfter Kristian Thulesen Dahl sig ved i ugebrevet: &raquo;Da vi sad ved forhandlingsbordet i Finansministeriet, var fokus på, at aftalen ville give de husstande, som har de laveste indtægter, en højere boligydelse.&laquo;&raquo;Og, som der faktisk står i lovforslagets bemærkninger, så måtte ændringer for personer med højere indtægt kun blive &rsquo;relativt beskeden&rsquo;.&laquo;DF-formanden bruger også et par linjer på at forsvare den blå finanslov, som af flere politiske kommentatorer er blevet fremstillet som en dårlig aftale for DF. Men her er Kristian Thulesen Dahl uenig:&raquo;Ud over denne &rsquo;tidsel&rsquo; (boligydelsen, red.), som der altså arbejdes med, er finansloven for næste år set med DF-briller slet ikke så ringe endda.&laquo;Ritzau
