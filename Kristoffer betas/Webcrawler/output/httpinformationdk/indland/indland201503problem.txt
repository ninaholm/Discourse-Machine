’Hvis du har et problem med ligestilling, så løs det’
Mænd dominerer den akademiske verden. Men på forskningscentret Dark Cosmology Centre er der både kvindelige og mandlige ansatte. Og ifølge lederen af centret, professor Jens Hjorth, har sammensætningen af forskellige køn og kulturer gjort centret til et af verdens førende
Professor Jens Hjorth tror i udgangspunktet ikke, det er nødvendigt at indføre kvoter for at få flere kvinder ansat i forskningsverdenen, det handler bare om at blive bevidst om den forskelligartede talentmasse.

&raquo;Jeg er vokset op i et felt, hvor der er relativt mange mænd. Men jeg troede aldrig, at der foregik noget urimeligt, indtil kvinderne sagde til mig: &rsquo;Du ved ikke, hvad der foregår&rsquo;. Og det var en øjenåbner for mig, for der var simpelthen en verden, jeg ikke kendte.&laquo;Sådan siger professor i astrofysik Jens Hjorth. Til daglig beskæftiger han sig med ukendte verdener. Bag ham hænger et sort klæde beklædt med stjerner og galakser. Det er et udsnit af universet i billedform. Vi er på Dark Cosmology Centre, hvor Jens Hjorth er leder og grundlægger. Det er et forskningscenter under Niels Bohr-instituttet, som beskæftiger sig med universets mørke stof. Og som samtidig bevidst gør op med underrepræsentationen af kvinder i forskning ved simpelthen at ansætte flere kvinder.&raquo;Hvis du har et stort problem som ligestillingsproblemet, så løs det. Jeg synes, det er spændende at identificere nogle store spørgsmål, om de så er om universet eller ligestilling, og så knække nøden. Det fundamentale problem med ligestillingen i forskning er jo, at man ikke hyrer kvinder,&laquo; siger Jens Hjorth.Kvinder bliver valgt fraFordelingen af mænd og kvinder i forskningsverdenen er i disse år blevet et emne for debat. Senest har Københavns Universitet vedtaget en handlingsplan for at få flere kvindelige professorer.Jens Hjorth finder det positivt, at der er kommet fokus på emnet, som for 10 år siden, da Dark Cosmology Centre blev grundlagt, var et stort tabu. Han mener nemlig, at kvinder bliver holdt tilbage af en kultur, der helt fra gymnasiet anser naturvidenskab og forskning for at være for drengene.&raquo;Mange kvindelige studerende har på et eller andet tidspunkt fået at vide, at i matematik og fysik skal de bare holde sig væk, for der bliver de ikke til noget. Jeg tror bare, det kommer af dårlig vane, men der er helt sikkert nogle ekstra ting, som kvinder skal kæmpe med,&laquo; forklarer han.Jens Hjorth mener, at kvinder ubevidst bliver valgt fra i ansættelsessammenhænge, og derfor er færre og færre kvinder ansat, jo længere man kommer op ad rangstigen i det akademiske system. Og den ubevidste bias skal frem i lyset, så den kan bekæmpes. Men løsningen er ikke mentorordninger og ændringer af barslen.&raquo;Der er jo det håb, at hvis vi snakker om barsel eller sender kvinder på kurser, hvor de kan lære at opføre sig som mænd, så håber man, at problemet går væk. Det er at gøre noget, men det virker ikke. Og jeg mener heller ikke, det er fair, at kvinder skal lære at opføre sig på en anden måde end at være, som de er, for at de kan klare sig i en mandeverden. Det er enfix the women-tankegang, og jeg mener, at man skal fikse systemet,&laquo; siger Jens Hjorth og gør det klart, at hvis noget holder kvinderne tilbage, så de ikke kommer længere i systemet, er det et mandsdomineret miljø snarere end mangel på talent og ambitioner.Talentmassen skal udnyttesFor Jens Hjorth handler det om at blive bevidst om problemet, at anerkende det og så at gøre noget ved det. I forskningscentret besluttede de tidligt, at kvinder skulle være repræsenteret over alt i ansøgningsskaren. Det betyder, at han som leder har gjort klart, at de gerne vil ansætte kvinder, og det har virket.&raquo;Når man sætter to mænd til at vælge de 20 bedste ansøgere, så kommer der nogle gange slet ingen kvinder på listen, og så siger jeg: &rsquo;Nu må vi lige gå tilbage og se, om vi har misset noget talent&rsquo;. Og det har man ofte. Der er jo ikke et objektivt svar på, hvem der er den bedste,&laquo; forklarer Jens Hjorth.Han mener ikke, at fokus på kønsdiversitet er diskriminerende over for mænd, tværtimod anser han det for diskriminerende ikke at udnytte hele talentmassen &ndash; det vil sige både mænd og kvinder.&raquo;Vi skal ikke ansætte nogen, der tydeligvis er dårligere kvalificeret, på baggrund af køn. Det handler om at sige, at hvis der er talent derude, der af en eller anden grund ikke er kommet i spil, så har vi en forpligtelse til at trække det ud,&laquo; siger Jens Hjorth.Jens Hjorth anser større diversitet for en vej til endnu bedre forskning. Og det er dét, der er hans fokus, frem for en politisk kamp om ligestilling. Derfor ansætter han også forskere fra andre lande og kulturer.&raquo;Mænd og kvinder tænker forskelligt. Franskmænd, amerikanere og kinesere tænker også forskelligt, fordi man kommer fra forskellige kulturer. Det er en diversitetstankegang. Jo mere mangfoldig din arbejdsplads er, jo større muligheder har du for at få nogle diskussioner omkring ting, som man ikke lige kunne forestille sig. Hvis du har en flok 40-50-årige hvide mænd, så får du ikke den samme dynamik, som hvis du har enmelting potaf forskellige typer.&laquo;Centret har dog stadig flere mænd end kvinder ansat, fordi flere mænd end kvinder søger stillingerne. Kønsfordelingen mellem ansøgere svarer nogenlunde til kønsfordelingen af ansatte.Der findes ikke én løsningSom beskrevet i Information i sidste uge har Jens Hjorth sammen med kollegaen Darach Watson lavet beregninger, der viser, at mænd de sidste 10 år har haft en større succesrate end kvinder, når de har søgt forskningsmidler hos Det Frie Forskningsråd (DFF).Han mener, den type data er vigtig at lægge frem, så man kan bevise problemet og forholde sig til det. Peter Munk Christiansen, bestyrelsesformand for Det Frie Forskningsråd, forsikrede, at DFF i deres behandlinger af ansøgninger er &raquo;blinde for køn&laquo;.Den indstilling ser Jens Hjorth som en del af problemet.&raquo;Vi mennesker har så stor tiltro til egen hjerne, at vi tror, vi kan dele sol og vind lige. Når nogen så viser os et stykke papir og siger, at det gør vi ikke, så er mennesker så fantastiske, at de siger: &rsquo;Det har ikke noget at gøre med mig&rsquo;. For mig at se, så ser det ud som om, man ikke er bevidst.&laquo;Professoren mener, at fremlæggelsen af fakta i sig selv godt kan gøre en forskel. For bevidstgørelse er vigtig. Det er bare ikke nok. Man må også beslutte at handle.Han vil dog ikke pege på en universel måde at handle på. Det er nemlig op til den enkelte med ansvar for ansættelse at finde en løsning. Til gengæld er det helt fair at være åben om, hvilke ændringer, man håber vil ske.&raquo;Hvis man har ambitioner om at ændre noget, må man melde det ud. Så må man på de interne linjer finde ud af, hvordan man når målet. Ofte tror jeg ikke, det er nødvendigt at indføre kønskvoter, men hvis man vil gøre det, må man jo så gøre det inden for rimelige rammer,&laquo; siger han.På Dark Cosmology Centre er tre af syv fastansatte kvinder. Og i Jens Hjorths øjne har det været en styrke, der har været med til at gøre centret til et af verdens førende i forskning i mørkt stof og mørk energi. Og nu da der er kommet debat om ligestilling mellem køn i forskningsverdenen, er centret begyndt at dele deres erfaringer. Jens Hjorth har særligt ét budskab: &raquo;Vi har gjort det på vores måde, og nu er vi enormt succesfulde &ndash; så det kan lade sig gøre.&laquo;
