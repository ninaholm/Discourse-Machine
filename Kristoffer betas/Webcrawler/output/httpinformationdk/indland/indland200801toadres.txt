To adresser i spil som nyt ungdomshus



 De mulige kandidater til et nyt ungdomshus er nu snævret ind til to adresser - enten bliver det placeret i København NV eller København SV. Peger politikerne i samråd med brugerne på København SV, bliver det på en adresse ved Enghave Station. I København Nordvest er Frederikssundsvejens Skole i spil som nyt ungdomshus. Det bekræfter SF's Frank Hedegaard, der peger på skolen. "Den ligger tæt på Nørrebro, og den placering accepterer de unge, og det er vigtigt for os," siger Frank Hedegaard. Tirsdag aften holder S, R og SF møde om placeringen af et nyt ungdomshus. 
ritzau

