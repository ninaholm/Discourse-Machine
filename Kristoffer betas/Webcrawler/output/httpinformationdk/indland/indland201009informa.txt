Informations bestyrelsesformand stopper til foråret



 Information skal have ny bestyrelsesformand til foråret. Bestyrelsesformand Torben Möger Pedersen har meddelt bestyrelsen, at han i forbindelse med generalforsamlingen i april 2011 stopper som formand og bestyrelsesmedlem.
»Med ansættelsen af Mette Davidsen-Nielsen som adm. direktør og Christian Jensen som ansvarshavende chefredaktør har vi fået en ny knalddygtig og ung daglig ledelse på plads. Samtidig er Information inde i en god gænge med positiv udvikling i oplaget og en sund økonomi. Det er et godt tidspunkt for mig at stoppe efter 20 spændende år som bestyrelsesformand. Der er brug for yngre kræfter, som kan se på virksomhedens udfordringer og muligheder med friske øjne,« siger Torben Möger Pedersen, der til daglig er adm. direktør for PensionDanmark.

