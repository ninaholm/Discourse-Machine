Politisk Valgpost - dag 9: Højere boligskat, en eksplosion og hvem er Johan?
Efter fokus i valgkampens første uge har været på blå blok, er fokus nu flyttet mod rød blok, hvor der venter Socialdemokraterne en hård dag


 Dagens nyhedEfter at have haft medvind i hele den første uge af valgkampen ser det ud til, at vinden begynder at vende for Thorning.I Jyllands-Posten undsiger regionernes formand, Bent Hansen, Helle Thorning-Schmidt, når det gælder diskussionen om medicinpriser.»I dag tager vi ikke hensyn til prisen overhovedet. Det gør stort set alle andre lande, og derfor er vi jo også nødt til at sige, at vi ikke har ubegrænsede midler,« siger Bent Hansen til avisen.Samtidig har Berlingske tjekket, hvad en række socialdemokratiske folketingskandidater har svaret i TV 2's kandidattest, og det viser sig, at en række socialdemokratiske folketingsmedlemmer ønsker at hæve boligskatten for de dyreste ejendomme. Det Radikale Venstre har længe ønsket, at boligskatten skulle diskuteres, men den socialdemokratiske partitop har blankt afvist det.Erhvervs- og vækstminister Henrik Sass Larsen afviser på vegne af partitoppen sine partifællers ønske:»For nogen som helst kandidater og andre, der må være i tvivl, kan det blankt afvises, at vi hæver nogen boligskatter. Det garanterer vi, og er der nogen som helst kandidat, der skulle være i tvivl om det, så skal de bare ringe til mig, så skal jeg nok forklare dem det,« siger han til avisen.Den historie fik straks formanden for Venstres Ungdom, Jens Husted, til at tweete:»Henrik Sass er givetvis en hård banan, men da han sidst udstedte en garanti, var det imod reform af efterlønnen. ‘Over mit lig‘,« sagde han dengang. Før valget i 2011 ønskede Socialdemokraterne at afskaffe efterlønsreformen – siden tvang et flertal i Folketinget dem til at gennemføre den.
Henrik Sass er givetvis en hård banan, men da han sidst udstedte en garanti var det imod reform af efterlønnen. "Over mit lig" #dkpol #fv15— Jens Husted (@JensHusted) June 3, 2015

Dagens tal: 3.130 Antallet af meningsmålinger, der er foretaget siden 1957.Føler du også, at den ene meningsmåling afløser den anden? Du har fuldstænding ret! Hele 126 meningsmålinger laver samtlige institutter til sammen - og det er blot under valgkampen! I hele 2015 forventer institutterne at producere 240 målinger, skriver Politiken. Dagens overraskelseDer er ingen tvivl om, at hele rød blok er begejstrede for, at Helle Thorning-Schmidt udskrev valget før den 7. juni. Ellers var Enhedslistens Johanne Schmidt-Nielsen faldet for partiets rotationsprincip. Men selv om Johanne Schmidt-Nielsen gennem de sidste fire år har været partiets frontfigur, er det ikke alle på Christiansborg, der kan huske hendes navn. Det afslørede Natholdet onsdag aften. Voxmeter torsdag: Rød blok vokser fortsat 
