Skatteaftale ligger til Enhedslisten
Dansk Folkeparti forlader som det første parti forhandlingerne om en skattereform


 Mens de fleste politikere er taget til folkemødet på Bornholm, og de resterende mødes med Kinas præsident, så er én blevet tilbage på kontoret på Christiansborg: Enhedslistens finans- og skatteordfører, Frank Aaen.
Efter at Dansk Folkeparti torsdag forlod forhandlingerne om en skattereform tyder megetpå, at finansminister Bjarne Corydon (S) snart ringer til Frank Aaen og beder ham komme over i Finansministeriet for at se, om de kan blive enige om en skatteaftale.I hvert fald vurderer DF, at det bliver udgangen på forhandlingerne. Og når Pia Kjærsgaardi forvejen ikke brød sig om det skatteudspil, som lå på bordet i Finansministeriet, så kunne DF lige så godt sige farvel og tak – og få forklaret hvorfor.
Mens der stadig var interesse for at høre forklaringen.Selv om Socialdemokraterne og SF’s bagland helst ser en skatteaftale med netop Enhedslisten, så vil det dog være i strid med regeringsgrundlagets – og ikke mindst de radikales – ønske om brede politiske aftaler.Siden regeringsgrundlaget blev skrevet i oktober har meningsmålingerne imidlertid ændret sig radikalt i Venstres favør.
Lige til det sidste er den store ubekendte derfor Venstres formand, Lars Løkke Rasmussen.Meningsmålingernes konsekvenser udlægges dog forskelligt hos henholdsvis Venstre og regeringen, som begge forsøger at placere skylden for det forventede sammenbrud i skatteforhandlingerne.
Hvor Venstre frygter, at regeringen ikke tør gå længere til højre og give partiet flere indrømmelser, så er denne bange for, at ikke alene vil Lars Løkke Rasmussen nu ikke på nogen måde hjælpe den. Venstres formand er ude på at trække pinen ud, hen over sommeren – og ind i efterårets forhandlinger om finansloven. Så finansministeren skiftevis skal forhandle finanslov i det ene lokale med Frank Aaen og skattereform i det andet med Lars Løkke Rasmussen
Derfor skal skatteforhandlingerne afsluttes inden for de næste 14 dage. Og de foreløbige sonderinger med Enhedslisten er forløbet fint, selv om støttepartiet har gjort det til et ultimativt krav, at forringelsen af overførselsindkomsterne udgår.
Det vil i givet fald betyde en mindre sækning af skatten på arbejde end de bebudede 14 milliarder kroner i 2020. Men regeringen får stadig vedtaget en skattereform i en eller anden form.For én mulighed bliver i dag anset for udelukket i regeringen: a t den helt opgiver skattereformen. Først faldt betalingsringen til jorden og så trepartsforhandlingerne. Hvis også skattereformen røg med ville det være lidt for meget three strikes and you’re out.

