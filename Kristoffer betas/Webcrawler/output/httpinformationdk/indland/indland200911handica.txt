Handicappede lever under uværdige forhold
Siden regeringen trådte til i 2001, er der blevet investeret mindre og mindre i boliger til handicappede. Det betyder, at mange handicappede lever i små boliger uden eget badeværelse eller køkken. Samtidig har ventetiden på en handicapbolig aldrig været længere. 'Det er så uværdigt', siger flere organisationer og politikere
Der er investeret meget lidt i nye og bedre handicapboliger de seneste år,mens andre udsatte grupper har fået stor opmærksomhed. Her sover en handicappet spastiker foran tv'et i sin etværelses bolig.

»Bolig på under 20 kvadratmeter er ledig. Stue og soveværelse i samme rum. Bad på gangen, deles med seks andre. Intet privat køkken eller en kogeplade«.Umiddelbart ville den boligannonce ikke tiltrække særligt mange, men det er de forhold, der tilbydes til over en tredjedel af de 17.000 handicappede voksne, der bor og lever i Danmark.Det viser en undersøgelse fra Socialpædagogernes Landsforbund (SL). Ifølge formanden for SL, Kirsten Nissen, er det »skammeligt«.»Vi taler om tilstande, vi ikke kan være bekendt i det her land. Det er så uværdigt. Der er jo ingen af os, der kan forestille os at bo på 15 kvadratmeter resten af vores liv, men de danske handicappede har ikke andre muligheder,« siger hun.Undersøgelsen viser således, at 60 procent af landets handicapboliger ikke har den standard, man tilbyder andre samfundsgrupper - som for eksempel ved ældreboliger.Stig Langvad, der er formand for Danske Handicaporganisationer, er også forarget.»De handicappedes forhold er under al kritik. Samtidig med, at velstanden i samfundet er steget de sidste mange år, er situationen for de handicappede blevet dramatisk forværret,« forklarer han.Ingen investeringEn ny undersøgelse foretaget af Arbejderbevægelsens Erhvervsråd (AE) viser da også, at siden den nuværende regering trådte til i 2001, er de offentlige investeringer i handicapboliger og vedligeholdelse faldet fra 518 millioner kroner i 2001 til 177 millioner i 2008, hvilket svarer til et fald på 66 procent.Ifølge Martin Madsen, der er analysechef hos AE, er det »næppe noget et velfærdssamfund kan være stolt af«.»De allersvageste i vores samfund er dem, man sparer på. Handicapområdet er et af de steder, der er blevet skåret mest markant på, og det har betydet, at derikkeer blevet bygget nyt, og de gamle boliger er ikke blevet vedligeholdt,« forklarer han og fortsætter:»Det er et område, der altid har været et massivt vedligeholdelsesefterslæb på, men i de sidste syv-otte år er det kun blevet værre.«Lange ventelisterIntet nybyggeri og dårlig vedligeholdelse af de bestående botilbud har også betydet, at ventetiden på at få egen bolig er blevet længere og længere. Der findes ingen central opgørelse over, hvor lange ventelisterne er rundt omkring i landet, men en stikprøve foretaget af foreningen Danske Handicaporganisationer viser, at i hvert fald 5.000 handicappede venter på en bolig - og det gør de i et til tre år afhængig af, hvilken kommune de bor i.Stig Langvad mener, at de store besparelser skyldes kommunernes pressede økonomi.»De er tvunget til at spare et eller andet sted på grund af skattestoppet - og handicappede er nemme at spare på, fordi de ikke råber højt,« siger han.Martin Madsen er enig.»Vi har set, at man har sparet på infrastrukturen, folkeskolerne og nu også handicapområdet. Kommunerne er desperate - de ved ikke, hvor de skal finde pengene henne, og så er det nemmest at spare på anlægsbudgettet frem for på service,« forklarer han.I Københavns Kommune kan en handicappet voksen vente op til 29 måneder på en bolig.National erkendelseIfølge socialborgmester i Københavns Kommune, Mikkel Warming (Enh.), er det uacceptabelt.»Jeg har det dårligt med, vi ikke kan tilbyde bedre forhold. Vores budget er simpelthen bare ikke til det. Jeg har forgæves søgt om penge et utal af gange, især fordi vi i de sidste 12 år har fået seks gange så mange handicappede i kommunen,« siger han og fortsætter: »Dét, der mangler, er en national erkendelse af, at der er behov for flere midler til området. Enten må skattestoppet blive ophævet eller også må man forhøje bloktilskuddet, så kommunerne har en chance.«Tove Larsen (S), der er borgmester og formand for Kommunernes Landsforenings social- og sundhedsudvalg, bakker Mikkel Warming op:»Kommunerne er pressede økonomisk, og så er vedligeholdelse og byggeri noget af det første, vi sparer på. Derfor er vi nødt til at få flere midler, fordi det her er slet ikke godt nok, det er faktisk direkte skammeligt,« siger hun.Men indenrigs- og socialminister Karen Ellemann (V) vil ikke give flere midler, end der allerede er blevet givet.»Det er kommunernes ansvar at opføre det nødvendige antal handicapboliger. Regeringen har forbedret de økonomiske rammer på flere måder, vi har blandt andet forhøjet maksimumbeløbet for byggeri i de kommuner, hvor det er dyrest at bygge. Finansloven for næste år giver også kommunerne en lånepulje på tre milliarder kroner til investeringer i blandt andet handicapboliger,« siger hun.Ministeren er dog enig i, at ventelisterne nogle steder er alt for lange:»Det er ikke godt nok, men jeg mener, at det må være muligt for kommunerne at sikre, at dette område er højt prioriteret, så længden af ventelisterne nedbringes.«
