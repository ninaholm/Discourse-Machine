Opsigtsvækkende sag om søvnsex rejser nye retslige problemer
Den nye diagnose ’sexsomni’ – en lidelse, hvor man ufrivilligt har sex i søvne – blev for nyligt brugt til at frikende en mand for voldtægtsforsøg mod to unge kvinder. Men sagen rejser en række juridiske og filosofiske problematikker omkring, hvilken rolle diagnoser spiller i vores retssystem, mener fagfolk


For nylig blev en 32-årig mand frikendt for voldtægtsforsøg mod to 17-årige piger med henvisning til, at han lider af &rsquo;sexsomni&rsquo; &ndash; en ny diagnose, hvor man ufrivilligt har sex i søvne. Sagen er den første af sin slags i Danmark og er af politiets senioranklager blevet kaldt &raquo;den mest opsigtsvækkende i nyere retshistorie&laquo;.Men dommen rejser også en række nye retssikkerhedsmæssige og filosofiske problematikker, mener fagfolk.&raquo;Det er klart, at man i et retssamfund altid bør tage psykiske lidelser og diagnoser med ind i overvejelserne omkring skyldsspørgsmål. Men spørgsmålet er jo så: Hvor går grænsen for det? Jeg synes, sagen rejser nogle grundlæggende problematikker omkring, hvordan vi bruger diagnoser i vores samfund og ikke mindst, hvornår vi vurderer at kunne holde folk ansvarlige for deres handlinger,&laquo; siger professor i psykologi ved Aalborg Universitet, Svend Brinkmann, der forsker i diagnoser.Carte blanche til overgrebDommen rejser også nogle alvorlige retssikkerhedsmæssige problemer, mener Center for Voldtægtsofre, der er bekymrede for, om sexsomni i fremtiden vil blive brugt som rygdækning til at begå overgreb.&raquo;For det første stiller jeg mig tvivlende overfor, hvordan man kan stille en sikker diagnose. Men når man så alligevel giver folk det her mærkat, hvordan vil man så nogensinde kunne være sikker på, at vedkommende rent faktisk led af et &rsquo;anfald&rsquo; i gerningsøjeblikket? Jeg er meget bekymret for, at flere vil bruge det her til at dække sig ind efterfølgende,&laquo; siger ledende psykolog ved centeret, Anja Hareskov Jensen.Politiets chefanklager og anklager i sagen, Martin Bülow, mener derimod ikke, at det er noget, man skal være bekymret for:&raquo;Det er ikke nogen let sag at få diagnosen. Det kræver mange måneders udredning i et søvnlaboratorium, og det er altså ikke noget, du kan snyde dig til i retslig sammenhæng,&laquo; siger Martin Bülow.Desuden giver diagnosen ikke carte blanche til at begå overgreb, forklarer den nu frikendte 32-årige mands forsvarer, Andro Vrlic:&raquo;Hverken min klient eller andre, der har fået diagnosen, vil nogensinde kunne dække sig ind bag lidelsen &ndash; tværtimod vil de altid være forpligtede til at oplyse andre om lidelsen.&laquo;Der findes ingen officielle tal på, hvor mange mennesker kunne tænkes at have lidelsen, men i både Norge, Sverige og Storbritannien har man tidligere haft flere sager om sexsomni.
