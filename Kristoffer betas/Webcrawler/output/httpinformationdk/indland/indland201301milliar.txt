Milliardreform skal styrke beskæftigelsesindsatsen
Staten styrer bl.a. kommunernes beskæftigelsesindsats gennem refusioner. Regeringen arbejder p.t. på en storstilet reform af systemet. Reformen vækker bekymring i kommunerne – både for økonomi og indhold
Lolland er en af de kommuner, der vil blive hårdt ramt økonomisk, hvis regeringen som bebudet reformerer refusion af udgifter til overførselsindkomster. Her en af jobcentrets medarbejdere og en af kommunens ledige.

De årlige milliardstore udgifter til kontanthjælp, førtidspension, dagpenge og andre overførselsindkomster fordeles efter et regelsæt, som er kompliceret og fuld af uhensigtsmæssige incitamentstrukturer og bør derfor laves om. Så langt er regeringen, kommunerne og flere organisationer, der har med beskæftigelsesindsatsen at gøre, enige. Men hvordan det skal ske, er knap så ligetil. En del kommuner frygter nemlig at blive økonomisk hårdt ramt af den reform af refusionerne, som ifølge regeringen vil lægge sig op af Arbejdsmarkedskommissionens forslag fra 2009.Hovedsigtet med reformen, som regeringen bebudede i sit lovprogram og blev enig i hovedprincipperne for med Venstre, Konservative og Liberal Alliance i forbindelse med førtidspensions- og fleksjobreformen, er at få flere væk fra langvarig offentlig forsørgelse. Det skal bl.a. ske ved at lade det nuværende sindrige og komplicerede system, hvor refusionen afhænger af ydelser og aktivitet, afløse af en model, som aftrapper refusionen, jo længere en borger er på overførselsindkomst. Både Arbejdsmarkedskommissionen og vismændene har peget på, at det nuværende system kan anspore til kassetænkning i beskæftigelsesforvaltningerne:Hvis en kommune i dag står med en sygedagpengemodtager, der har været på sygedagpenge i over otte uger og som ikke kan deltage i virksomhedsrettet aktivering, er det således billigere for kommunen på kort sigt at tilkende vedkommende førtidspension end at lade ham eller hende fortsætte på sygedagpenge. I dét tilfælde vil kommunen få refunderet 30 pct. af udgifterne til sygedagpenge mod 35 pct. af udgifterne til førtidspension svarende til en besparelse på ca. 10.000 kr. om året, som det påpeges i den seneste vismandsrapport fra efteråret 2012:&raquo;På kort sigt kan kommunen således spare penge ved at sende en sygedagpengemodtager på varig offentlig forsørgelse,&laquo; skriver vismændene.Den slags &raquo;uhensigtsmæssige incitamentsstrukturer&laquo; er de fleste enige om, at der bør ryddes op i. Men det store &ndash; og indtil videre temmelig åbne &ndash; spørgsmål er, hvordan ændringen skal gennemføres. Og her er flere udfordringer.Hårdt spændt forInformation har talt med en række embedsmænd og politikere i kommunerne, som er bekymrede over, hvad udsigten til en refusionsreform vil betyde for dem. De fleste er enige om, at det nuværende system ikke fungerer. Men der er alligevel bekymring over særligt den nedtrapningsmodel, som Arbejdsmarkedskommissionen har foreslået, og som regeringen siger, den vil tage udgangspunkt i.Kommuner som Lolland og Langeland, der har mange langtidsledige, kan blive ramt af Arbejdsmarkedskommissionens nedtrapningsmodel &ndash; med mindre den bliver gennemført med særlige overgangsordninger for en række kommuner. Lolland Kommune har p.t. 3.200 førtidspensionister, som har været på førtidspension i over tre år.&raquo;Vi er utrolig hårdt spændt for. Vi har Danmarks højeste sociale indekstal, der bliver ved med at stige. Jeg tror ikke, at det bliver bedre på nogen som helst måde med den her refusionsreform,&laquo; siger Torben Hansen (SF), viceborgmester i Lolland Kommune.Men også i Horsens og Aalborg fremhæver man særlige forudsætninger, der kan gøre en refusionsreform strabadserende for kommunekasserne.&raquo;Vi har lige set med finanskrisen, hvad store konjunkturudsving betyder. I områder med høj strukturel ledighed, vil ledigheden blive forstærket i dårlige økonomiske tider. Det vil betyde, at de områder, der i forvejen har det svært, vil få en meget stor økonomisk byrde, hvis man fjerner refusionen efter en periode. Det kan vælte kommunekasser,&laquo; advarer Preben Buchholt, der er direktør i Beskæftigelsesforvaltningen i Aalborg Kommune.Han mener, at Arbejdsmarkedskommissionens forslag forudsætter en jævn udvikling på arbejdsmarkedet.&raquo;Der, hvor det går rivende galt, vil være, når konjunkturerne ud fra et internationalt perspektiv udvikler sig til ugunst. Hvis man vil se konsekvenserne, kan man bare regne Arbejdsmarkedskommissionens model ud efter historiske tal. Så kan man se, hvordan nogle kommuner vil blive ramt,&laquo; siger Preben Buchholt, der slet ikke mener, at man bør bruge incitamentsmodeller på store områder som dagpenge, sygedagpenge og kontanthjælp.&raquo;Det skal man passe meget på med. For den enkelte kommune kan simpelthen ikke påvirke de her mange milliarder kroner. Det er bestemt udefra, og det er bestemt af de internationale konjunkturer,&laquo; siger han.KonjunkturfølsomI Horsens Kommune understreger direktør Peter Sinding Poulsen, at man er enige i grundtanken om, at der skal gøres noget ved refusionssystemet.&raquo;Dels er de nuværende regler meget komplicerede og har nogle forkerte incitamenter. Derfor er det fornuftigt at se på. Men Horsens Kommune er også en kommune, som er mere konjunkturfølsom, og det betyder, at vi godt kan være nervøse for, at det her kan blive hårdt for kommunekassen.&laquo;I gode tider er der ikke mange arbejdsløse i Horsens Komme på grund af mange produktionsvirksomheder, som blomstrer, når det går godt for økonomien. I nedgangstider forsvinder arbejdspladserne imidlertid, og derfor vil Horsens også blive udfordret af en såkaldt nedtrapningsmodel.Også i Langeland Kommune er man forsigtigt bekymret over regeringens planer. Kommunaldirektør Jørgen Christiansen vil &raquo;ikke begynde en klagesang&laquo;, før han har set regeringens endelige udspil, men siger:&raquo;Vi er altid meget opmærksomme på den slags, fordi vi har en befolkningssammensætning, som er anderledes end i det øvrige land. Det kan sagtens blive et problem, særligt for kommuner der ikke har det antal arbejdspladser, som andre kommuner har. Vi vil blive meget bekymrede, hvis der bliver lavet en refusionsændring, som hovedsageligt motiverer til, at en kommune skal etablere arbejdspladser. For så har vi det klart sværere end f.eks. et trekantsområde.&laquo;I FOA er man skeptisk over for planerne, og ifølge Informations oplysninger er holdningen den samme i LO, hvor man dog afventer det endelige udspil fra regeringen. Lige nu sidder en gruppe embedsmænd på tværs af ministerier og arbejder på det endelige oplæg. Det eneste, der er meldt ud, er, at det er nedtrapningsmodellen, som regeringens arbejde bygger på.Nogle peger på risikoen for, at et nyt system vil betyde, at de allermest udsatte borgere bliver nedprioriteret til fordel for dem, som kommunerne har større chance for hurtigt at få ud af offentlig forsørgelse igen.Beskæftigelsesminister Mette Frederiksen (S) har ikke haft mulighed for at lade sig interviewe om reformplanerne til Information. Men hun har tidligere tilkendegivet, at regeringen er opmærksom på disse udfordringer.&raquo;Det må aldrig blive sådan, at man ude i kommunerne spekulerer i bare at lade nogle folk sidde, fordi man alligevel ikke tror, at man kan nå at få dem på fode igen i løbet af f.eks. tre år, før refusionen bortfalder, og derfor i stedet bruger kræfterne på de mere ressourcestærke. Det vil være en meget skadelig måde at betragte mennesker på. Derfor bruger jeg en del kræfter på at finde en model, som sikrer, at det ikke kun er de stærkeste, man hjælper,&laquo; sagde Mette Frederiksen før jul i et interview med Ugebrevet Mandag Morgen.Arbejdsmarkedskommissionen har selv vurderet, at en tredjedel af kommunerne vil tabe på reformen. Og selv om en del af den direkte refusion kommer tilbage over bloktilskuddet, har det stor betydning for kommunernes indsats. Hvis pengene bliver givet over bloktilskuddet, kan de ende med at blive brugt til at lukke huller andre steder i slunkne kommunekasser og dermed ikke komme de arbejdsløse til gode.&nbsp;
