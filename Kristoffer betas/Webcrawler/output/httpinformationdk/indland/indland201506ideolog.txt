Ideologierne er tilbage i dansk politik
Venstre vandt magten, men gik sammen med de øvrige gamle partier samlet set tilbage. Med Alternativet og fløjpartiernes markante fremgang tegner der sig en ny skillelinje i dansk politik mellem de nye ideologiske partier og de gamle partiers ’nødvendige reformpolitik’. Spørgsmålet er, om det betyder færre eller snarere en anden slags reformer i fremtiden
Johanne Schmidt-Nielsen fra Enhedslisten snakker med vælgere ved Nørrebro Runddel.

Partiets egne fodsoldater har beskrevet skabelsen af Alternativet som at bygge et fly imens det hænger i luften. Med grønne balloner og en leder i evigt cyklende og sejlende bevægelser skrev partiet historie, fik fast parlamentarisk grund under fødderne og stormende ind i det nye folketing.Alternativet og yderfløjspartierne har sejret i kampen om at kapre flest nye stemmer blandt danskerne. Det er valgets ene sandhed. Den anden er, at de gamle partier med Venstres Lars Løkke Rasmussen som den ubestridte leder af blå blok genvinder magten, til trods for at de gamle partier samlet set gik betydeligt tilbage. Dermed tegner der sig en ny skillelinje i dansk politik, som ikke længere går mellem de to blokke, men mellem de nye og de gamle partier.Et jordskred, som dengang i det mytologiske 1973, hvor tre nye partier og to gengangere rystede gammelpartierne Det Radikale Venstre, Socialdemokratiet, Venstre og Konservative, er der ikke tale om, hverken i dramatik eller i antallet af nye partier. At dette valg alligevel giver mindelser hænger sammen med de gamle partiers tilbagegang, som skyldes, at der er ny muld at så i hos vælgerne. Her spirer visionerne og ønsket om forandring. Vælgerne har længtes efter et opgør med &raquo;nødvendighedens politik&laquo;. De er trætte af klumpspillet på midten og den økonomiske kopimedicin ordineret af Socialdemokraterne og Venstre.De nye partier har givet ideologierne et comeback i dansk politik.&raquo;Ideologier er blevet dømt ude, men de dukker frem indimellem, og det ser vi gode eksempler på nu, hvor de mere ideologisk rene partier Alternativet, Liberal Alliance og Enhedslisten har fået et godt valg,&laquo; som Rune Stubager, professor i statskundskab ved Aarhus Universitet, udtrykker det.Hans kollega ved Institut for Statskundskab på Københavns Universitet, professor Kasper Møller Hansen, mener også, at det er Alternativet og Liberal Alliances ønske om mærkbare forandringer, der har tiltalt vælgerne.&raquo;Alternativets klare visioner bryder med den måde, man er kommet til at tænke politik på i Danmark, hvor regnearksdemokratiet har domineret. Samtidig har LA haft fem klare og simple mærkesager, som de gentager igen og igen. De viser tydeligt, hvor de står, og hvor de vil hen. Det er måske ikke hele pakken af en ideologi, vi ser hos de to partier, men mindre dele,&laquo; siger Kasper Møller Hansen.Johanne Schmidt-Nielsen fra Enhedslisten snakker med vælgere ved Nørrebro Runddel.Ulrik HasemannReformviljeOg spørger man to veteraner, der hver især har repræsenteret de to gamle partier, Socialdemokraterne, der gik en anelse frem, og Venstre, der gik tilbage, i en menneskealder, er de slet ikke kede af udviklingen. Tværtimod hilser de ideologierne og visionerne velkommen tilbage i dansk politik.&raquo;Partier som Enhedslisten, Liberal Alliance og Alternativet er ubestrideligt mere ideologiske. Og jeg har ikke spor imod det, for det reducerer politikerleden, når debatten i højere grad kommer til at gå på forskellige fremtidsvisioner, ideer og ideologier i stedet for, at partierne klumper sig sammen på midten og diskuterer udenomsværker, f.eks. personer i stedet for politik,&laquo; siger tidligere undervisnings- og integrationsminister for Venstre, Bertel Haarder, den længstsiddende parlamentariker i Folketinget, og fortsætter med et eksempel:&raquo;Hvorfor er der ikke meget mere debat om frihed, og hvordan vi kan give borgerne magten over velfærdsstaten i form af frikommuner, friskoler og frit valg i sundhedssektoren? Vi er jo i realiteten enige om, at vi skal have en kæmpe stor offentlig sektor. Men der er brugt alt for mange kræfter på at diskutere, om den skal vokse med et par promiller eller ej,&laquo; siger han.Ritt Bjerregaard, tidligere socialdemokratisk undervisningsminister og overborgmester i København supplerer:&raquo;Jeg ville måske hellere sige, at politikken er tilbage. Som en modsætning til nødvendighedens politik, hvor man ikke har brug for politik, fordi bureaukrater og embedsmænd definerer, hvad der er nødvendigt. Alternativet er meget løst, og jeg tror de får en mængde vanskeligheder. Men de vil til noget til venstre, mens Liberal Alliance vil noget til højre.&laquo;Der er også andre forklaringer på gammelpartiernes tilbagegang, konstaterer de to valgforskere. Diskussionen om Helle Thorning-Schmidts (S) løftebrud og Lars Løkke Rasmussens (V) problemer med troværdigheden har skubbet vælgerne i armene på fløjpartierne.Men professor i komparativ økonomisk politik ved Copenhagen Business School, Ove Kaj Pedersen, ser også konturerne af et langt dybere sammenbrud tegne sig i valgresultatet.For nok er de nye partier åbenlyst mere ideologiske og ønsker hastigere forandringer på nogle udvalgte områder. Men i bund og grund planter de alle deres ideologisk rentonede flag i samme jord: den socialdemokratiske velfærdsstat. Partier som Enhedslisten og en af valgets store vindere, Dansk Folkeparti, er konservative i den forstand, at de afstår fra eller meget nødigt deltager i reformeringen af velfærdsstaten.De gamle reformvenlige partier sidder med andre ord stadig på magten i dansk politik. Men de taber samtidig vælgere, netop fordi de vil reformere velfærdsstaten, påpeger Ove Kaj Pedersen.&raquo;Midterpartierne er pressede af fløjene, der repræsenteres af &rsquo;status quo-partierne&rsquo;, som ikke er en del af centrum-venstre og centrum-højres bestræbelser på at udvikle de rigtige reformer med henblik på at tilpasse Danmark til de eksterne globale betingelser. Socialdemokraterne har været et &rsquo;catch all-parti&rsquo;, et stort folkeparti, der i lange perioder har integreret både en højrefløj og en mere yderligtgående venstrefløj og bøjet dem ind mod midten. Den koalitionsstrategi kollapser nu ved at fløjpartierne selvstændiggør sig. Det er reformvilligheden, der er på spil,&laquo; siger han.At denne strategi har virket indtil nu bekræftes blandt andet af, at Danmark i modsætning til for eksempel Tyskland ikke hidtil har haft et rent grønt parti som Die Grünen repræsenteret i Folketinget. I stedet har de etablerede partier, sammenlignet med andre europæiske lande, i højere grad integreret den grønne dagsorden, bæredygtighed, kvindesagen og andre af 1970&rsquo;ernes politiske dagsordener i sig, mener Ove Kaj Pedersen. En af årsagerne til yderfløjspartierne eller &rsquo;status quo partiernes&rsquo; vælgerfremgang skal ifølge professoren findes i den offentlige sektors størrelse, der betyder, at store vælgergrupper enten er offentligt ansatte eller afhængige af offentlige ydelser eller service.&raquo;Disse grupper har en egeninteresse i at stemme på status quo. Derfor tror jeg, at det især er de offentligt ansatte, eller de, der er afhængige af det offentlige, der splitter sig ud på fløjene, som nogle meningsmålinger f.eks. har vist, at lærerne har gjort efter folkeskolereformen. En af konsekvenserne af, at vi har bygget en stor velfærdsstat, som er blevet forandret så gennemgribende og hastigt, er, at det udmarver mange og skaber utryghed,&laquo; siger han.Bertel Haarder finder også en forklaring på bevægelsen ud mod fløjene i samme &raquo;konservatisme&laquo; hos vælgerne:&raquo;Den betyder, at folk er meget godt tilfredse med samfundet, som det er. Men fløjpartierne er jo heller ikke så yderligtgående endda. Enhedslisten er ikke så socialistiske, at det gør noget, og Liberal Alliance er ikke så liberalistiske, at det gør noget. Desuden har EU&rsquo;s indre marked og globaliseringen skabt et fælles vilkår, som hverken Liberal Alliance eller Enhedslisten for alvor anfægter,&laquo; siger Bertel Haarder.Anders Rye SkjoldjensenNye typer reformerAt gammelpartierne trods de nye forskydninger i det danske vælgerhav fortsat beholder regeringsmagten skyldes ifølge Rune Stubager, at vælgervandringerne først og fremmest sker inden for de to store blokke.Desuden ønsker de vælgere, der har stemt på fløjpartier som Enhedslisten, Liberal Alliance og Alternativet sig næppe, at deres partier skulle sidde alene med magten, men blot trække magten i en bestemt retning.&raquo;De to blokke eksisterer stadig, og der flyttes rundt på stemmerne inden for blokkene, men de står jo stadig ret lige. Der er kommet ét nyt parti i Folketinget, mens vi ved jordskredsvalget i 1973 fik fordoblet antallet af partier. Fremskridtspartiet, CD og Kristeligt Folkeparti kom ind som nye partier, mens Danmarks Kommunistiske Parti og Retsforbundet kom ind igen efter at have været ude i en periode,&laquo; siger Rune Stubager.Men hvad vil fløjpartiernes sejr så betyde for det fremtidige parlamentariske styrkeforhold? Dansk Folkeparti havde banen for sig selv, da det som nyt parti satte udlændingepolitikken på dagsordenen. I dag er to tredjedele af partierne fulgt i DF&rsquo;s fodspor.&raquo;Det er svært at sige noget om Alternativets betydning. De har jo ikke det grønne og bæredygtighed for sig selv, da både SF, Enhedslisten og de radikale har overlappende synspunkter,&laquo; siger Rune Stubager.Men fløjpartierne kan sagtens få masser af indflydelse som parlamentariske støttepartier. At de ikke skulle tage ansvar, som kritikken har lydt, køber Ove Kaj Pedersen ikke.&raquo;Et parti kan påtage sig regeringsansvar ved at støtte en regering konsekvent. Det har især Dansk Folkeparti, men også Enhedslisten bevist. I Danmark har vi parlamentarisk tradition for, at det er politisk selvmord at sige, at man ikke vil tage regeringsansvar. Mellemvejen er, at man påtager sig et ansvar, men placerer sig der, hvor man får mest indflydelse,&laquo; siger han. Hvor meget indflydelse, fløjpartierne kan tilkæmpe sig, afhænger ifølge professoren af, hvor meget de får en fornemmelse af, at der også i fremtiden er stemmer i at indtage en oppositionel holdning.&raquo;Både centrum-venstre og centrum-højre kan blive afhængige af fløjene i forhold til noget af den politik, de vil føre. Men det behøver ikke at betyde mindre reformvilje på udvalgte områder. For eksempel kan vi komme til at se en reformbølge, som enten har vægt på bæredygtighed og det grønne, udlændingepolitik eller mere liberalisme. Så på marginalerne kan reformindholdet ændre sig, alt efter hvor mange mandater fløjene har opnået. Nok har centrum magten, men det er i stigende grad koalitionspartnerne, der giver tone til reformer,&laquo; siger Ove Kaj Pedersen.
