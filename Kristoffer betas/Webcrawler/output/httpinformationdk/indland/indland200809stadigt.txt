Stadig tvivl om kommission



 Det er stadig usikkert, om regeringen vil nedsætte en lønkommission. Fagbevægelsen sagde torsdag nej til finansminister Lars Løkke Rasmussens (V) udspil. Ministeren undrer sig og siger, at det nu er op til fagbevægelsen, hvis en lønkommission skal blive til noget. Hovedorganisationen LO afviser at tage ansvaret. Fagbevægelsen har nemlig foreslået ændringer i ministerens udspil. "Bolden ligger hos Lars Løkke. Jeg synes, at han skulle åbne sin post og se på de ændringsforslag, vi har sendt ham. Og så snakker vi om det derfra. Jeg hæfter mig ved, at Lars Løkke er åben over for justeringer," siger Harald Børsting. 
ritzau

