EU: 32 procent vedvarende energi



 EU-Kommissionen vil have, at Danmark i 2020 skal få 32 procent af sin energiforsyning fra vedvarende kilder. Tallet er højt sat, og klima-minister Connie Hedegaard (K) slår sig i tøjret, siger flere kilder til Ritzau. For Danmark skal oplægget ses i forhold til, at den danske regering sidste år planlagde 30 procents vedvarende energi i Danmark i 2025. Danmark er ikke det eneste land med problemer, og infighten er intens ifølge flere kilder. En række øst- og sydeuropæiske lande lægger op til en kontroversiel og ny formel, som fordeler byrderne efter bruttonationalprodukt per indbygger. 


