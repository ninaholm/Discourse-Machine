DF vil sætte psykiatrien på finansloven
DF erklærer sig parat til at sætte hele psykiatrien på finansloven, hvis Socialdemokraterne vil være med til at nedlægge satspuljen. På sit første sommergruppemøde efter massakren i Norge var folkepartisternes vanlige krav om udlændingestramninger fraværende
Pia Kjærsgaard understreger, at fraværet af forslag om udlændingestramninger intet har at gøre med massakren i Norge.

Dansk Folkeparti erklærer sig nu klar til at sikre hele psykiatriområdet en fast, årlig finansiering ved at sætte detpå finansloven. Som Information har beskrevet i de seneste uger, er en stor del af finansieringen af selv direkte driftsudgifter som faste sengepladser på psykiatriske afdelinger finansieret via satspuljemidlerne, der fremskaffes ved en årlig udhuling af overførselsindkomsterne.Det erklærer folkepartisterne, der i går holdt sommergruppemøde i Middelfart, sig nu klar til at gøre op med.»Patientorganisationerne har i mange år henvendt sig til os og sagt: Kan vi ikke komme over på den almindelige finanslov, så det at hjælpe psykiatriske patienter bliver en almindelig opgave for samfundet ligesom alle mulige andre dele af sundhedsområdet. Dét synspunkt har vi meget stor sympati for,« siger partiets finansordfører, Kristian Thulesen Dahl.Han mener, at psykiatrien har måttet »hutle sig igennem« i en stadig kamp for bare at fastholde niveauet på de ofte tidsbegrænsede satspuljebevillinger.»Derfor får man aldrig etableret et varigt niveauløft i hjælpen til de psykiatriske patienter i modsætning til for eksempel kræftområdet.«S skal være med på legenDer er dog ét stort 'men' i DF's forslag. Skal psykiatrien løftes over på finansloven, skal Socialdemokraterne være klar til at opsige satspuljeforliget sammen med DF og dermed love at afskaffe satspuljeordningen efter et valg.»Hvis vi to partier gør det i fællesskab, er der en meget stor sandsynlighed for, at vi med vores vægt, uanset hvem der vinder regeringsmagten, kan sikre, at satspuljeordningen bliver udfaset efter valget,« siger Kristian Thulesen Dahl med henvisning til, at Socialdemokraternes kongres i 2008 vedtog en principbeslutning om at afskaffe satspuljen.Men en afskaffelse af satspuljen skal ikke nødvendigvis gennemføres for at sætte psykiatrien på finansloven, siger Socialdemokraternes socialordfører Mette Frederiksen.»Dansk Folkeparti kunne jo starte allerede nu med at støtte vores og SF's forslag om at styrke psykiatrien med 2 mia. kr. om året via finansloven,« siger hun og afviser, at den socialdemokratiske folketingsgruppe er løbet fra den gamle kongresbeslutning.»Vi er midt i en økonomisk krise, og det ville blive meget dyrt at afskaffe satspuljen og lægge den over på finansloven i stedet. Derfor er vi blevet enige om at gå efter mere målrettede forbedringer blandt andet en styrkelse af psykiatrien,« siger hun.SF's Özlem Cekic kalder direkte DF-forslaget for »dobbeltmoralsk«.»Ikke en eneste gang i de forhandlinger, der har været om fordeling af satspuljen, har de taget ordet og sagt, at finansieringen af psykiatrien burde flyttes over på finansloven, eller bare støttet os, når vi sagde det. Og ikke én gang igennem ti års finanslovaftaler med regeringen har de selv taget initiativ til det,« siger hun.Ingen båndAt slagnumrene på Dansk Folkepartis sommergruppemøde i år handlede om satspulje og psykiatri og om at nedlægge regionerne er symptomatisk for partiets situation efter massakren i Norge.Selv om alle i partiet energisk understreger, at de ikke føler noget moralsk medansvar overhovedet for den erklærede nationalkonservative Anders B. Breiviks gerninger og derfor ikke har tænkt sig at lægge linjen om eller moderere tonen i udlændingedebatten, var det i hvert fald ikke på dette års sommergruppemøde, at partiet gentog sidste års håndfaste krav om at sætte en stopper for ikkevestlig indvandring. Et forslag om udvidede beføjelser til tolderne var det eneste, der smagte lidt af rigtig 'danskhedskamp'.Men dét havde intet med Norge at gøre, understregede Pia Kjærsgaard.»Vi lægger ikke bånd på os selv. Var vi kommet med en lang stribe af forslag om udlændingestramninger, så tror jeg også, at vi var blevet kritiseret. Med det havde vi så taget med, hvis vi havde fundet, at det skulle gøres nu,« sagde Kjærsgaard.Hun erkendte dog, at højreekstremister »nok ikke melder sig ind i Det Radikale Venstre«, men i højere grad kan være tiltrukket af Dansk Folkepartis stramme udlændingepolitik.»Men så er det bare, at vi er meget årvågne og opmærksomme og fortsat vil være det,« sagde hun og henviste til den række af tilfælde, hvor DF-ledelsen håndfast har smidt medlemmer med ekstreme udtalelser ud af partiet.I debatten er der nogle, der har sagt, at lige så lidt man kan stille jer i Dansk Folkeparti til regnskab for Breivik, lige så lidt kan almindelige muslimer eller imamer stilles til ansvar for, hvad islamistiske terrorister foretager sig. Hvad siger I?»Man har ansvar for sine egne handlinger, og det er også det, Anders Breivik har. Det er også derfor, at det er så forkert, når nogen begynder at tale om selvransagelse. Det er hans skyld og ingen andens«Men hvad synes du om sammenligningen mellem den afstandtagen, nogle kræver af jer og så den, der kræves af muslimer?»Vi har faktisk brugt tre uger snart på at lægge afstand til det her. Jeg tror ikke, at vi kommer det nærmere,« siger Pia Kjærsgaard.
