Gode alternativer til biobrændstof søges
I går blev et nyt direktiv, som vil sænke brugen af fødevarer til produktion af energi, præsenteret. Danske ngo’er er positive over for direktivet, men spørger, hvad de CO2-begrænsende alternativer skal være. Klimaministeren ser heller ingen nemme løsninger
Klima- og energiminister Martin Lidegaard vil have sat turbo på udbredelsen af elbiler i Danmark.

Mens fødevarekrisen raser, bliver raps, soja, sukkerroer, hvede og majs forarbejdet og hældt i tanken på biler frem for i sultne menneskers maver.Biobrændsel udgør i øjeblikket 4,65 procent af den europæiske transportsektors energibehov. Men her skal der trækkes en streg i sandet, for i går kom EU’s klimakommissær Connie Hedegaard og den tyske energikommissær Günther Oettinger med et forslag til et EU-direktiv, som skal sætte et loft over den nuværende brug af den såkaldte 1.-generationsbiobrændstof og stille skærpede CO2-krav til eventuelle nye produktionsanlæg i branchen.Ifølge danske ngo’er er det det eneste moralsk forsvarlige at gøre, men det komplicerer de målsætninger, man fra EU’s side har, om, at 10 procent af transportsektorens energibehov skal være dækket af vedvarende energi i 2020.»Problemet har været, at man så biobrændstoffer som den eneste mulighed for at opnå målsætningen. Man har for sent indset, at det var urealistisk udelukkende at satse på biobrændstoffer,« siger koordinator for paraplyorganisationen 92-gruppen, som repræsenterer 22 danske miljø- og udviklingsorganisationer, Troels Dam Christensen,»Målet om at opnå de 10 procent kræver, at man kan gøre tingene bæredygtigt. Ellers er der ingen logik i det,« tilføjer han.Batterier på hjulKlima-, energi- og bygningsminister, Martin Lidegaard (R), betragter det som muligt at nå EU-målsætningen, men er i øjeblikket usikker på, hvilke midler der skal tages i brug.»Jeg har intet quick fix, som kan løse problemet, jeg tror, at vi kommer til at leve med, at transportsektoren skal angribes fra mange forskellige vinkler,« siger Martin Lidegaard.Om få måneder vil regeringen fremlægge en klimaplan, som vil indeholde et katalog med virkemidler til at opnå de 10 procent vedvarende energi i transportsektoren. Kataloget vil blandt andet indeholde 12 råd, som klimaministeren har modtaget fra transportsektoren selv.Personbiler alene står for omkring 12 procent af den totale udledning af CO2 fra EU. Derfor er et af Martin Lidegaards bud at gøre noget for, at elbiler bliver udbredt.»Vi skal have udbredt en infrastruktur i hele det store vejnet så hurtigt som muligt, så folk føler sig trygge ved at kunne få tanket deres elbiler,« siger han og kommer også med nogle overordnede bud på, hvordan man kan nå EU’s klimamål:»Vi skal stille øgede krav til energieffektivitet i elbiler, og så tror jeg, at der er potentiale i gas og ikke mindst biogas. Men når alt det er sagt, vil jeg sige, at der stadig bliver brug for at 2.- og 3.-generationsbiobrændstoffer bliver udviklet,« siger Martin Lidegaard.Potentialet i elbilerne bliver også set af klimamedarbejder hos Greenpeace, Dan Belusa.»Elbilerne bliver kun renere og renere, jo flere vindmøller vi får bygget. Det er langt vigtigere at få en positiv udvikling sat i gang med elbilerne end at have 10 procent af 1. generation af biobrændstof, som vi allerede nu godt ved er noget juks. Hvis man vil bruge vind og sol, er batterier på hjul vejen frem,« siger Dan Belusa.Salget af elbiler går dog trægt. Frem til august i år var der blevet solgt 280 elbiler i Danmark. Det er langt fra skatteminister Thor Möger Pedersens (SF) målsætning, som han i tirsdags i Folketinget udtalte var på 1.000 solgte, og endnu længere fra branchens målsætning om at sælge 5.000 i 2012.’Fint at sige stop’Loftet på brugen af 1.-generationsbiobrændstof forventes at blive sat ved fem procent, men Martin Lidegaard ser gerne, at 1. generation af biobrændstof slet ikke bliver brugt.»Det er en svær problemstilling, fordi vi jo har fået en masse mennesker til at investere en uhyggelig masse penge i denne industri. Vi kan ikke bare lukke og slukke i morgen. Det vil jo være at rive tæppet væk under de investorer, som i god tro har investeret. Men der er ingen tvivl om, at der skal skrues gevaldigt op på kravene til 1. generation af biobrændstoffer. Præcis hvornår vi fra dansk side vil afskaffe 1. generation, er for tidligt at sige. Men det er klart, at alle i længden har interesse i, at vi ikke støtter brændstoffer, som ikke har en ordentlig klimaeffekt. Det er jo helt forkert politik at støtte,« siger klimaministeren.Blandt ngo’erne er der også stemning for, at brugen af 1.-generationsbiobrændstof skal stoppes.»De nuværende problemer er skabt af det nuværende forbrug, og det er fint, at man siger stop for at øge forbruget yderligere, men når man ved, at det hverken hjælper klimaet, regnskoven eller menneskene at opretholde de fem procent, undrer det mig, at man ikke fuldstændig afskaffer det,« siger Dan Belusa fra Greenpeace.
