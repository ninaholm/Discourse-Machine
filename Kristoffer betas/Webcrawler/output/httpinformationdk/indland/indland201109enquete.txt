Enquete: Enhedslisten & muserne
Det rød-grønne Ø står som en af valgets sejrherrer. Hvad skal stemmerne bruges til, og hvad må det koste? Repræsentanter for muserne giver her deres svar


KærlighedsdigtningTømrer-Claus, musiker’Enhedslisten skal bruge valgsejren til at være et oppositionsparti, som holder de andre partier i ørerne. De får en vis indflydelse, som de skal bruge på de områder, som er deres mærkesager’.– Og den største fare?’Der er sgu’ ingen fare, for de bliver et oppositionsparti. Og det er et godt parti at have i opposition. Så vidt jeg kan se, er der overhovedet ingen fare.’KomedieErik Clausen, instruktør’Enhedslisten skal spille en dobbeltrolle: De skal både støtte et rødt flertal og samtidig være en opposition, der kommer med den kritik, som de andre ikke tør fremføre. Her tænker jeg hovedsageligt på krigene i Afghanistan og Libyen. Venstrefløjen har ligget underdrejet i selvmedlidenhed og masochisme og er blevet pisket med ’De Røde Lejesvende’. Enhedslisten skal gøre den nye venstrefløj og den nye generation synlig og bringe humanisme og måske ligefrem poetiske synspunkter ind i debatten.Faren er, at Enhedslisten udvander sin rolle og bliver et midtsøgende parti. Måske risikerer de endda at skabe splittelse i deres eget parti. Personligt synes jeg ikke, at de skal være bange for det. Alting har sin pris, og her i livet kan man ikke få det hele: Du kan ikke både få folkets kærlighed og elitens respekt. Jeg foreslår Enhedslisten, at de søger folkets kærlighed.’TragedieKim Fupz Aakesen, manuskriptforfatter’Den største fare eller frustration for Enhedslisten bliver at møde virkeligheden. Det er jo nemt nok at holde sig uden for den politiske virkelighed. Jeg tror, at Enhedslisten vil opdage, at der er helt vildt beskidt i magtens maskinrum, hvor de nu skal ned. Enhedslisten er jo på mange måder venstrefløjens modstykke til Liberal Alliance, altså et parti, der lancerer sig med en enkelt verdensopfattelse og nogle hurtige snuptagsløsninger. Nu vil de opdage, at det er virkelig indviklet at gå på kompromis, når man ikke bare kan få sin vilje.’Episk digtningKnud Romer, forfatter’Hvis Enhedslisten vil have parlamentarisk indflydelse, skal de gå på kompromis med deres gakkede idealer. Det har SF allerede gjort, men de er jo samtidig holdt op med at være SF. Hvis Enhedslisten gør det samme, så holder de op med at være Enhedslisten. Partiet fremstiller sig selv som demokratiets vagthund, og personligt er jeg glad for, at der kommer mere pondus bag, når de beder de rige om at betale ved kasse 1.Den største fare for os andre er, hvis Enhedslisten for alvor få noget at skulle have sagt. De vil jo ændre Danmark til et stalinistisk tredjeverdensland … For Enhedslisten er den største fare, at de bliver for gode venner med magten. Det er nu engang sværere at kritisere love, som man selv er med til at lave. Hvis Enhedslisten bliver en del af apparatet, bliver de også en del af mystificeringen.’Historie­skrivningPeter Øvig Knudsen, forfatter’Selv om der er mange velmenende unge mennesker i Enhedslisten, der ikke har levet i 1970’erne, så er det umuligt at se bort fra, at partiet er et sammensurium af gamle partier, hvoraf jeg selv har været med i det ene, der repræsenterer fundamentalisme og dogmatisme. De leninister, der er med fra gamle dage, står nok ikke til at redde, så den største fare er, at de mange unge ikke sætter sig ordentligt ind i den tankegang, der gennemsyrer deres program, som taler om ikkedemokratiske metoder.’Stjerne­tydningKarl Aage Jensen, astrolog’Enhedslisten skal gøre det, de er gode til, nemlig bide sig fast og trække de andre til venstre. Den største udfordring for dem bliver en diskrepans mellem Johanne Schmidt-Nielsens ’star quality’ og så partiets fundament. Hun gør det godt, og som jeg allerede har forudset i mit horoskop for hende i Astrologimagasinet Horoskop, så står hun for en fordobling, hvis ikke mere af stemmer. Men hvad når hun holder op? Så kommer de til at mangle nogle stemmer.’uda
