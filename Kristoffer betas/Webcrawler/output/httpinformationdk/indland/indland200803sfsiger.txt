SF siger nej til Pia K. som taler ved SF-demo



 DF's leder, Pia Kjærsgaard, har meldt sig forgæves som taler til en stor demonstration, som SF-formand Villy Søvndal har foreslået mod religiøs og politisk fanatisme. Han vil ikke have hende på talerlisten. "Hun kan lave sin egen demonstration, og så kan vi se, hvem der er flest," siger Søvndal. Kjærsgaard synes ellers, at ideen om demonstrationen er glimrende, da modstanden imod religiøs og politisk fanatisme præcis er det, som DF står for. Og derfor undrer Kjærsgaard sig over SF-formandens afslag. "Villy Søvndal er meget kedelig i sine udtalelser," siger Pia K.
ritzau

