Vi behandler vores døende til allersidste suk
Døden er gået fra at være eksistentiel til et medicinsk kapløb, hvor vi bliver behandlet til det allersidste – også selv om der ikke er håb om overlevelse. Men det endsige fokus på at holde døende i live giver mange patienter en lidelsesfuld sidste tid og levner ringe muligheder for at forsone sig med døden, lyder det fra eksperter
Nye metoder, medicinske præparater og eksperimentel behandling har ikke kun øget gennemsnitslevealderen i Danmark. Det har også betyder, at mange patienter med eksempelvis kræft, bliver behandlet lige til de dør, selv om alle ved, at der ikke er håb om helbredelse.

Aldrig har vi kunnet mere, når det gælder behandling af livstruende sygdomme: Nye metoder, medicinske præparater og eksperimentel behandling har ikke kun øget gennemsnitslevealderen i Danmark. Det har også betydet, at mange patienter med eksempelvis kræft bliver behandlet, lige til de dør, selv om alle ved, at der ikke er håb om helbredelse.Men ifølge eksperter betaler mange patienter en høj pris i jagten på lidt ekstra tid at leve i. For det kan gå hårdt ud over livskvaliteten.&raquo;Behandlingsbilledet er ændret de senere år. Du kan behandle meget mere og meget længere. Men patienterne lever også som meget syge i længere tid, og både med symptomer på sygdommen, men også med smertefulde følger af behandlingen,&laquo; siger Helle Timm, professor og leder af Videncenter for Rehabilitering og Palliation, der blandt andet forsker i lindring og omsorg for mennesker med livstruende sygdomme.Prisen for behandling kan være højDe seneste 25 år har Danmark i stigende grad opbygget et tilbud om omsorg og lindring til danskere med livstruende sygdomme med blandt andet palliative hospitalsafdelinger, teams og hospice. Men samtidig med det voksende fokus på at yde støtte til livstruede syge og døende er udviklingen inden for behandlingsmetoder, der holder folk i live, accelereret, fortæller afdelingssygeplejerske på Sankt Lukas Stiftelsens udgående hospiceteam Jette Riis.&raquo;Dengang jeg begyndte for 20 år siden, var det sådan, at på et tidspuntk vurderede man, at der ikke var mere sygdomsrettet behandling at give. Der var kun lindring tilbage. Men i dag kan man meget mere, og derfor er der simpelthen fokus på behandling til det sidste,&laquo; siger hun.Problemet med udviklingen er bl.a., at der kan være mange lidelser forbundet med nye og ekstra behandlinger, påpeger Helle Timm. Og det bliver der ikke talt nok om: &raquo;Lidelsen ved behandling, der holder dig i live lidt længere, kan være omkostningfuld, hvis du samlet set kun har kort tid tilbage at leve i. Ikke alle kan overskue, at prisen kan være meget høj. Og så er der en social og eksistentiel dimension omkring livets afslutning, som handler om at være i nuet og have relationer til andre. Den del risikerer man gå glip af, hvis fokus hele tiden er på mere levetid for enhver pris,&laquo; siger hun.Presset om mere behandling kommer mange forskellige steder fra, siger Helle Timm:&raquo;Dels er der en teknologisk og medicinsk ambition om at blive stadigt bedre til at forlænge livet, men det ligger også dybt i vores behandlingsdominerede kultur, at det vigtigste er helbredelse og det at få kroppen til at virke længst muligt. Den dominerende diskurs er forbedret overlevelse, at leve længere, og have mere tid,&laquo; siger Helle Timm.Det er ikke kun drevet frem af lægernes ambitioner og den medicinske forskning. Patienter i dag har tånhøje forventninger til, hvad lægerne kan udrette.Per Sjøgren, overlæge og professor i palliation på Rigshospitalet, mener, at patienternes forventninger til lægen aldrig har været højere:&raquo;Helt overordnet bliver vi bedre og bedre til at behandle sygdomme og lever også længere. Og jo mere vi passer på vores krop og dyrker den, jo mere optagede er vi af livet. Men når vi så bliver syge, så svarer vores forventinger ofte ikke til realiteterne, for vi læger kan ikke manipulere så meget med dødstidspunktet, som folk tror, og der er stadig en lang række sygdomme som er uafvendelige,&laquo; siger han.At patienter gerne vil leve længst muligt er sådan set fuldt forståeligt, siger Tove Vejlgaard. Hun er overlæge i Vejle og formand for Dansk Palliativt Selskab.&raquo;Jeg hører ofte patienter spørge: &rsquo;Er der virkelig ikke mere, I kan gøre?&rsquo; og &rsquo;hvad siger lægerne i USA?&rsquo; Sådan er det postmoderne menneske: vi har glemt, at vi er dødelige, og samfundet har glemt, at døden er en del af menneskelivet,&laquo; siger Tove Vejlgaard og tilføjer:&raquo;Den patient, der kræver behandling til det sidste, er svær at afvise, mens patienten, der kommer og siger: nu vil jeg ikke behandles mere, er nem at stoppe. Der ligger et meget stærkt pres på eksempelvis kræftlægerne,&laquo; siger Tove Vejlgaard.Afdelingssygeplejerske Jette Riis mener, at man med den stadigt mere intensive livsforlængende behandling ikke får talt nok om den forestående død. Og ofte viger sundhedspersonalet tilbage fra det svære spørgmål.&raquo;Det er en fornem del af lægegerningen at helbrede for sygdomme. Og man kan godt forstå, at et sygt menneske gerne vil være rask. Men ofte forsømmer man at tale om, hvad alternativet er til livsforlængende behandling,&laquo; siger hun og fortsætter.&raquo;Jeg synes, man skylder det syge menneske en snak om, at behandling kan give dig tre måneder mere, men det betyder mange indlæggelser og bivirkninger. Hvis vi ikke behandler, har du måske mindre tid, men en tid hvor du kan have fokus på relationer og afsked med livet.&laquo;Ind imellem oplever hun patienter, der siger fra.&raquo;Der er nogle mennesker, der gennemskuer det, og siger nej tak til mere behandling, men langtfra alle. Vi mennesker har jo også et overlevelsesinstinkt, så hvis lægen tibyder mere behandling, så vil vi ofte gerne have det,&laquo; siger Jette Riis.Konsekvensen af den smalle margen til at forsone sig med den kommende død, kan være en dyb eksistentiel ensomhed hos både patienter og pårørende, påpeger hun:&raquo;Min erfaring er, at rigtig mange af de her mennesker venter på, at nogen åbner for den svære samtale. Ofte beskytter den syge og de pårørende hinanden, fordi det er sorgfuldt og svært, og man ikke vil tage håbet fra hinanden. Så sætter den syge sin lid til de professionelle. Og bliver efterladt ensom.&laquo;
