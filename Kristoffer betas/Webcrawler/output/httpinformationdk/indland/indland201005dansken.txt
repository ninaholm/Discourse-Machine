Dansk Energi: EU må skærpe klimamål
I dag skal klimakommissær Connie Hedegaard søge den samlede EU-Kommissions opbakning til at anbefale EU-landenes fælles klimamål hæ-vet fra 20 til 30 pct. CO2-reduktion i 2020. De danske elselskaber støtter det skrappere mål


Dansk Energi, brancheorganisation for store danske el- og energiselskaber, gør nu fælles front med de grønne organisationer og lægger pres på EU for at hæve klima-ambitionerne. For første gang anbefaler Dansk Energi direkte, at EU går fra 20 til 30 pct. reduktion af CO2-udledningerne i 2020 som fælles forpligtelse, uafhængigt af om andre i-lande påtager sig tilsvarende klimamål.Udspillet kommer som optakt til dagens møde i EU-Kommisionen, hvor kommissærerne skal forholde sig til et dokument fra klimakommissær Connie Hedegaard, der argumenterer for at hæve ambitionsniveauet til de 30 pct. Kommissionens resulterende holdning ventes offentliggjort senere i dag, forud for FN's næste klimaforhandlingsrunde, der indledes i Bonn på mandag.»Vi ser det, at EU går fra 20 til 30 pct., som et bidrag til at skabe stabile og højere CO2-kvotepriser, så kvotesystemet kan blive en troværdig drivkraft for EU's fælles klimapolitik,« siger Lars Aagaard, administrerende direktør i Dansk Energi.»For os er det fint med et betingelsesløst 30 pct.-mål. Altså at EU hæver sin målsætning til 30 pct., uafhængigt af hvad man gør i resten af verden.«I dag er den officielle EU-politik, at EU kun vil hæve sit 2020-mål fra 20 til 30 pct. CO2-reduktion, hvis andre i-lande forpligter sig tilsvarende i en kommende, global klima-aftale. Nogle EU-lande - bl.a. Storbritannien og Holland - ønsker positionen skærpet, så EU ensidigt lover at reducere med 30 pct., mens andre EU-lande - f.eks. Polen - helst vil droppe de 30 pct. helt og nøjes med 20 pct.ModstandI dokumentet fra Connie Hedegaards klimadirektorat argumenteres der for, at den økonomiske krise og faldende produktion har dæmpet EU's energiforbrug og CO2-udledninger og dermed gjort det meget billigt at hæve ambitionsniveauet til 30 pct.Dansk Energis skærpede holdning har ikke opbakning i branchens europæiske paraplyorganisation Eurelectric. Tværtimod har Eurelectrics formand, direktør for elselskabet Vattenfall Lars G. Josefsson, forleden sat sit navn under et brev til Connie Hedegaard, hvor Eurelectric advarer EU mod at gå til 30 pct. i 2020.I brevet - som Lars Aagaard kalder »underligt« - erkender Eurelectric, at krisen har ført til faldende CO2-udledninger og dermed i sig selv gjort det nemmere at leve op til målene. Men på den anden side har krisen gjort det sværere for energiselskaberne at rejse kapital til investeringer i klimavenlig teknologi. Derfor vil et skærpet mål om 30 pct. CO2-reduktion »udgøre en uacceptabel ekstra byrde på alle el-kunderne«, anfører Eurelectric-formanden, som vil have klimamålet udskudt til 2025-30.Også lobbyorganisationer for EU's stål-, glas-, papir-, cement- og kemi-industrier har i en fælles udtalelse lagt pres på klimakommissæren og den samlede EU-Kommission for at bremse en anbefaling om et skærpet klimamål.De danske miljø- og udviklingsorganisationer samlet i 92-gruppen lægger pres på EU den anden vej. Fordi det er blevet nemmere og billigere at bringe udledningerne ned, bør EU gå fra et betinget løfte om 30 pct. CO2-reduktion i 2020 til et løfte om 40 pct. reduktion, siger de.
