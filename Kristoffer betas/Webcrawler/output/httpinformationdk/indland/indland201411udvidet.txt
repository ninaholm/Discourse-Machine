Udvidet adgang til borgeres data skal spare banker for penge
Den finansielle sektor har ønsket sig en udvidet digital adgang til borgeres data hos SKAT. Det kan angiveligt spare virksomhederne for en stor administrativ byrde. Men borgeren bliver digitalt umyndiggjort, advarer kritiker


Når skatteminister Benny Engelbrecht (S) vil give banker og andre finansielle virksomheder en udvidet mulighed for at indhente borgeres data hos SKAT, så kommer initiativet efter et ønske fra den finansielle sektor. Det fremgår af det lovforslag, der skal gøre den udvidede dataudveksling mulig.Og noget tyder på, at der vil kunne være lettelser at hente for branchen. En tidlig vurdering fra Erhvervsstyrelsen anslår således, at de finansielle virksomheder vil kunne spare cirka 125.000 timer årligt i administrativt arbejde med lovforslaget.&raquo;Det handler dybest set om, at det skal være billigere for bankerne at få adgang til borgernes oplysninger,&laquo; siger Jesper Lund, der er næstformand i IT-Politisk Forening.Forslaget indebærer, at banker og andre finansielle virksomheder i fremtiden vil kunne indhente oplysninger om borgeren efter et samtykke, når blot rådgiver af kunder eller potentielle kunder. Det gælder blandt andet muligheden for digitalt at indhente oplysninger fra borgerens årsopgørelse.Det er en udvidelse af en nuværende ordning, hvor kun finansielle virksomheder, der yder lån, kan indhente data om deres nuværende kunder i en &raquo;konkret kreditgivningssituation&laquo;.Men Jesper Lund mener, at det bliver uoverskueligt for borgeren, hvilke oplysninger de finansielle virksomheder har fået fra SKAT, når ordningen bliver udvidet.&raquo;Du er også reelt frataget retten til at vælge, hvordan du vil give din bank de oplysninger, som den skal bruge. Det kommer til at ske ved, at SKAT på dine vegne overleverer oplysningerne til banken. Dermed kører datastrømmen forbi dig, og du er reelt digitalt umyndiggjort,&laquo; siger han.Lettere adgang for borgereSkatteminister Benny Engelbrecht (S) udtaler i et skriftligt svar til Information, at lovforslaget også er til fordel for kunden, som dermed lettere kan give banken de relevante oplysninger.Han påpeger samtidig, at &raquo;der er tale om oplysninger, som bankerne allerede i dag skal bruge&laquo; ifølge to bekendtgørelser på området.Den ene bekendtgørelse handler om god skik for finansielle virksomheder, men den bekendtgørelse foreskriver alene, at finansielle virksomheder skal &raquo;anmode&laquo; kunden om at &raquo;oplyse&laquo; om sin økonomiske situation, inden kunden rådgives.Den finansielle virksomhed kan desuden &raquo;lægge kundens oplysninger til grund, medmindre de er åbenbart urigtige&laquo;.Således siger bekendtgørelsen ikke noget om, hvilke konkrete oplysninger om kunden der skal indhentes, eller hvilken måde oplysningerne skal indhentes på, siger Jesper Lund.&raquo;Det er en ret væsentligt detalje, fordi det argument bliver brugt som grundlag for at fremsætte lovforslaget,&laquo; siger han.Den anden bekendtgørelse, som ministeren henviser til, omhandler primært de finansielle virksomheders forpligtelse til løbende at vurdere de kreditrisici, som de løber med deres kunder. Lovforslaget sigter i stedet mod at udvide udvekslingen af data til også at omhandle, når kunden blot skal rådgives.Fører tilsyn med sig selvDatatilsynet har i høringsprocessen om et forudgående udkast til lovforslaget gjort klart, at tilsynet &raquo;forudsætter&laquo;, at de finansielle virksomheder ikke får udleveret flere oplysninger om den enkelte borger fra SKAT, end hvad der kan anses for sagligt.Det lover skatteministeren, at der i de &raquo;endelige regler&laquo; vil blive &raquo;taget højde for&laquo;.Men Jesper Lund fra IT-Politisk Forening mener ikke, at det i lovforslaget står tilstrækkeligt klart, hvilke oplysninger der kan udleveres i specifikke situationer.&raquo;Det åbner dermed op for, at der bliver udleveret flere oplysninger, end virksomhederne har brug for. Og det bliver tilsyneladende op til de finansielle virksomheder selv at føre tilsyn med, at de ikke bruger flere oplysninger end nødvendigt,&laquo; siger han.Birgitte Kofod Olsen, der er formand for Rådet for Digital Sikkerhed, er enig i, at der er et behov for at opstille snævre regler for adgang til oplysninger.&raquo;De skal helt ned og beskrive, hvad der i de konkrete tilfælde kan gives adgang til, så man er meget opmærksom på, at der kun udleveres de oplysninger, der er brug for i den konkrete sag. Og det er ikke hele skattemappen,&laquo; siger hun.Skatteminister Benny Engelbrecht skriver i et skriftligt svar, at oplysningerne, der udleveres, ikke &raquo;behøver&laquo; at være de samme i forskellige situationer. &raquo;Naturligvis skal og vil vi følge persondataloven, som sætter grænser for, hvilke oplysninger der må udleveres,&laquo; skriver ministeren.
