Jørgen Poulsen bliver radikal



 Løsgængeren Jørgen Poulsen har meldt sig ind hos de radikale. Det oplyste TV-Avisen i aftes.
Jørgen Poulsen, der har siddet i Folketinget siden valget i november, bliver dermed det tiende medlem af den radikale folketingsgruppe.
"Jeg har brugt sommeren på at tænke over, hvor jeg bedst kunne fremme de holdninger, jeg står for, og det kan jeg alt andet lige bedst hos Det Radikale Venstre," sagde en lettet Jørgen Poulsen, der oprindeligt kom i Folketinget for Ny Alliance. inf.

