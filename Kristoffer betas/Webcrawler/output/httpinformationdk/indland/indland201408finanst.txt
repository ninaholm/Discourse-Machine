Finanstilsynet afviser Bagmandspolitiets forklaring
Det er svært at bevise, at krakkede bankledelser handlede ulovligt og ikke bare traf dårlige beslutninger, siger Finanstilsynets direktør Ulrik Nødgaard. Det er mere afgørende for, om bankdirektørerne kan straffes, end hvad Finanstilsynets gjorde op til krisen, mener han


Det er svært at bevise, at krakkede bankledelser handlede ulovligt og ikke bare traf dårlige beslutninger, sigerIfølge Bagmandspolitiet er det svært at straffe krakkede bankledelser for deres handlinger op til finanskrisen, fordi Finanstilsynet i høj grad godt vidste, hvad der foregik ude i bankerne under det opsving, der lagde fundamentet til krisen.Men den holdning deler de ikke i Finanstilsynet. Godt nok siger direktør Ulrik Nødgaard, at det er en &raquo;relevant betragtning&laquo;. Og, når &raquo;man som tilsynsmyndighed har nikket til eller været indforstået med noget i 2005, kan man selvfølgelig ikke vende rundt på en tallerken og anmelde det i dag.&laquo;Det mener Ulrik Nødgaard bare heller ikke, at Finanstilsynet har gjort.Og når Bagmandspolitiet ikke har ført sager mod krakkede bankledelser for uansvarlig bankdrift, så havde Ulrik Nødgaard &raquo;indtryk af, at det nok så meget var en helt konkret vurdering fra Bagmandspolitiet af, om det, man finder, kan bære igennem bevismæssigt i en retssag.&laquo;Bevidste lovovertrædelserFinanstilsynets direktør mener, at det netop er spørgsmålet om at bevise ulovlighederne, som retsopgøret efter finanskrisen har vist er noget af det &raquo;allersværeste&laquo;. Og der er stor forskel på at føre bevis for, at det er bevidste lovovertrædelser og ikke blot uheldige forretningsmæssige skøn.Samtidig lægger Ulrik Nødgaard vægt på, at det er vigtigt at sondre mellem, hvilke beviser det kræver at blive dømt for lovovertrædelse og så det, der skal til for at ifalde et erstatningsansvar.For eksempel advarede Finanstilsynet Roskilde Bank om, at man voksede for hurtigt, og at det indebar en større risiko for banken.&raquo;Det er ikke en lovovertrædelse af sidde en advarsel fra Finanstilsynet overhørig,&laquo; forklarer Ulrik Nødgaard. &raquo;Mens det i spørgsmålet om, hvorvidt man kan ifalde erstatningsansvar, kan være en relevant parameter.&laquo;Han forklarer, at noget af det, Finanstilsynet har arbejder med i kølvandet på krisen, netop har været at få styrkede beføjelser til at skride&nbsp;&nbsp; ind og give påbud og dermed direkte sætte grænser for udlånsvæksten frem for kun at give advarsler.Retsopgøret er ikke slut&ndash; Er du bange for, at det skader lovens forebyggende virkning, at der ikke har været nogen sager om det centrale i lov om finansiel virksomhed endnu?&raquo;Jo, vi kan selvfølgelig godt følge den bekymring. Omvendt har jeg det også sådan, at vi fuldt ud respekterer den kompetente vurdering, der foregår i Bagmandspolitiet af, hvad der kan bære igennem,&laquo; siger Ulrik Nødgaard.Og så advarer han mod endnu at afskrive muligheden for domme i sager om de centrale paragraffer i lov om finansiel virksomhed.&raquo;Jeg ved i sagens natur, hvad vi har anmeldt, og jeg ved også, hvad Bagmandspolitiet arbejder på. Så jeg synes, at det er lidt for tidligt at drage den konklusion, at der ikke vil komme sager om de generelle ting, der står i lov om finansiel virksomhed. Det, mener jeg, stadig er en mulighed, der ligger åben.&laquo;Interviewet til denne artikel med Finanstilsynets direktør, Ulrik Nødgaard, blev foretaget over en måned inden publikationen af artiklen den 29. august 2014. Ulrik Nødgaard udtaler sig således ikke i lyset af DR&#39;s afdækning den 27. august 2014 af en rapport fra McKinsey, hvor Finanstilsynet ifølge DR kritiserer bagmandspolitiet for at have afholdt sig fra at føre principielle sager imod bankdirektører og -bestyrelser efter finanskrisen.
