Kritikere af pointsystem bifalder Thornings stop for stramninger
Özlem Cekic (SF) ser Helle Thorning-Schmidts stop for flere stramninger som fundamentet for på sigt at lempe udlændingepolitikken. S-borgmestre foretrækker fortsat,  at man helt holder sig fra pointsystemer
De interne kritikere af Helle Thorning-Schmidt og Villy Søvndals linje i udlændingepolitikken håber, at Thorning-Schmidts bebudede stop for flere stramninger på sigt kan føre til lempeligere regler.

Søndag trak Socialdemokratiets leder en streg i sandet. Helle Thorning-Schmidt (S) vil ikke stramme udlændingepolitikken længere end til S og SF's pointsystem, hvis hun kommer til magten:»Det er nok nu. Vi har en tilstrækkelig stram udlændingelovgivning. Der skal være ro om reglerne fra nu af,« sagde hun til Berlingske Tidende.Meldingen modtages med glæde af SF's Özlem Cekic, der kæmpede mod ideen om et pointsystem:»Udgangspunktet må være, at vi modsætter os flere stramninger i udlændingepolitikken,« siger hun.Derfor glæder det Özlem Cekic, at »Thorning er kommet til den erkendelse, at vi ikke kan stramme mere på det område«.Özlem Cekic ser stoppet for stramninger som en mulighed for »løbende at komme med forbedringer«, til det pointsystem, man indfører, hvis næste valg viser rødt flertal i Folketinget:»Det er jo ikke nogen hemmelighed, at mange i SF har været meget imod de nuværende regler, og vi ser da gerne på muligheder for at diskutere dem løbende,« siger hun til Information.Margrete Auken, medlem af Europaparlamentet og en anden røst i SF, der oprindeligt var imod ideen om et pointsystem, bifalder Helle Thorning-Schmidts udmelding og siger, »at det røde pointsystem er langt mere rimeligt end 24-års-reglen«, og det hun kalder »det ganske grimme tilknytningskrav«. Derfor er det ifølge Margrete Auken »særdeles glædeligt«. at det ser ud til at være sidste stramning i rød bloks udlændingepolitik. Margrete Auken mener dog ikke, at der er brug for at lempe på pointsystemet, hvis man kommer til magten efter valget:»Det er klart, at man skal kigge på vores politik løbende, men i mine øjne er pointsystemet en bedre tankegang end de nuværende regler, så jeg synes umiddelbart ikke det behøver at blive lempet. Helle Thornings udmelding glæder mig i sig selv, fordi det viser det, vi hele tiden har sagt, nemlig at vi skal væk fra det mobbesystem, som regeringen og Dansk Folkeparti er ved at sætte op,« siger hun.S-bagland: Vi er tilfredseI det socialdemokratiske bagland møder Helle Thorning-Schmidts stop til stramninger ligeledes positive røster. Ib Tarp, borgmester i Brøndby og en af de Socialdemokratiske borgmestre, der så negativt på Socialdemokraternes ja til et pointsystem, er lettet over oppositionslederens løfte:»Man skal passe på med signalerne ved at stramme yderligere, så jeg synes Helle Thornings stop til stramninger er et godt signal at sende,« siger han.Ib Tarp (S) foretrækker at beholde den nuværende lovgivning med 24-års-reglen og tilknytningskravet, »men når det er sagt, tror jeg ikke, at S og SF's pointsystem kommer til at gøre den store forskel fra vores nuværende lovgivning«, siger han.Den holdning deler den socialdemokratiske borgmester i Ishøj, Ole Bjørstorp, der ligesom Ib Tarp var stor modstander af ideen om et pointsystem:»Jeg synes jo, at 24-års-reglen og pointsystemet er stramt nok, men det er et vigtigt signal man sender ved at sige, at nu er grænsen nået,« mener Ole Bjørstorp.Han så dog helst, at pointsystemet blev begravet:»Det røde pointsystem er væsentligt bedre end det blå. For nogle borgere i min kommune vil det betyde meget, at man kan komme ind i vores land, hvis man har andet end en akademisk universitetsuddannelse, men selvfølgelig ser jeg helst, man slet ikke har pointsystemerne.«
