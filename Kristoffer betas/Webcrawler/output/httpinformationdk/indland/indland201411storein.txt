Den store incitamentsomstilling
At nå til et system med 100 pct. vedvarende energi kræver omlægning af afgifter og tilskud. Det må de højtuddannede i central-administrationen vel kunne finde ud af


Vi skal have omstillet det danske energisystem til 100 pct. vedvarende energi i 2050. Det kræver en meget omfattende og stramt koordineret indsats at lykkes med dette inden for en rimelig økonomisk ramme &ndash; og det kræver igen et økonomisk incitamentssystem, der systematisk skubber udviklingen i den rigtige retning på energiområdet som helhed. Energiområdet er i dag reguleret via et meget stort antal afgifter og tilskudsordninger, der dels ikke løser denne problemstilling, dels er meget uoverskuelige for den enkelte aktør. Det er noget rod, som effektivt forhindrer den ønskede udvikling, og der arbejdes da også på det p.t.Modellen kunne være et samlet incitamentssystem for både afgifter og tilskud, i f.eks. fire trin:1. Høje incitamenter til teknologier på forsøgsstadiet, som vi ønsker at fremme &ndash; lave afgifter og målrettede tilskud tilpasset den konkrete situation.2. Middel incitamenter til kommercielt umodne teknologier på prototypestadiet, som vi ønsker at fremme &ndash; lave afgifter og passende tilskud til etablering og drift.3. Lave incitamenter til kommercielt modne teknologier, som vi ønsker at fremme &ndash; relativt lave afgifter og ingen driftstilskud.4. Ingen eller negative incitamenter til modne teknologier, som vi ikke ønsker at fremme &ndash; passende/høje afgifter og selvsagt ingen tilskud!Afgifter og tilskud skal løbende tilpasses den aktuelle markeds- og vidensituation og den ønskede udvikling og skal samordnes omhyggeligt. Da målet er lave CO2-emissioner, skal grundlaget for den samlede regulering tage udgangspunkt i CO2-udledning pr. effektiv energienhed &ndash; et reguleringsgrundlag, som det i dag er muligt at håndtere i praksis. Endvidere skal reguleringen tage udgangspunkt i totale livscyklusomkostninger pr. energienhed i det omfang, dette er praktisk muligt, altså inklusive de økonomiske omkostninger der i dag ikke medregnes i priserne. Dette vil samlet set kræve en meget grundlæggende omlægning af det eksisterende reguleringssystem &ndash; og dette skal gøres nogenlunde provenuneutralt for staten. Denne udfordring er betydelig, men næppe umulig.DilemmaerDer er dog nogle helt særlige dilemmaer i dette, ikke mindst følgende:&bull; Mange af de største energiforbrugere i Danmark er helt eller delvist fritaget fra energiafgifter og har dermed adgang til meget billig energi. Dette sker selvsagt under hensyntagen til eksport og beskæftigelse, men har den bivirkning, at de energieffektiviseringer og besparelser, som er mulige at gennemføre, i praksis ikke kan betale sig. Heldigvis gør mange en stor indsats alligevel, men samlet set er denne situation ikke holdbar i længden.&bull; Dette forhold medfører yderligere, at der mange steder går store mængder energi til spilde, ikke mindst i form af spildvarme &ndash; energi, som kunne udnyttes til varmeforsyning i lokale eller kollektive varmesystemer. Dette er selvsagt uhensigtsmæssigt og skyldes i praksis, at energien ved varmeudnyttelse og efterfølgende salg bliver afgiftsbelagt, hvorefter anlægsinvesteringen ikke kan betale sig, hverken for den konkrete virksomhed eller f.eks. for en varmeforsyning.Det første forhold er svært at gøre noget ved, med mindre man kan øge energiafgifterne til et &rsquo;normalt&rsquo; niveau for virksomhederne og kompensere herfor på andre afgiftsområder eller via tilskud og dermed opnå en markedsmekanisme på energiområdet, der er i overensstemmelse med de nationale mål.Det andet forhold må kunne løses pragmatisk, f.eks. ved at gøre den udnyttede spildenergi helt eller delvist afgiftsfri i en periode, svarende til afskrivningen på investeringen. Samlet provenuneutralitet vil kræve en tæt samordning mellem flere ministerier &ndash; og det burde vel være muligt med det høje uddannelsesniveau i centraladministrationen?Henrik Kærgaard er udviklingschef i rådgivningsfirmaet NIRAS
