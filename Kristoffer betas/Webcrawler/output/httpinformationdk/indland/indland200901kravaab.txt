Krav om åbenhed truer Venstres og De Konservatives økonomi
Et flertal uden om regeringen kræver åbenhed om økonomisk partistøtte. Det vil især ramme regeringen, mener ekspert, som dog fortsat ser masser af veje til at hemmeligholde beløb


Det kan koste regeringspartierne dyrt, hvis et politisk flertal uden om Venstre og De Konservative får deres vilje. Stik i mod statsministerens ønske, er Dansk Folkeparti nemlig villige til at ændre reglerne og sikre mere åbenhed. Den nuværende lovgivning sikrer, at navne på ydere af bidrag på mere end 20.000 kr. bliver offentliggjort - det gør beløbet derimod ikke.Og det undrer Pia Kjærsgaard (DF):"Jeg kan ikke se, at det skulle være et problem, at borgerne kan se, hvad partierne får af støtte. Tværtimod danner der sig mange myter om støtte i dag, som man vil kunne undgå," siger hun til Nordjyske Stiftstidende.Tidligere har også Socialdemokraterne plæderet for at lade offentligheden få kendskab til, hvor meget økonomisk hjælp partierne får - og fra hvem.S får stor støtteDet store oppositionsparti er ellers blandt de, der modtager relativ store beløb fra private donorer, påpeger kommunalforsker og lektor ved Danmarks Journalisthøjskole Roger Buch."Derfor vil det ramme Socialdemokraterne og ikke mindst regeringspartierne hårdest, for de har langt de fleste bidragydere. Derfor er det heller ikke overraskende, at DF taler for åbenhed - det vil ikke i samme omfang berøre dem," siger han.De danske regler gennemgås i øjeblikket af en organisation under Europarådet, men selv hvis reglerne ændres, så præcise beløb over 20.000 skal offentliggøres, er der ifølge Roger Buch masser af muligheder for at give store pengegaver i det skjulte. Han peger på, at man som yder af bidrag under 20.000 fortsat kan være anonym, hvilket giver mulighed for, at eksempelvis banker eller andre fra erhvervslivet blot kan donere mindre beløb af flere omgange. I USA skal alle ydere af bidrag på mere end 200 dollar offentligt registreres, og Roger Buch opfordrer derfor til, at den danske minimumgrænse også bliver drøftet.Dernæst betoner han, at mens partiernes landsorganisationer skal offentliggøre deres regnskaber, er lokalforeninger fritaget. Dermed kan virksomheder donere lokalt, uden at det ses i det store regnskab."Derfor er forslaget om at offentliggøre præcise beløb over 20.000 mest en lille lap, der ikke dækker de virkelig store huller i lovgivningen," siger Roger Buch.Som krav for at lægge stemmer til at ændre reglerne betoner DF-formanden, at 'det skal gælde hele vejen rundt':"Også indirekte støtte fra fagforeningerne til Socialdemokratiet," siger Pia Kjærsgaard.Men indirekte støtte er ifølge Roger Buch helt håbløst at definere. Som eksempel peger han på de annoncekampagner, Dansk Sygeplejeråd indrykkede under sidste valgkamp. Temaet var bedre vilkår for sygeplejerskerne:"Kan det betragtes som indirekte støtte fra fagbevægelsen til et bestemt parti? Det er umuligt at trække en sådan grænse," siger Buch.
