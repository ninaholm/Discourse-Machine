Skattekroner går til at renovere udenlandske sommerhuse
Pengene skulle gå til at skabe danske arbejdspladser. Men boligjobordningen bruges også at renovere udenlandske sommerhuse. Det kan være svært at forstå, erkender skatteministeren
Boligjobordningen blev lavet for at skabe danske arbejdspladser. Pengene er dog ikke kun gået til at renovere f.eks. danske sommerhuse, men også en del udenlandske.

Statskassen sender skattekroner til spanske, svenske og græske håndværkere, der udfører reparationer for danske ejere af sommerhuse i udlandet.Ifølge en opgørelse fra SKAT har 2101 danskere nemlig benyttet boligjobordningen til at få fradrag på selvangivelsen for udgifter til deres udenlandske fritidsbolig.Selv om SKAT endnu ikke har overblik over omkostningerne i forbindelse med den udenlandske sommerhusordning, erkender skatteminister Benny Engelbrecht (S), at disse skattekroner ikke skaber en eneste dansk arbejdsplads.&raquo;Jeg kan godt forstå, hvis danskerne kan have svært ved at forstå, hvorfor danske fradrag skal gå til at skabe job i udlandet. Formålet med ordningen var jo at skabe beskæftigelse herhjemme. Men vi har nogle EU-forpligtelser på det her område, og dem skal vi selvfølgelig leve op til. Og jeg synes, trods alt, at der ikke er tale om et kæmpe problem,&laquo; siger skatteministeren.Det var Venstre og Konservative som sidste år &ndash; i forbindelse med aftalen om SRSF-regeringens Vækstplan DK &ndash; ikke bare fik genindført boligjobordningen. Det særlige fradrag på 15.000 kroner til arbejdsløn i forbindelse med service eller vedligeholdelse blev udvidet til også at gælde sommerhuse.Allerede dengang stod det klart, at fradragsordningen ikke kunne reserveres til danskere med sommerhus herhjemme på grund af EU&rsquo;s regler om kapitalens frie bevægelighed.Men det ville være en så lille gruppe, &raquo;at det ikke engang vil kunne måles, hvis der overhovedet er nogen danskere, som får et fradrag for sommerhuse i udlandet&laquo;, lød det fra Konservatives daværende formand, Lars Barfoed.I dag kalder Konservatives erhvervsordfører, Brian Mikkelsen, SKAT&rsquo;s nye tal for &raquo;et meget lille tal&laquo;. Netop Brian Mikkelsen &raquo;opfandt&laquo; som daværende økonomi- og erhvervsminister boligjobordningen, som VK-regeringen indførte i 2009.&raquo;I den bedste af alle verdener, så skulle man ikke have den mulighed, hvis man har et sommerhus i udlandet. Men det var den måde, vi kunne få ordningen igennem på, så den ikke var EU-stridig. Og det handler sandsynligvis om småbeløb, hvorimod ordningen har været til gavn for en halv million danskere, som har benyttet sig af, at det overhovedet kan lade sig gøre. Så vi betragter det som en mindre sten i skoen, vi må leve med,&laquo; siger Brian Mikkelsen.SF&rsquo;s erhvervsordfører, Steen Gade, mener til gengæld, at tallet er med til at bekræfte, at sommerhusene aldrig burde have været med i boligjobordningen.&raquo;Vi har under overskriften &rsquo;skab arbejdspladser i Danmark&rsquo; lavet en model, som fører til, at arbejdspladserne laves i udlandet. Det er Ebberød Bank, og hvis man skal have en sådan ordning, så skal den i hvert fald ikke omfatte sommerhuse. 2101 er jo faktisk en del. Og skal vi være ærlige, så er det ikke ligefrem de sommerhusejere, som har færrest penge, der får glæde af fradraget. Normalt vil det ikke være dem med de små penge, den lille sommerhusejer, som har huset i udlandet og får det repareret,&laquo; siger Steen Gade.Senest har SR-regeringen i sit finanslovforslag for 2015 foreslået helt at skrotte boligjobordningen. Hvorimod Venstre og Konservative atter vil forlænge ordningen. I alt har 41.938 danskere et sommerhus i udlandet.Ifølge Benny Engelbrecht taler flere ting end blot fradraget for de udenlandske sommerhuse mod at forlænge hele boligjobordningen.&raquo;Jeg mener, at der er vigtigere argumenter, der taler imod at forlænge ordningen; særligt, at byggebranchen ikke længere har samme behov for støtte, som da krisen ramte Danmark. Og så er ordningen en meget dyr måde at skabe job på. De penge vil regeringen hellere bruge andre steder, eksempelvis på sundhed, hvilket vi har lagt op til i vores finanslovsforslag,&laquo; siger skatteministeren.
