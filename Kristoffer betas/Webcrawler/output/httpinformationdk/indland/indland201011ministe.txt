Minister: Skoler skal indberette børnevold
En skole i Vollsmose  i Odense kan ikke nøjes med at gå i dialog med forældre og kun indberette de groveste voldssager, siger socialminister Benedikte Kiær (K). Socialkonsulent advarer mod at gøre vold mod børn til kulturelt problem


Socialminister Benedikte Kiær (K) understreger nu, at skoler, hver eneste gang de får mistanke om vold mod et barn, skal indberette det til kommunen. Det sker, efter at lederen af Humlehaveskolen i Vollsmose i Odense har fortalt, at han kun melder de grove voldstilfælde til kommunen.»Vi ved godt, at der er en del børn, der får en på kassen derhjemme, men vi kan ikke sende underretninger hver eneste gang. Så kunne vi sende et hav af papirer på alt muligt. Hvis der er tale om, at børn kommer med skudsår, melder vi det selvfølgelig til politiet,« siger skoleleder Olav Rabølle Nielsen til Fyens Stiftstidende.Han ønsker i stedet at tage en samtale med forældrene om problemet. Men den holdning går ikke, siger socialministeren.»Jeg er rystet. Totalt rystet. Man har som borger i det her land pligt til at indberette vold mod børn, og som fagperson har man en skærpet underretningspligt,« lyder det uden forbehold fra Benedikte Kiær.En undersøgelse fra Københavns Kommune viste sidste år, at 19 procent af københavnske skolebørn i 5.-9. klasse har været udsat for vold derhjemme. &gt; &gt;Men man skal passe på med at gøre vold mod børn til et kulturelt problem, mener selvstændig socialkonsulent Ahmet Demir. Han arbejder med problemfamilier med både dansk og anden etnisk baggrund.»Det er en farlig generalisering at sige, at vold mod børn er kulturelt betinget. Det kunne man måske sige for 15-20 år siden. Men i dag taler vi om forældre, der er født og opvokset i Danmark. Det er et socialt problem,« siger Ahmet Demir.I sit arbejde gør han det altid tydeligt for forældrene, at han anmelder enhver form for vold eller misrøgt, han bliver opmærksom på.»Men forældrene skal også hjælpes. Når de slår - uanset deres kulturelle baggrund - så handler det især om afmagt,« siger Ahmet Demir.Socialt problemPå naboskolen til Humlehaveskolen i Vollsmose, Abildgårdskolen, indberetter personalet hver gang en elev har været udsat for eksempel vold.»Vi kan ikke gradbøje loven,« siger skoleleder Allan Feldskou.Han mener ligesom Ahmet Demir, at vold mod børn ikke er kulturelt betinget, men derimod ofte et socialt problem.»Derfor skal vi også gøre rigtig meget for at spotte forældrene og hjælpe dem, inden det kommer så vidt,« siger Allan Feldskou.Abildgårdskolen har blandt andet fået penge fra Integrationsministeriet til et to-årigt forsøg med en skole-hjemvejleder.»Forældrene kan blandt andet gå til hende og få gode råd, når de er frustrerede over, at de ikke kan styre deres børn, de render måske ude om aftenen og så videre. Og der er heldigvis rigtig mange forældre, der gerne vil have gode råd til at løse,« siger Allan Feldskou.Odense Kommunes Børne- og Ungerådmand, Stina Willumsen (SF), vil nu bede sin forvaltning indskærpe reglerne for indberetning over for Humlehaveskolen.
