Fagforbund splittet om lønkommission
En politisk nedsat ligelønskommission kan hurtigt ende i internt ævl og kævl. Fagbosserne kan nemlig ikke blive enige om, hvordan kommissionen skal skrues sammen


Selv om politikerne efter alt at dømme nedsætter en ligelønskommission som en del af et indgreb i strejken, kan kommissionen hurtigt ende som en dundrende fiasko.Fagbevægelsen er nemlig rygende uenige om, hvordan kommissionen skal set ud. Og uden en bred blåstempling i fagbevægelsen kan det blive meget svært at få en kommission til at fungere.Formanden for Ingeniørforeningen, Lars Bytoft er arv modstander af overhovedet at nedsætte en kommission."Det vil jo være det rene planøkonomi. Hvis alle skal have det samme i løn, vil det være ligesom i det gamle Sovjet eller i Maos Kina," siger han.Når sygeplejerskerne argumenterer med, at de har lønefterslæb i forhold til privatansatte, er det ofte ingeniørerne, der bliver fremhævet. Argumentet lyder, at ingeniører og sygeplejersker har samme længde uddannelse, men får vidt forskellig løn.Lars Bytoft mener dog, at denne sammenligning er helt ude i skoven. "Man kan ikke sammenligne æbler, pærer og bananer. Enten passer pædagoger børn eller også holder de fri. Til gengæld er der mange ingeniører, som tager arbejdet med hjem og har et stort økonomisk ansvar. Det er afgørende for værdisættelsen af lønnen," siger han.PropagandamaskineFormanden for Akademikernes Centralorganisation, Sine Sunesen, der blandt andet organiserer læger, arkitekter og gymnasielærere, er også stærkt kritisk over for den form for ligelønskommission, som FOA-formand Dennis Kristensen og sygeplejerskernes førstekvinde Connie Kruckow plæderer så varmt for. Hun advarer om en kommission, hvor svaret er givet på forhånd."Det er fint nok, hvis en kommission kan være med til afdække fakta og myter om løndannelsen på det danske arbejdsmarked. Men så er det også relevant ikke kun at se snævert på løn til sygeplejersker og sosu'er. Ellers får den ikke legitimitet i forhold til arbejdsmarkedets parter," siger hun. Som et eksempel på uligeløn blandt akademikerne fremhæver Sine Sunesen advokaterne, hvor der er en overvægt at kvindelige medarbejdere i den offentlige sektor, som tjener betydeligt mindre end deres mandlige kolleger i det private.Sine Sunesen beklager, at den aktuelle debat om ligeløn er så stærkt præget af Dennis Kristensens dagsorden."Der er mange myter i omløb, og det er ærgerligt, hvis FOA's velsmurte propagandamaskine bliver afgørende for, hvordan kommissionen bliver sat sammen," siger Sine Sunesen.En højtplaceret kilde i fagbevægelsen betegner da også en ligelønskomissiionen som et "halmstrå, som Dennis Kristensensen og Connie Kruckow kan klamre sig til, så de kan vise resultater til en frustreret medlemsskare."Ingen mirakelkurLærerforeningens formand, Anders Bondo Christensen, har heller ikke megen fidus til, at en kommission kan føre særligt meget godt med sig."Man skal i hvert fald lade være med at sælge den som en mirakelkur, for så er der alt for mange, som bliver skuffede," siger Anders Bondo Christensen. Ifølge arbejdsmarkedsforsker Steen Scheuer fra RUC afspejler den interne konflikt i fagbevægelsen, hvor svært det kan være at enes om principperne for at skabe ligeløn."Jeg tror ikke, at en lønkommission vil løse noget som helst. For man kan anlægge så mange forskellige kriterier for, hvad der er en retfærdig løn," siger han.Steen Scheuer synes også, at det er håbløst umoderne at planlægge sig til højere løn, som der er lagt op til med kommissionen."Sygeplejerådet tror, at løndannelsen kun sker fra central hold ved at man beslutter sig til at give mere i løn for det samme arbejde. Men det afgørende for løndannelsen de senere år har jo været øget produktivitet og decentrale forhandlinger," siger han.Hvis det alligevel ender med en ligelønskommission bliver den ifølge Steen Scheuer nødt til at have repræsentanter for alle tre hovedorganisationer (AC, FTF og LO), hvis den skal have legitimitet - men det øger så igen risikoen for, at den strander på intern uenighed i fagbevægelsen. Steen Scheuer peger dog på den mulighed, at kommissionen bliver nedsat i Det Økonomiske Råds regi."Her er fagbevægelsen også repræsenteret, men man bevarer en form for armslængdeprincip. Ellers bliver det hurtigt et minefelt," siger han.
