Oppositionen tror ikke på bred aftale



Regeringen malede sig grøn under valgkampen, men har reelt ikke rykket sig spor i de genoptagne energiforhandlinger. Sådan lyder anklagerne fra oppositionen, som ikke tror meget på en bred aftale i denne uge med klima- og energiminister Connie Hedegaard (K). Oppositionen vil spare mindst en halv procent årligt på energien, men med afsæt i 2005, som hele tiden har været udgangspunktet. Nu har regeringen ændret årstallet til 2006, hvor forbruget var ekstremt højt, og besparelsen derfor bliver lavere, siger Johs. Poulsen. Han er også utilfreds med regeringens forslag til omlægning af afgifterne på CO2 og kvælstofilter.ritzau
