Fogh blandt favoritterne



 Spekulationerne tager til om statsminister Anders Fogh Rasmussens (V) kandidatur til en international toppost i EU eller NATO. Senest har Anders Fogh Rasmussen (V) i samtaler med en centralt placeret EU-parlamentariker, Andrew Duff, efterladt indtryk af stærk interesse i posten som fast EU-formand. Og torsdag nævnte britiske BBC News i en større analyse af en halv snes kandidater Fogh blandt favoritterne til denne post. Duff sagde, på baggrund af sine samtaler med Fogh, at den danske statsminister er "i en gunstig situation", hvis han ønsker at "udnytte chancen" for at blive EU's første præsident. 
ritzau

