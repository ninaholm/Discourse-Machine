Større risiko for psykisk sygdom



 Danske adoptivbørn rammes oftere end deres jævnaldrende af psykiske sygdomme. Adopterede børn har mere end fordoblet risiko for at blive så syge, at de skal behandles i psykiatrien, viser en undersøgelse fra Institut for Folkesundhedsvidenskab på Københavns Universitet. Det er første gang, at forskere har undersøgt, om adoption øger risikoen for at blive psykisk syg. Resultatet viser, at mens fem procent af de ikke-adopterede børn født i Danmark fra 1978 til 2005 har været i psykiatrisk behandling, gælder det for 12 procent af de 582 adoptivbørn født i samme periode. 
ritzau 

