Udlændingeoprør i DF



 Intern kritik
Dansk Folkeparti er ude i et historisk stormvejr efter partiets udlændingeaftale med VK-regeringen. Et klart flertal af Dansk Folkepartis lokalformænd er utilfredse med aftalen. Og i et parti, hvor eksklusionerne af kritiske medlemmer tidligere har siddet løst, erklærer Dansk Folkepartis næstformand, integrationsordfører Peter Skaarup, for en gangs skyld forståelse for kritikken. "Jeg har fuld forståelse for, at der er en frustration blandt vores lokalformænd over, at VK-regeringen ikke vil være med til at meddele EU, at udlændingepolitikken hører under vores egen suverænitet, og at vi derfor ikke vil følge Metock-dommen," siger Peter Skaarup. 
//

