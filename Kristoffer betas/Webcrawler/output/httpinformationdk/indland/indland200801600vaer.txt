600 vil være 'borgerjournalister'



 Kun 14 dage efter, at JydskeVestkysten inviterede borgerne til at skrive artikler og uploade billeder direkte på lokale sektioner af jv.dk, har flere end 600 tilmeldt sig som 'borgerjournalister', oplyser chefredaktør Peter Orry ifølge bloggen journalist2kommanul.dk. Ifølge bloggen er der flere eksempler på vellykkede koblinger mellem borgere og journalister. Eksempelvis i historien om en antenneforening i Viuf nær Kolding, der ikke tillader medlemmerne at melde sig ud. Udgangspunktet for historien var et borgerindlæg. JydskeVestkystens redaktion valgte at følge op på sagen og skrive en artikel, der nåede frem til forsiden af avisens Kolding-udgave.

