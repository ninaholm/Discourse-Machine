Speciallæger: Nye retningslinjer stiller sig i vejen for kvaliteten
Sundhedsstyrelsens nye krav om øget dokumentation er ’hul i hovedet’, siger neurolog Jacob Geday. Han mener, at det sinker speciallægernes arbejde og gør det dyrere. Sundhedsøkonom er enig i, at retningslinjerne skal være mere fleksible for at garantere kvaliteten


En patients forløb hos en neurolog bliver unødvendigt længerevarende og dyrere for staten, når en læge skal følge Sundhedsstyrelsens nye retningslinjer for praktiserende neurologer, som blev indført i juni 2014 og øger kravet om dokumentation. Det mener neurolog Jacob Geday, som kritiserer retningslinjerne for at forhindre speciallæger i at behandle deres patienter bedst muligt og mest effektivt:&raquo;De her nye standarder gør vores arbejde langsommere og er mere bekosteligt for samfundet, end hvis vi speciallæger fik lov at gøre vores arbejde ud fra den ekspertise, vi nu engang har,&laquo; siger han og tilføjer, at hans praksis kommer til at koste statskassen en mio. kroner mere i år end i 2014, når han skal følge Sundhedsstyrelsens nye retningslinjer, som foreskriver, at patienter eksempelvis skal gennemgå bestemte undersøgelser, for at kunne dokumentere behandlingen.Og dette &raquo;uden at øge patientsikkerheden, og uden at jeg ser en eneste patient mere. Det er hul i hovedet,&laquo; siger han. For ifølge Jacob Geday er retningslinjerne udarbejdet med henblik på de mest uerfarne læger og ikke læger med et speciale og mange års erfaring. Konsekvensen er blandt andet, at han nu skal bestille dyre EKG&rsquo;er, blodprøver og andre undersøgelser for omkring en halv mio. kroner for at dokumentere sin behandling af Parkinson-patienter.Professor i sundhedsøkonomi ved Aarhus Universitet Jes Søgaard er enig i, at standarder kan være en hæmsko for sikring af kvaliteten i behandling hos speciallæger og sundhedsvæsenet i det hele taget.&raquo;Politikere og embedsmænd har en illusion om, at de styrer noget ved at udstikke retningslinjer. Men for at sikre kvaliteten på sundhedsområdet har autoriserede sundhedspersoner ret og pligt til at tilpasse behandlingen til den enkelte patient, hvilket kan komme i modstrid med formelle guidelines,&laquo; siger Jes Søgaard og tilføjer, at retningslinjer kan være gavnlige i nogle tilfælde. &raquo;Men det må ikke blive rigoristiske afkrydsningsskemaer, som overtrumfer en læges kliniske erfaring. Det er meningsløst og har ingen gavnlige effekter,&laquo; siger Jes Søgaard.Med finansloven i 2012 blev der afsat 20 mio. kroner om året i perioden 2012-2015 til at udarbejde 50 nye nationale kliniske retningslinjer, som ifølge Sundhedsstyrelsen skal sikre ensartede behandlingstilbud i sundhedsvæsenet landet over.Retningslinjer ikke brugbareJacob Gedays kritik går ydermere på, at de nye retningslinjer har et ensidigt fokus på proces frem for at tage højde for slutproduktet som helst skulle være &raquo;raske og glade patienter&laquo;.&raquo;I stedet for tjeklister af bestemte undersøgelsesmetoder bør man sikre kvaliteten i sundhedsvæsenet ved at forbedre opfølgningen på patientklager. Det vil være en mere rationel brug og kontrol af de praktiserende speciallæger,&laquo; siger han og opfordrer sundhedsminister Nick Hækkerup til at ændre procedurerne.Formand for Foreningen af Praktiserende Speciallæger Carl Johan Erichsen forstår Jacob Gedays frustration: &raquo;Retningslinjerne bør laves om, så kontrollen bliver mindre ensartet og mere specialdesignet til netop speciallægernes arbejde. Som det er nu, går Sundhedsstyrelsen mere efter sikkerhed end efter kvalitet,&laquo; siger Carl Johan Erichsen og tilføjer: &raquo;Men vi vil hellere kigge fremad, og arbejdet med akkreditering efter Den Danske Kvalitetsmodel er allerede i gang. Og det arbejde, håber vi, fortsætter,&laquo; siger han.I oktober 2014 blev Foreningen af Praktiserende Speciallæger enige med Danske Regioner om en række akkrediteringsstandarder, som lægger vægt på, at ikke alle standarder er relevante for samtlige specialer og klinikker.Også professor Jes Søgaard mener, at speciallægerne bør kunne se bort fra retningslinjerne, når de skønner, at en undersøgelse er unødvendig.&raquo;Uden en rummelighed i systemet må speciallæger lave undersøgelser og tests, som egentlig ikke er nødvendige. Manglen på fleksibilitet er både omkostningstungt, tidskrævende og forhindrer lægerne i at tilpasse behandlingen til den enkelte patient,&laquo; siger Jes Søgaard.Ens kvalitet til alleJacob Geday har sendt sin kritik i et åbent brev til sundhedsminister Nick Hækkerup, som Berlingske bringer i dag. Det har ikke været muligt at få en kommentar fra ministeren, som er på ferie, men sundhedsordfører Flemming Møller Mortensen (S) afviser, at Sundhedsstyrelsens retningslinjer forhindrer speciallæger i at have fokus på den enkelte patient:&raquo;De nationalkliniske retningslinjer, som er lavet i samarbejde med lægerne og andre relevante aktører, skal sikre et sundhedsvæsen af høj kvalitet i hele landet. For ikke så erfarne læger kan standarder være en hjælpende hånd.&laquo;&ndash; Er det hensigtsmæssigt, hvis speciallæger bliver dyrere for staten, fordi de skal følge retningslinjer frem for at bruge deres ekspertise?&raquo;At løbe igennem en tjekliste på 38 punkter forhindrer ikke en læge i at bruge sit faglige skøn. Sådan er det i hvert fald ikke tænkt. Desuden kan nye retningslinjer være med til at holde speciallæger med mange års erfaring opdaterede.&laquo;
