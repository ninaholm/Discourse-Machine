Millioner til forskning i virtuelt liv



 Roskilde Universitetscenter (RUC) og Copenhagen Business School (CBS) har fået 13 millioner kroner til etablering af et forskningsmiljø om virtuelle verdener og brugerdreven innovation i blandt andet Second Life. Forskningssamarbejdet skal se på de mange spørgsmål, der dukker op, når det gælder de virtuelle verdener og deres betydning for fremtidens samfund. Pengene kommer fra programkomiteen for Kreativitet, Innovation, Nye produktionsformer og Oplevelsesøkonomi under Det Strategiske Forskningsråd. Det er forskningsgruppen om Kommunikationsformer og Vidensproduktion på RUC der i samarbejde med forskergruppen for Ledelse, Innovation, Knowledge and Entrepreneurship på CBS bliver centrum for et stort forskningsmiljø, der bliver førende i feltet. Projektet bygger på et samarbejde med en lang række virksomheder og organisationer.

