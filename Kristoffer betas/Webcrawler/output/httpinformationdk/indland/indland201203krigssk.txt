Krigsskibe bliver en kvart milliard dyrere
Prisen stiger atter på de tre nye fregatter, som skal sætte Danmark på det internatio-nale søkort. V kræver en forklaring, og EL kalder dem »spild af penge«


Forsvarets nye fregatter bliver 229 millioner kroner dyrere end forventet.Forsvarsminister Nick Hækkerup (S) må således i et såkaldt aktstykke bede Folketingets finansudvalg om millionerne for at kunne færdiggøre bygningen af de tre fregatter og »dermed styrke søværnets mulighe-der for at deltage i internati-onale operationer«.Det var partierne bag det daværende forsvarsforlig som i 2004 besluttede at sætte penge af til at erstatte forsvarets korvetter af Niels Juel-klassen med de tre fregatter af Iver Huitfeldt-klassen.I første omgang blev der samme år bevilliget 435 millioner kroner til at gå igang med fregatprogrammet – som i 2006 blev efterfulgt af yderligere 4,293 milliarder kroner til selve program-met.I 2009 måtte forsvarsmini-steren dog bede om ekstra 200 millioner kroner – på grund af uforudsete udgifter – så den samlede pris dags dato er 4,950 milliarder kroner.Ifølge kommunikationschef i Forsvarets Materieltjeneste, Anders Paaskesen, skyldes de seneste 229 millioner kroner blandt uddannelse af specialister til fregatterne, anskaffelse af software samt generelle prisstigninger.»Den endelige pris på fregatterne ligger stadig langt under, hvad andre nationer bygger tilsvarende fregatter til«, siger Anders Paaskesen.Selv om Venstres forsvarspolitiske ordfører, Troels Lund Poulsen, slår fast, at de 229 millioner kroner bliver bevilliget – når projektet nu engang er besluttet – så kræver han en forklaring på, hvordan de ekstra udgifter kan komme som en overra-skelse for forsvaret.»Det er jo en væsentlig fordyrelse som nu kommer i sidste øjeblik«, siger Troels Lund Poulsen.De tre fregatter skal supplere de to såkaldte fleksible støtteskibe Absalon og Esbern Snare, der de senere år blandt andet har været sat ind i kampen mod pirater.Hvor støtteskibene er byg-get op om et lastdæk med plads til alt fra kampvogne til et felthospital så er fre-gatterne egentlige krigsski-be. Skibe der skal beskytte store hav- og landområder mod fly og ballistiske missi-ler med et langtrækkende missilaffyringssystem.Selv om fregatterne skal være med til at indfri ambi-tionen om en international flåde, som på havet kan gøre det samme, som danske sol-dater gør på land, har de væ-ret plaget af pengeproblemer.Senest har forsvarsforligspartierne skåret antallet af besætninger ned fra tre til to, hvilket betyder, at den sidste fregat, som skal være klar til brug i 2014, forment-lig starter sin karriere ved kajen i Flådestation Korsør.Enhedslistens finansordfører, Frank Aaen, kalder i dag fregatprojektet »spild af penge«:»De tre fregatter er helt overflødige, kun bygget til at føre krig langt fra Danmark, krige vi forhåbentlig aldrig kommer med i. Selv forsvaret har optaget, at mindst det ene af skibene næppe kommer ud at sejle. Det er der hverken råd til – eller brug for«.De 229 millioner kroner skal findes inden for den samle-de økonomiske ramme for det nuværende forsvarsforlig, som løber frem til 2014.Forsvarsministeren oplyser, at det er »mindre sandsynligt«, at der bliver behov for flere penge til fregatprojektet.
