Jyske Bank erkender problem



 Efter at have lidt enstemmige nederlag i Pengeinstitut- ankenævnet i en række sager om dårlig rådgivning ved salg af obligationer, indvilger Jyske Bank nu i at holde en række kunder skadesløse for deres tab. Tidligere har banken ellers nægtet at have gjort noget forkert, skriver Morgenavisen Jyllands-Posten. Sagerne drejer sig om investeringsforeningen Hedge Markedsneutral, som banken har solgt i form af obligationer til 10.000 kunder, der tilsammen har tabt 800 mio. kr. Finanstilsynet har tidligere fastslået, at bankens rådgivning ikke gav kunderne et reelt billede af den risiko, de løb.

