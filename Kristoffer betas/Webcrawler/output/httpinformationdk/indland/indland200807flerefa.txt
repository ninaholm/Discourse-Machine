Flere familiesammenført



 Antallet af ægtefæller eller partnere, som kommer til Danmark ved hjælp af familiesammenføringer, stiger for tredje år i træk. Siden 2004 er tallet steget fra 2344 til 3617 i fjor. Ifølge lederen af Indvandrerrådgivningen, Leif Randeris, finder flere og flere indvandrere uden om de stramme danske regler for familiesammenføring. De benytter sig af ophold på højskoler, som au pair eller som landbrugsmedarbejdere. Så kan de være sammen med deres ægtefælle, hvis de ikke opfylder 24 års reglen. Og samtidig bliver tilknytningen til Danmark større, hvilket forbedrer chancerne for at få godkendt en familiesammenføring. 

