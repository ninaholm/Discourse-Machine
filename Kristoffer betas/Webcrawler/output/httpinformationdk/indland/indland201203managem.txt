’Managementkulturen er gået for langt’
Managementledelsen på universiteterne har taget overhånd, mener bestyrelsesformand på Aarhus Universitet Michael Christiansen. Han tror, det er årsagen til, at frustrationen i øjeblikket breder sig blandt forskere på alle landets universiteter
’Vi har på universiteterne nok ikke i tilstrækkelig grad taget dialogen med forskerne om, hvordan man skal lede dem på deres præmisser, hvor man respekterer det særegne ved forskningens natur,’ siger Michael Christiansen.

Efter universitetsloven fra 2003 er der indført et moderne styresystem på de danske universiteter, der giver mindelser om det private erhvervsliv. Men universiteter kan ikke styres som en tandpastafabrik, siger bestyrelsesformand for Aarhus Universitet Michael Christiansen oven på de seneste tre ugers kritik af ledelsen på universitetet.Han kalder det en meget alvorlig kritik, at der ikke skulle være fri debat på Aarhus Universitet. Men nogle af frustrationerne hænger formentlig sammen med den ledelsesmodel, der går igen på alle landets universiteter.»Det kan være, jeg læser forkert, men jeg læser blandt andet frustrationerne som et oprør mod New Public Management. Og hvis det er et oprør mod den model, så skal signalerne komme fra den øverste ledelse. Blandt andet mig,« siger han og retter en finger mod sig selv.»Og min holdning er, at vi nu skal passe på,« siger Michael Christiansen, der også er formand for Formandskollegiet i Danske Universiteter.Med universitetsloven kom man væk fra selvstyret, og det skal man bestemt ikke tilbage til, siger han.Men man er måske kommet for langt over i den anden grøft.»Vi har på universiteterne nok ikke i tilstrækkelig grad taget dialogen med forskerne om, hvordan man skal lede dem på deres præmisser, hvor man respekterer det særegne ved forskningens natur,« siger Michael Christiansen.»Jeg savner i universitetsverdenen mere empati. Modellen skyldes et berettiget ønske om at få økonomisk styr på universiteterne, men man kan ikke styre dem som en virksomhed.«– Hvad har I gjort i bestyrelsen på Aarhus Universitet for at rette op på det?»Jeg tror ikke, man kan gøre meget andet end at tale om det. Det er vi nu begyndt på meget åbent. Jeg kan tale med Uddannelsesministeriet og Finansministeriet, og jeg kan også tale om den managementkultur, der er kommet ind på universiteterne, og sige, at jeg synes, vi er gået for langt.«Styrket medindflydelseHelt konkret har bestyrelsen netop vedtaget at indføre Akademiske Råd med mere vidtgående kompetencer, end de har i dag. De får et sekretariat og en valgt formand i modsætning til den nuværende model, hvor dekanen er formand. Og det er et skridt væk fra den lineære ledelse, mener Michael Christiansen.»Det er på en måde et missil fra siden i den lineære ledelse. Det tror jeg ikke, man ville synes, var en god idé på en tandpastafabrik. Men jeg synes, det er en god idé. For vi må have et sted, hvor debatten er ægte fri, og de ansatte og studerende kan aflevere resolutioner og have en dialog med rektor uden respekt for det lineære ledelsessystem.«De seneste ugers kritik var et væsentligt punkt på det seneste bestyrelsesmøde onsdag. I sagen om den fyringstruede musikprofessor Linda Koldau har Michael Christiansen ikke mange kommentarer, ud over at han føler sig overbevist om, at der er tale om væsentlige samarbejdsproblemer, som ledelsen blev nødt til at reagere på.Mange kritikere har studset over, at Linda Koldau i en advarsel er blevet pålagt at overholde en ’kollegial fortrolighed’ og har fået mødepligt på universitetet. Senest har Folketingets ombudsmand bedt om at se sagens akter for at undersøge sagens principielle aspekter.»Man kan drøfte, hvordan en advarsel er formuleret, og der skal ombudsmanden og andre se på, om formuleringerne er rigtige. Jeg har ikke nogen bemærkninger til det,« siger Michael Christiansen.Pirrelige forskereDen mere generelle kritik af, at der ikke er en fri debat på Aarhus Universitet, er dog meget alvorlig, mener bestyrelsesformanden. Formelt har ledelsen ikke gjort noget galt, vurderer han. Ytringsfriheden er ikke blevet krænket, og der har været en lang og fornuftig dialog og høringsproces om de omstruktureringer, der i øjeblikket pågår på universitetet.»Men hvad enten der er et reelt problem eller ej, er der i hvert fald en perception af et problem. Det er det, man skal forholde sig til. Man skal ikke finde ud af , om man har hørt de mennesker eller ej. Man skal tage til efterretning, at nogle er dødhamrende frustrerede, og så må man tale med dem om det.«Det er ikke det samme som at give dem ret i kritikken. Men i tider med store forandringer kan ledelsen ofte komme til at overvurdere, om man har fået kommunikeret planen ordentligt til folket på gulvet, siger Michael Christiansen.»De oplever ændringer, og at der bliver rørt ved deres sfære. Derfor er de pirrelige og forlanger at blive hørt. Det skal man på et universitet afsætte flere ressourcer til, end man skal på en tandpastafabrik.«
