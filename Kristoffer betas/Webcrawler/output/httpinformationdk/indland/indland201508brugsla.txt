’Der er brug for et slankere DR’
Når medieudbuddet bliver større, og borgerne i stadig stigende grad selv vælger, hvilke produkter og programmer de vil betale for, bør DR’s medielicens ændres til en mere fri abonnementsmodel, siger Liberal Alliances medieordfører
Liberal Alliances medieordfører, Mette Bock, mener ikke, at man skal overvurdere betydningen af licensen. Hun er modstander af, at man udskriver »tvangslicens« til borgerne.

De siger i DR Byen, at licens er noget, vi giver til hinanden. Men det er ikke alle, der føler, at de får særlig meget retur, når de betaler de månedlige 205 kr., hvoraf cirka 170 kr. går til DR.Hele 54 procent mener ikke, at de får nok for licenspengene, mens 63 procent siger, at de vil foretrække en abonnementsmodel, hvor licensen beregnes efter det forbrug, man har. Det viser en rundspørge, Wilke har lavet for Jyllands-Posten, og tallene overrasker ikke Liberal Alliances medieordfører, Mette Bock.&raquo;For et par år siden begyndte man at nævne abonnementsmodellen, og allerede dengang sagde jeg, at man skulle tage at kigge i den retning. På det tidspunkt reagerede folk meget forskelligt, men jeg var overbevist om, at det var noget, der ville komme, og at det derfor gælder om at tage en kvalificeret diskussion omkring det,&laquo; siger hun.Licensen har eksisteret siden 1925, da Statsradiofonien blev oprettet som forsøgsordning med ét radioprogram, der første år sendte tre timer dagligt. Dengang var det et monopol, og i og med at borgerne kun betalte licens, hvis de lyttede til radio, var der i virkeligheden tale om et abonnement på DR, siger Mette Bock:&raquo;Siden er tiden gået, og monopolerne er blevet brudt. I dag er medieudbuddet eksploderet, og borgerne ved godt, at de betaler for det, de ønsker, når de går ud på det øvrige marked. Dermed står licensen i dag i et helt nyt lys, fordi det bliver opfattet som en tvangslicens. Du kan ikke komme uden om at betale licens i Danmark i dag, hvis du bare har en telefon, der kan gå på internettet. Det gør også, at borgernes syn på licensen bliver anderledes: Vi vil gerne have lov til selv at sammensætte vores medieforbrug,&laquo; siger Mette Bock.DifferentieringI Storbritannien undergår BBC store forandringer, og den britiske kulturminister har udtalt, at abonnementsbetaling af licensen derovre kan være en løsning. Stod det til Mette Bock, skulle Danmark se mod vest &ndash; og reagere hurtigt.&raquo;Hver gang vi politisk forsøger at gøre noget ved licensen, nedsætter vi udvalg og får kloge mennesker til at tænke. Men inden de når at tænke færdigt, er forbrugerne et helt nyt sted. Netflix har været ganske få år på markedet, men er nu kæmpe stort, og selv min gamle mor på 80 år kan finde ud af at tegne et abonnement. I forbindelse med det sidste medieforlig nedsatte man et nyt udvalg, som skulle kigge på, hvad public service er i en moderne verden. Men jeg er faktisk af den overbevisning, at tingene igen er forandret, inden de bliver færdige. Derfor synes jeg, at det vil være dejligt, hvis DR i stedet for at stritte imod prøvede at være medtænkere i forhold til, hvilke nye modeller vi kan anvende.&laquo;&ndash; Hvilke konkrete modeller synes du, DR skal anvende?&raquo;Der findes mange former. Den mest ultimative er, at man kun betaler for de ting, man ser, hører og klikker på. Den model lader sig selvfølgelig ikke etablere, men en mulighed er, at man kan abonnere på forskellige kanaler.&laquo;&ndash; Men hvis borgerne får mulighed for at vælge DR1 fra, frygter du ikke de konsekvenser, der vil blive i et samfund uden et DR, der kan samle, opdrage og oplyse?&raquo;Hvis du ser på den måde, hvorpå DR i dag har differentieret sine kanaler, er befolkningen allerede opdelt: De kulturinteresserede er på DRK, mens æggehovederne som mig selv er på DR2. Vi er allerede i hastig fart på vej væk fra DR som samlende instans. Det kan man begræde, eller man kan synes, det er dejligt med de mange valgmuligheder &ndash; men uanset hvad må vi forholde os til det som en kendsgerning. Ellers ender det med, at irritationen over tvangslicensen bliver så stor, at folk siger: Vi vil slet ikke have DR&sbquo;&laquo; siger Mette Bock og understreger, at jo mere man differentierer, jo mere spreder man:&raquo;Grunden til, at DR har mange brugere i dag, er, der er mange forskellige kanaler. Men det er jo ikke en egentlig samling, for det er ikke det samme, vi ser.&laquo;DR er kulturbærerMette Bock har siddet i DR&rsquo;s direktion, men valgte at forlade institutionen i 2010, fordi hun på det tidspunkt følte, at DR var for optaget af markedet. I stedet for at mene, at public service-institutionens væsentligste opgave er at levere det, som kommercielle udbydere ikke leverer, forsøgte man at ligne markedet for at holde på så mange lyttere, seere og brugere som muligt.&raquo;Dermed syntes jeg, man forsømte den egentlige public service-opgave. Men det, jeg ønsker, er at se på, hvordan kan vi få et mere fokuseret og et slankere DR, så det bliver tydeligt, at der er forskel på det kommercielle marked og det, man leverer som public service-station.&laquo;&ndash; Hvordan vil du have det med, hvis DR svinder ind til næsten ingenting, fordi der bliver mulighed for at vælge dem fra?&raquo;Man skal huske på, at fra 1925 og de første årtier frem var det kun noget, der blev bygget langsomt frem. Der var der jo andre ting, der samlede danskerne, end det, at man hørte radio. Det, at DR har samlet danskerne, har været en parentes. Før 1925 levede vi jo som fællesskab, selv om vi ikke havde DR.&laquo;&ndash; Selvfølgelig har meget ændret sig, men mener du ikke, at DR har været en samlende instans?&raquo;Jo, jeg mener da, at DR er kulturbærer. Jeg mener bare ikke, at man skal overvurdere betydningen i en sådan grad, at man i en medieverden, som den vi kender, vil udskrive en tvangslicens til alle borgere. Det duer ikke, for så skaber du en modstand. Derfor vil jeg opfordre DR til at blive en medspiller og selv prøve at udvikle modeller for, hvordan vi kan modernisere det,&laquo; siger hun.&ndash; Synes du stadig, der er behov for at have ét statsejet medie?&raquo;Ejerskabet er ikke det afgørende. Men der er brug for public service i mange år endnu. Det danske sprog er for eksempel en vigtig kulturbærer. Jeg tror derfor, DR har mange år foran sig. Det skal bare være et moderniseret og slankere DR.&laquo;
