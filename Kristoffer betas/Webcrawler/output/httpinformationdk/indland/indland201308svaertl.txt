Svært for lærere at springe ud som homoseksuelle
Syv ud af ti homoseksuelle i EU-landene er ikke sprunget ud på deres arbejdsplads. Det har store konsekvenser i bl.a. den danske folkeskole, hvor eleverne ikke præsenteres for virkelighedens mangfoldighed


Når læreren Tine er sammen med sin 7.klasse, er hun altid nervøs. Hvad skal hun svare, når de spørger, hvad hendes kæreste hedder? Hvordan vil eleverne mon reagere, hvis hun fortæller, at hendes kæreste er en kvinde? Det har ikke været svært for Tine at springe ud over for sine venner, men på hendes arbejdspladser det vanskeligt.&raquo;Børn kan være decideret ondskabsfulde og uden umiddelbar empati, og hvis jeg sprang ud over for eleverne, ville det brede sig som ringe i vandet. Hele skolen ville vide det, og jeg er ikke stærk nok til at blive kaldt &rsquo;klam&rsquo; af et barn på syv,&laquo; siger Tine.Hun er ikke den eneste i den situation. Syv ud af ti lesbiske, bøsser, biseksuelle og transpersoner (LGBT) i EU-landene har aldrig eller sjældent været åbne omkring deres seksuelle orientering eller kønsidentitet på deres arbejdsplads. Det viser en nylig offentliggjort undersøgelse fra EU&rsquo;s Agentur for Grundlæggende Rettigheder. I Danmark er tendensen den samme. En undersøgelse fra 2011 foretaget af ngo&rsquo;en Q-Factorviser, at 50 procent af LGBT&rsquo;ere i Danmark er lukkede omkring deres seksualitet og kønsidentitet på arbejdspladsen.Især lukketheden på folkeskolerneer problematisk, mener forperson for Landsforeningen for Lesbiske, Bøsser, Biseksuelle og Transpersoner Vivi Jelstrup: &raquo;Det er i allerhøjeste grad vigtigt, at lærerne er mangfoldige. Lærerne er jo rollemodeller for mange elever og har tæt kontakt til elevernes forældre. Det ervigtigt at vise, at det er en mangfoldig gruppe af mennesker,&laquo; siger hun.Den seksuelle diskrimination eleverne imellem er ifølge hende også et problem, og hun tror ikke, at det er tilfældigt, at det hyppigst brugte skældsord i danske skolegårde er &rsquo;bøsserøv&rsquo;. EU-undersøgelsen viser også, at mere end otte ud af ti skoleelever under 18 år kan berette om diskrimination mod LGBT&rsquo;ere i skolerne.Rikke Voergård-Olesen fra Institut for Ledelse og Virksomhedsstrategi på Syddansk Universitet har forsket i emnet og mener, det er særligt svært at springe ud, når det i visse tilfælde opfattes som upassende at tale om sin ikkeheteroseksualitet, samtidig med at det forventes, at man er åben.&raquo;De ikkeheteroseksuelle er udfordrede af bevidstheden om, at deres seksualitet altid er potentielt ikke-legitim og af nødvendigheden af hele tiden at balancere graden af åbenhed i forhold til arbejdspladskulturen,&laquo; siger hun.Tine er et opdigtet navn. Hendes identitet er redaktionen bekendt.Opdatering 29.08.2014:I artiklen står, at syv ud af ti homoseksuelle, biseksuelle og transpersoner aldrig eller sjældent ifølge en undersøgelse fra EU&#39;s Agentur for Grundlæggende Rettigheder har været åbne omkring deres seksualitet eller kønsidentitet. Det er dog kun de biseksuelle og transpersonerne, dette gælder for. En dansk undersøgelse viser dog, at det også er et problem blandt homoseksuelle. En undersøgelse foretaget af nonprofitorganisationen Q-factor viser, at 50 procent af både homoseksuelle, biseksuelle og transpersoner på danske arbejdspladser ikke springer ud. Information beklager fejlen.&nbsp;&nbsp; &nbsp;
