Enhedslisten kastes ud i kampvalg om EU-valg
Vælgermæssigt vokseværk i Enhedslisten får partiet til at sende spørgsmålet om en EU-opstilling til urafstemning. Modstanderne af opstillingen frygter, at det kan betyde enden for Folkebevægelsen mod EU
Enhedslisten har tidligere anbefalet vælgerne at stemme på enten JuniBevægelsen eller Folkebevægelsen mod EU til Europa-Parlamentsvalgene.

Når vælgerne næste gang skal stemme til Europa-Parlamentsvalget får de måske for første gang mulighed for at sætte krydset ved Liste Ø. Enhedslistens hovedbestyrelse har nemlig besluttet at sende spørgsmålet om en EU-opstilling til vejledende urafstemning blandt medlemmerne, efter at partiet er vokset til en størrelse som giver håb om et mandat.Selv om ingen i Enhedslisten på forhånd tør spå om udfaldet af urafstemningen, så mener partiets tidligere EU-ordfører, Keld Albrechtsen, at det faktisk har en »pligt« til at stille op til Europa-Parlamentsvalget.»Et parti kan ikke gå ud og skaffe sig en stor vælgeropbakning og så ikke ville den fuldt ud. Man må tage det på sig, at man skal gøre alt, hvad man kan, for dem man repræsenterer og bruge alle muligheder for at få indflydelse,« siger Keld Albrechtsen.Enhedslisten har ved valgene til Europa-Parlamentsvalgene tidligere anbefalet vælgerne at stemme på enten Junibevægelsen eller Folkebevægelsen mod EU, ligesom partiets medlemmer har været rigt repræsenteret på de to modstanderbevægelsers kandidatlister.Luk og slukMen i 2009 var netop Keld Albrechtsen, som landsformand, med til at lukke og slukke JuniBevægelsen ef-ter, at bevægelsen det år kun fik 2,4 procent af stemmerne ved Europa-Parlamentsvalget og dermed tabte sit ene mandat i parlamentet. I stedet sikrede Folkebevægelsen mod EU, med 7,2 procent af stemmerne, sig ét mandat.Enhedslistens støtte har dog ikke kun skyldtes politisk enighed med de to bevægelser: Liste Ø har ikke været i nærheden af de syv til otte procent, der kræves for ét mandat i Europa-Parlamentet. Men ved det seneste folketingsvalg fik Enhedslisten 6,7 procent, hvilket i foråret fik Enhedlistens gruppeformand, Per Clausen, til at rejse spørgsmålet, om ikke tiden var kommet. Selv om Enhedslisten i givet fald vil indgå et valgforbund med Folkebevægelsen mod EU - for at forhindre stemmespild - så frygter modstandere af en sådan opstilling, at den vil være et dødskys for Folkebevægelsen.En af modstanderne er medlem af Enhedslistens hovedbestyrelse og mangeårigt medlem af Folkebevægelsen mod EU, Jakob Lindblom. Jakob Lindblom advarer om, at der næppe vil være plads til både Enhedslisten og Folkebevægelsen. Årsag? Partiet og bevægelsen appellerer til de samme vælgere på venstrefløjen.»Konkvensen kan blive, at EU-modstanden svækkes, fordi Folkebevægelsen er afhængig af pladsen i Europa-Parlamentet. Og det er Folkebevægelsen, som står for de brede kampagner og det daglige arbejde. Derfor vil det her være alt for risikabelt for EU-modstanden i Danmark. Vi risikerer jo at overlade EU-modstanden til Dansk Folkeparti, hvis Enhedslisten igen skulle gå tilbage,« siger Jakob Lindblom.Varm kartoffelAt opstillingen til Europa-Parlamentet er en varm kartoffel i Enhedslisten afslører, at hverken Per Clausen eller partiets EU-ordfører, Nikolaj Villumsen, i dag vil afsløre deres holdning til spørgsmålet.Mens Per Clausen forklarer, at »det har jeg ingen klar mening om,« så nøjes Nikolaj Villumsen med overlade svaret til Enhedslistens medlemmer:»Man kan diskutere både for og imod - og nu skal folk have tid til at diskutere det i stedet for, at jeg forsøger at lægge en linje. Men det gode er udgangspunktet: Hvordan man styrker den progressive EU-kritik og modstand«. Folkebevægelsens EU-parlamentariker, Enhedslistens tidligere mangeårige rets- og udenrigsordfører Søren Søndergaard, har heller ikke mange kommentarer til den eventuelle udfordring ved valget til Europa-Parlamentet i 2014:»Rammen om diskussionen – hvad enten man går ind for en opstilling eller ej – er, hvordan man bedst styrker EU-modstanden. Og det kan jeg kun være glad for. Hvad man så vælger i Enhedslisten er partiets eget valg. Men når Enhedslisten har truffet det valg, så er det klart, at Folkebevægelsen vil tage bestik af situationen og hvordan vi skal forholde os til den,« siger Søren Søndergaard.I forvejen er situationen den, at Folkebevægelsen mod EU og Junibevægelsens samlede mandattal det seneste kvarte århundrede er skrumpet ind fra fire ud af Danmarks i alt 16 danske mandater ved det første direkte valg til Europa-Parlamentet i 1979 og til det nuværende ene ud af i de i dag i alt 13 (de færre danske mandater skyldes EU’s udvidelse siden starten).VokseværkNår man oveni dette lægger, at EU-modstanden/kritikken de seneste år mest har haft vokseværk på højrefløjen hos først Dansk Folkeparti og nu også Liberal Alliance, så tør professor ved Institut for Statskundskab, ved Aarhus Universitet, Jørgen Elklit ikke gætte på, om der både vil være plads til Enhedslisten og Folkebevæ-gelsen mod EU. Men Jørgen Elklit mener dog, at der allerede er en sikker vinder: Enhedslisten.»På en måde er det mest interessante, at Enhedslisten vil lægge det ud til urafstemning. Urafstemninger herhjemmme har typisk været om formandsposten, men hvis man også får nogle om, hvad man egentlig skal gøre, så bliver det lidt mere interessant at være medlem af et parti. Så uanset om Enhedslisten vælger at stille op eller ej, så har de vundet internt,« siger Jørgen Elklit.Det bliver de delegerede på Enhedslistens årsmøde til april som kommer til at tage endelig stilling til spørgsmålet om en EU-afstemning. Selv de delegerede kan vælge at se bort fra resultatet af den vejledende urafstemning, så anses dette i partiet for usandsynligt, hvis medlemmerne kommer frem til et klart resultat.
