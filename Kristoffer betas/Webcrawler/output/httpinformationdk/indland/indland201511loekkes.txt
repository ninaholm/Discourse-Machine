Løkke siger ét og gør noget andet
Ved Venstres landsmøde i weekenden talte Lars Løkke Rasmussen om behovet for fælleseuropæiske løsninger på flygtningekrisen. Reelt fører hans regering en politik, der er lagt an på at presse asylansøgere over mod andre europæiske lande
Under valgkampen bebrejdede Lars Løkke Rasmussen (V) den daværende regering for at være skyld i det stigende antal asylansøgere, der kom til Danmark. Nu er der tale om et ’internationalt problem’, som kræver fælles-europæiske løsninger.

&raquo;Vi skal passe på Danmark,&laquo; lød det som et omkvæd igen og igen gennem statsminister Lars Løkke Rasmussens formandstale ved weekendens Venstre-landsmøde i Herning Kongrescenter.Det er velkendt, at måden, hvorpå Venstre vil passe på Danmark, er ved at sikre, at færre asylansøgere kommer til landet. Hvilket i parentes bemærket også er en måde at passe på regeringens største støtteparti, der som bekendt er meget lidt glad for flygtninge. Og en måde at hente udlændingekritiske vælgere fra Socialdemokraterne.Under valgkampen bebrejdede Lars Løkke Rasmussen den daværende regering for at være skyld i det stigende antal asylansøgere, der kom til Danmark. De var primært et nationalt problem, forstod man, skabt af en svag dansk udlændingepolitik. Efter at venstreformanden selv har overtaget regeringsmagten, og der fortsat kommer mange asylansøgere til landet, er tonen en anden. Nu er der tale om et internationalt problem, og det kræver &raquo;fælles-europæiske løsninger&laquo;, som Lars Løkke Rasmussen forklarede i sin formandstale.Tilsyneladende er statsministeren selv klar over, at det med de fælles-europæiske løsninger er et lidt ømt punkt for regeringen. I hvert fald kom han i talen med følgende opfindsomme formulering: &raquo;De endelige svar skal findes internationalt, men mens vi venter på dem, så skal vi passe på Danmark, og her ved man, hvor man har Venstre.&laquo;Reelt dækker formuleringen over, at Danmark for øjeblikket netop ikke fører en politik, der er rettet mod fælleseuropæiske løsninger. Det er således symbolsk, at det er ved det samme landsmøde, at Lars Løkke Rasmussen på den ene side talte om fælleseuropæiske løsninger og på den anden side annoncerede, at Danmark alligevel ikke vil tage imod de 1.000 asylansøgere ud af den europæiske kvote på 160.000, som regeringen over for EU-kommissionen havde givet tilsagn om at tage &ndash; hvilket i forvejen var langt mindre, end den foreslåede fordelingsnøgle lagde op til.Men sandheden er, at hele regeringens udlændingepolitik er lagt an på at presse asylansøgere over mod andre europæiske lande. Og det er regeringen på det nærmeste også ærlig omkring. Når det erklærede mål er at gøre Danmark &raquo;mindre attraktivt for asylansøgere&laquo;, betyder det reelt, at regeringen håber, at flere af de asylansøgere, der kommer til Europa, vil bede om asyl i andre lande.Ræs mod bundenDet er i dette lys man skal forstå de mange udlændingestramninger, som regeringen til dels har annonceret og til dels allerede har fået vedtaget &ndash; senest med sidste uges hastefremsatte lovpakke.Halveringen af ydelserne til ledige udlændinge, sværere adgang til familiesammenføring, skærpede krav til permanent opholdstilladelse, tilbagerulning af aftalen om at asylansøgere kan bo og arbejde uden for asylcentrene, mulighed for at frihedsberøve både voksne og mindreårige asylansøgere uden domstolskontrol samt fjernelse af retten til familiesammenføring i tre år for de primært syriske asylansøgere, der har fået såkaldt midlertidig beskyttelsesstatus i Danmark. Det er blot nogle af de initiativer, der skal få asylansøgere til at vige uden om Danmark. Det er også nærliggende at medregne oprettelsen af de teltlejre for asylansøgere, som modtog de første beboere i denne weekend, samtidig med at sne og kulde kom til Danmark. Regeringen har ikke udadtil argumenteret for, at teltlejre gør Danmark mindre attraktivt i forhold til vores nabolande, men som migrationsforskeren Martin Lemberg-Pedersen skrev på Facebook søndag, er det påfaldende, at regeringen indfører teltlejre efter, at Sverige og Tyskland har været nødsagede til at gøre det. Og det sker vel at mærke, selv om der i Danmark findes mange nedlagte kaserner og hospitaler, som typisk ville kunne bruges som asylcentre.Alt i alt er der, som eksperter tidligere har påpeget her i avisen, tale om det, man inden for økonomisk teori kalder beggar-thy-neighbor-fænomenet. Et begreb, der indebærer, at et land forsøger at presse sine problemer over på nabolande. Det ses bestemt også i andre europæiske lande på asylområdet, men Danmark er tilsyneladende et af de lande, der for tiden er mest offensive.For Danmarks vedkommende er der da også gode muligheder for at stramme skruen særligt meget, fordi vores retsforbehold sikrer, at vi ikke er bundet af de fælles asylregler i EU. Regler, der netop blev indført for at undgå, at medlemslandene indgår i et ræs mod bunden ved at stramme deres lovgivning i forhold til hinanden for at undgå asylansøgere.RisikabeltMens Lars Løkke Rasmussen ikke i praksis fører en politik, der forekommer særlig solidarisk over for de andre europæiske lande, kan de færreste være uenige i hans udsagn om, at det er på europæisk plan, flygtningekrisen skal håndteres. Men ved at føre en særdeles nationalt orienteret politik løber statsministeren den risiko, at andre europæiske lande reagerer mod den danske strammerkurs ved at sætte hårdt mod hårdt.De pågående forhandlinger om et permanent fordelingssystem kan således sætte Danmark under pres. Der har angiveligt været overvejelser i EU-kommissionen om at sammentænke en permanent fordeling af asylansøgere med den såkaldte Dublin-forordning, der giver mulighed for at sende asylansøgere tilbage til de europæiske lande, hvor de først er blevet registreret. Den danske regering har erklæret, at den bestemt ikke vil indgå i en sådan permanent fordelingsordning, og så længe den står uden for de fælleseuropæiske asylregler, er den heller ikke tvunget til det.Spørgsmålet er imidlertid, om særligt Tyskland vil kræve, at også lande, der står uden for det fælleseuropæiske asylsamarbejde, skal indgå i fordelingen for at kunne få lov at returnere asylansøgere til andre europæiske lande efter Dublin-forordningen. I så fald kan Danmark havne i en overordentlig vanskelig situation. Og så skal regeringen og Lars Løkke Rasmussen lige pludselig finde nye måder at &raquo;passe på Danmark&laquo;.
