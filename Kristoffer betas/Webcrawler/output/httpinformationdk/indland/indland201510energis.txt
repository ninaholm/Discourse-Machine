Energiselskab lukker for pengekassen, hvis regeringen fortsætter klima-slingrekurs
Det store energiselskab E.ON, der leverer energi og investerer i grøn omstilling, stopper for nye investeringer i Danmark, hvis regeringen fortsætter slingrekursen i forhold til klimamålsætninger. Venstre afviser kritikken


På dagen for Folketingets åbning, hvor statsminister Lars Løkke Rasmussen undlod at nævne klimaet, sender den tyske private energikoncern E.ON en opsigtsvækkende hilsen til regeringen og det danske Folketing: Stop slingrekursen, eller vi smækker pengekassen i og stopper for nye investeringer i Danmark.Selskabet, der har eksisteret i Danmark siden 2000 og i 2012 nåede en omsætning på 347 millioner kroner, har overtaget nettet af ladestationer til elbiler i Danmark. Selskabet har desuden aktiviteter inden for dansk biogas samt i havvindmølleparken Rødsand II.Ifølge E.ON&rsquo;s direktør Tore Harritshøj er Danmarks klimamål &raquo;det pejlemærke, vi foretager vores investeringer efter som en del af Danmarks grønne omstilling. Usikkerheden om målene skaber et usikkert investeringsklima for virksomheder som os. Og uden stabile klimamålsætninger, kan vi ikke forsvare flere investeringer i Danmarks grønne omstilling.&laquo;Konkret er energiselskabet utilfreds med, at regeringen har reduceret ambitionen om en 40 procents reduktion af CO2-udslippet i 2020 til 37 procent, lige som regeringen ifølge E.ON har gjort fremtiden for elbilerne usikker, når den har afvist at forlænge den tidligere regerings løfte om afgiftsfritagelse til og med 2016.&raquo;Det er helt afgørende for investeringsklimaet i Danmark, at den nuværende regering holder fast i de eksisterende klimamålsætninger. Danmarks klima- og energipolitik må ikke blive en politisk kampplads. Det er den alt for vigtig til,&laquo; lyder budskabet fra Toke Harritshøj.Afviser kritikken som useriøsFormanden for Folketingets Energi- og Klimaudvalg, Thomas Danielsen (V), kalder detfor &raquo;noget af en udmelding&laquo; fra E.ON.&raquo;Der er jo ikke mange lande, E.ON så kan investere i, hvis de vurderer, at Danmark har en slingrekurs,&laquo; siger han og tilføjer, at det sidste, han har hørt fra E.ON&rsquo;s hjemland Tyskland, er, at den tyske regering vil slække mere på deres CO-målsætning end V-regeringen.Thomas Danielsen henviser til havvindmølleparken Kriegers Flak, hvor investerorerne ifølge ham står i kø:&raquo;Så når EON nu siger, de vil være tilbageholdende, står de alene med den udmelding. Vi oplever en større lyst til at investere i grøn omstilling end nogensinde før.&laquo;Når regeringen har sænket reduktionsmålet for CO2 til 37 procent, er det ifølge Thomas Danielsen tværtimod for at skabe sikkerhed for investorer.&raquo;Vi holder fast i de 37 procent, så virksomhederne ved, hvad der skal gælde. Og vi har fremlagt de præcise virkemidler, der skal bruges for at nå derhen.&laquo;Udvalgsformanden anerkender, at et flertal på Christiansborg ønsker at holde fast i en CO2-reduktion på 40 procent.&raquo;Men man har haft en leg, der hedder &lsquo;tænk på et tal&rsquo; uden at fortælle om vejen derhen, og det skaber om noget stor usikkerhed for investeringsvirksomheder og investeringsklimaet i Danmark,&laquo; lyder det fra Thomas Danielsen.&ndash; Det er vel ikke for sjov, at en energikoncern truer med at stoppe investeringer i grøn omstilling i Danmark?&raquo;At beskylde regeringen for slingrekurs er useriøst. Jeg kan ikke svare på, hvad deres ærinde er. Et gæt kunne være, at de gerne vil have nogle afgiftsfritagelser for elbiler. Det siger sig selv, at det gør det lettere at drive virksomhed, men det er der også mange jernstøberier, der gerne vil,&laquo; siger Thomas Danielsen.
