Kontroversielt SDU-valg afsluttet



 Syddansk Universitet har netop holdt omvalg til Akademisk Råd på humaniora og bestyrelsen på grund af beskyldninger om valgsvindel, skriver Fyens Stiftstidende.
Den sikre vinder af valget blev studenterorganisationen Syddanske Studerende, som tog alle pladser i både bestyrelsen og Akademisk Råd på humaniora.
Ved det første valg blev Syddanske Studerende ellers beskyldt for valgsvindel af Borgerlige Studerende, der mente, at modparten havde misbrugt universitetets interne mail-lister til at sende valgmails til de studerende. Derfor måtte der ifølge valgudvalget og rektor Jens Oddershede et omvalg til.

