Læger får fed pension fra våbenfabrikker



 Danske læger kan nyde deres tredje alder i bevidstheden om, at deres pensionsopsparinger har været med til at producere klyngebomber og andre våben. Ritzau har kigget i den opgørelse over investeringer, der optræder hos Lægernes Pensionskasses investeringsportefølje. Her finder man virksomhedsnavne som Raytheon Company, Thales SA og Lockheed Martin, der alle, ifølge den norske oliefonds etiske udelukkelsesliste, medvirker til produktion af klyngebomber. De samme som Danica Pension efter massivt pres fra kunderne valgte at sælge sine aktier i. Men det ser direktøren i Lægernes Pensionskasse ingen problemer i.

