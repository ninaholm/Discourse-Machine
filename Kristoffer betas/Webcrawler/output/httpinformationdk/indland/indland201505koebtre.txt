Køb tre høns og bliv en glad økolog
Man kan diskutere, om høns i haven er bæredygtigt. Men for dem, som i forvejen spiser æg, er de et skridt i den rigtige retning. Og så er de sjove


Bok! Vi kalder vores høns Bok. Bok lægger æg, og Bok laver gødning, og Bok spiser madrester. I en annonce med overskriften &raquo;Uncle Sam forventer af dig, at du holder høns&laquo; sammenfatter USA&rsquo;s landbrugsministerium sagen. &raquo;Selv den mindste have har plads til en hønseflok, der er stor nok til at forsyne husstanden med friske æg. Madrester og køkkenaffald dækker en stor del af hønsenes behov for foder.&laquo; Annoncen, som er fra 1917, kommer også ind på, at det er nemt at passe høns. En tegning viser to børn i rollen som hønsepassere og i baggrunden et simpelt hønsehus.Det er faktisk nemt. Vand og foder doseres af &rsquo;automater&rsquo;, og et hønsehus behøver ikke mange krummelurer &ndash; ikke engang et vindue. Et af de bedst fungerende, vi har haft i de foreløbig 20 år med høns, lavede jeg af et kasseret køkken-underskab.Den største overraskelse har været underholdningsværdien. Høns er så sjove! Lige fra første dag, når de skeptisk og gumpetungt forlader den papkasse, som har transporteret dem frem til deres nye bopæl, og de begynder at undersøge omgivelserne. Fra morgen til aften er de i gang med at rode i jorden og søge føde, tage sandbad mm.De skal selvfølgelig have adgang til et udeareal &ndash; en løbegård &ndash; af passende størrelse. Når vi er hjemme, lader vi dem som regel gå frit i det meste af haven. Enkelte sarte blomster kan lide under de fritgående hønsefødder, men til gengæld slipper vi for dræbersneglene, for Bok elsker snegleæg og har talent for at finde dem.Det kom også bag på mig, hvor forskellige de kan være. Med tiden er massebetegnelsen Bok også blevet et efternavn, så hver høne får et fornavn som karakteriserer den: Bange Bok, som ingenting tør, Sol Bok, som, når den rammes af en solstråle, ofte går i stå og strækker og varmer sig, Escape Bok, som fløj over hegnet flere gange osv.Man kan diskutere, om hønsehold er bæredygtigt, for der kommer også CO2 ud af en høne. Men for dem, som i forvejen spiser æg, vil høns i haven være et skridt i den rigtige retning: bedre æg, mindre madspild, mindre kunstgødning. Du skifter nogle triste industrihøns ud med glade fugle, som bliver behandlet godt og lever et aktivt liv.Udlejning af hønsHønsenes evne til at omsætte madaffald til havegødning har fået kommuner i Belgien og Frankrig til at forære høns til haveejere (mod et løfte om, at hønsene ikke slagtes det første par år). Herhjemme er der i flere kommuner mulighed for at låne eller leje nogle høns og en lille mobil hønsegård i en måned eller to, så man kan prøve det af.På voresomstilling.dk er et af omstillingsprojekterne hønseudlejning fra Miljø- og Energicentret i Høje-Taastrup, der har udlejet høns siden 1995. Lejehønerne er så populære, at der altid er en venteliste. En stabil kundegruppe er bedsteforældre, der gerne vil have noget spændende at byde på, når børnebørnene kommer på besøg. Børn har ikke længere let ved at få førstehåndserfaringer med agerbrug og dyrehold på en bondegård. Med høns i haven kan de &ndash; og voksne med &ndash; lære, hvordan tingene hænger sammen. Hente æg, som kommer uden nogen hanes medvirken. Så grønkål, se det gro, vande og gøde det og fodre hønsene med det.Efter nogle år indhentes hønsene af alderdom eller sygdom. Så kommer det farvel, som måske afholder nogen fra at gå ombord i sagen. Jeg afliver dem selv, men muntert er det ikke. Ofte kan man indgå en aftale med dem, man køber hønsene af, hvis man vil slippe for den del af festen. Husk, at ens egne høns også i døden er heldigere stillet end deres millioner af kusiner i det fødevareindustrielle kompleks, som lever og dør under vilkår, mange helst ikke vil vide af, selv om den modbydelige sandhed kun er et klik væk på youtube. Her er gode argumenter for at boykotte burhøns og industrikyllinger og blive veganer &ndash; eller hønseholder.Nils Enrum er lektor og cand.polit.
