Tilhørere vælter ind til stor hackersag
Retten på Frederiksberg indleder tirsdag en historisk sag mod to mænd om hacking af politiets it-systemer
Den svenske hacker Gottfrid Svartholm Warg, billedet, og hans danske kammerat havde ifølge anklagemyndigheden gennem fire måneder adgang til CSC&#39;s informationssystem, som de malkede for oplysninger fra en stribe offentlige registre. Arkivfoto fra 2009

Tilhørerrækkerne er fyldt til bristepunktet i Retten på Frederiksberg tirsdag, hvor den hidtil største sag om dataindbrud herhjemme bliver indledt.Retten har udstationeret personale i vagtuniform uden for retslokale 001 for at holde styr på de mange tilhørere og journalister, der er mødt op til sagen, som anklagemyndigheden har rejst mod to mænd.&raquo;Vi er glade for, at der er så mange, der interesserer sig for rettens arbejde, og hvis der er nogen, som ikke har fået plads, så kan de følge sagen fra et advokatværelse nede ad gangen,&laquo; lyder det fra retsformand Kari Sørensen.Den svenske hacker Gottfrid Svartholm Warg og hans danske kammerat havde ifølge anklagemyndigheden gennem fire måneder adgang til CSC&rsquo;s informationssystem, som de malkede for oplysninger fra en stribe offentlige registre.De er tiltalt for at have fremkaldt omfattende forstyrrelse af informationssystemer, at have skaffet sig oplysninger om erhvervshemmeligheder og groft hærværk.Sagens tre anklagepunkter har alle en strafferamme på seks år, men senioranklager Maria Cingari har under et tidligere retsmøde fortalt, at anklagemyndigheden vil gå efter en straf på omkring fire års fængsel.Fra omkring 13. februar 2012 opfordrede danskeren angiveligt Warg til at hacke sig ind i politiets systemer og gav ham oplysninger om politiets it-systemer samt brugernavne til CSC&rsquo;s informationssystem &ndash; herunder brugernavnene på flere ansatte i politiet.Ifølge anklageskriftet lykkedes det omkring 7. april at trænge ind i CSC&rsquo;s system. Derefter kopierede de frem til 30. august et stort antal filer fra blandt andet politiets registre og downloadede dem til ip-adresser i Tyskland, Iran og Cambodja.Det drejede sig om stærkt personfølsomme oplysninger fra blandt andet kriminalregistret, kørekortregistret, Schengen Informationssystem og cpr-registret.Gottfrid Svartholm Warg blev udleveret fra Sverige i november sidste år og har siddet varetægtsfængslet lige siden, mens den unge dansker har været varetægtsfængslet siden 6. juni sidste år.Tidligere har det været fremme, at der forud for hackerangrebet var en chat mellem to personer, der kaldte sig henholdsvis &rsquo;Advanced Persistent Terrorist Threat&rsquo; og &rsquo;My Evil Twin&rsquo;.Politiet mener, at danskeren er den første, mens Warg ifølge politiet er den anden. Begge de tiltalte nægter sig skyldige i det, som Maria Cingari har kaldt &raquo;den alvorligste hackersag i Danmark.&laquo;Warg har forklaret, at hans computer er blevet fjernstyret af andre hackere til at bryde ind hos CSC, mens danskeren har nægtet at udtale sig.
