I Glostrup laver de cannabispiller på apoteket
På landets største apotek i Glostrup har medarbejderne gennem nogle måneder fremstillet tabletter og olie på basis af rigtig cannabis. Selv om produktionen endnu er beskeden, forventer apoteker Kristian Østergaard Nielsen et stigende behov for medicinsk cannabis blandt danske patienter
På Glostrup Apotek er de begyndt at fremstille og sælge både piller og dråber med cannabis. Her på billedet er det dog ikke fremstillingen af det såkaldte Dronabinol eller Cannabinol, der ses.

Umiddelbart ser det ikke ud af så meget, når apoteker Kristian Østergaard Nielsen lægger sine produkter frem på et bord: En almindelig engangssprøjte med en klar væske, en plasticpilledåse med 60 kapsler &rsquo;Dronabinol 2,5 mg&rsquo; og en lille glasbeholder med 10 ml orale Dronabinoldråber.Men i virkeligheden er der tale om en stille revolution inden for det danske sundhedsvæsen: Produkterne på bordet hos Glostrup Apotek er danskfremstillede lægemidler baseret på naturlig cannabis.Kapslerne indeholder ren THC, som er det euforiserende aktivstof i cannabisplanten, og de er fremstillet magistrelt, dvs. her på apoteket i Glostrup.Læs også:Venstremand: &rsquo;Hvis jeg var syg, ville jeg også købe cannabis&rsquo;Ifølge apotekeren kan kapslerne og dråberne i princippet udskrives af en almindelig praktiserende læge, hvis lægen selv tager ansvaret for ordinationen. De små pilledåser og glas med dråber er derfor godt nyt for de mange patienter, der oplever at have gavn og lindring af medicinsk cannabis, men som ikke har lyst til eller mulighed for at opsøge det kriminelle hashmarked.&raquo;Vi har en styrke og en vilje til at være på højde med fremtiden,&laquo; siger Kristian Østergaard Nielsen, der for nylig er blevet apoteker i Glostrup.&raquo;Det er ikke længere et teoretisk tankeeksperiment, men derimod en konkret produktion af lægemidler, som læger kan udskrive til deres patienter. På den måde har diskussionen for eller imod cannabis til medicinske formål taget et stort skridt fremad. Ja, vi kommer til at bruge cannabis som et lægemiddel til nogle patienter,&laquo; forudser han.Allerede for flere år siden var Kristian Østergaard Nielsen opmærksom på, at flere af apotekets leverandører, blandt andet hollandske grossister, havde produkter fremstillet af cannabis som en del af deres sortiment.&raquo;Dengang stak jeg nogle følere ud hos myndighederne, men de havde paraderne helt oppe,&laquo; husker han.Det er først de seneste tre-fire måneder, at han fornemmer en stigende politisk velvilje i Folketinget over for medicinsk anvendelse af cannabis.&raquo;Tidligere har sundhedsmyndighederne generelt bare sagt nej, nej, nej &hellip; fordi der var tale om cannabis og dermed ulovlig narkotika. Nu er stemningen ved at vende, og sundhedsmyndighederne er blevet mere villige til at gå i dialog og se på spørgsmålet med faglige briller i stedet for bare refleksmæssigt at feje det af bordet,&laquo; forklarer Kristian Østergaard Nielsen.Beskeden produktionEndnu er mængden af danskfremstillet cannabismedicin ret beskeden: Ud over leverancer til blandt andet overlæge Tina Horsted fra Rigshospitalets Tværfaglige Smerteklinik har Glostrup Apotek indtil videre kun afsat 14-15 dåser med kapsler og to af glassene med dråber, som privatpraktiserende læger det sidste knap halve år har kunnet udskrive på recept til deres patienter.Fremstillingen af medicinsk cannabis er derfor ikke en indbringende forretning for Kristian Østergaard Nielsen, men det kan den måske vise sig at blive på længere sigt. I hvert fald er han ikke i tvivl om, at behovet er til stede hos mange patienter, og at efterspørgslen efter legal medicinsk cannabis kan vokse.Foreløbigt er det kun muligt at udskrive cannabiskapsler på recept til ganske få sygdomme, f.eks. patienter med sklerose eller terminale kræftpatienter i såkaldt palliativ, dvs. lindrende, behandling. Men hvis &ndash; eller rettere når &ndash; de praktiserende lægerne bliver opmærksomme på de muligheder, som cannabismedicinen kan have inden for generel behandling af smerter, kan markedet blive stort, forudser Kristian Østergaard Nielsen.&raquo;Det er vigtigt for mig at understrege, at jeg på ingen måde er i gang med et korstog for medicinsk cannabis. Men som apoteker er jeg nødt til at være opmærksom på hvilke produkter, der kan give patienter gavn og lindring, og gøre dem tilgængelige, når behovet og efterspørgslen er der.&laquo;THC og hårdfedtI en anonym bygning i et industrikvarter et sted i Glostrup fremstiller apoteket mange forskellige lægemidler magistrelt, og Kristian Øster- gaard Nielsen har i alt 23 medarbejdere ansat til produktionen.Reglerne for den magistrelle produktion er enkle: Hvis en patient ikke kan behandles med eller ikke tåle de lægemidler, der i forvejen er på markedet, kan Glostrup Apotek fremstille den ønskede medicin i lige præcis den styrke eller udformning &ndash; f.eks. som salve, stikpiller eller mikstur &ndash; som den ordinerende læge ønsker.&raquo;Vi kan give en garanti for, at vores produkter hver gang er fremstillet akkurat sådan, som lægerne ønsker det. Det gælder også for kapslerne og dråberne med cannabis. De er ens og indeholder præcis samme styrke fra gang til gang,&laquo; siger Kristian Østergaard Nielsen.For 40-50 år siden var magistrel fremstilling almindelig på de fleste apoteker, fortæller han.&raquo;Dengang gik den farmaceutiske ekspertise i høj grad ud på selv at kunne fremstille lægemidler. Det er blevet ændret drastisk siden,&laquo; bemærker han.I dag er der således kun to steder i Danmark med magistrel produktion. Ud over Glostrup foregår det også på Skanderborg Apotek, som dog ikke fremstiller cannabiskapsler.De magistrelt fremstillede lægemidler kan være billigere end tilsvarende produkter fra de etablerede medicinale virksomheder. Glostrup Apotek forlanger således 2.100 kroner for 60 Dronabinolkapsler, eller knap to tredjedele af, hvad den amerikanske producent af lignende Marinol-tabletter forlanger.Sammenlignet med mange andre smertelindrende lægemidler ligger cannabiskapslerne trods alt i den dyre ende, så det vil ofte være et sidste valg, som lægen foretager, hvis andre og billigere midler ikke giver den enkelte patient den ønskede lindring. Og det vil ske på lægens ansvar.Råvarerne, som altså er ren og ufortyndet THC, får Glostrup Apotek fra en producent i Tyskland, forklarer produktionschef Lone Astrup.Hun viser rundt i lokalerne, hvor alle medarbejdere skal anvende hårnet, hvid kittel og overtræk på fodtøjet. De fleste af medarbejderne er uddannet som farmakonomer, og hver dag fremstiller de lægemidler helt fra bunden, ofte i ret små portioner bestemt for en enkelt patient. En produktion, som kan tage to-tre dage i Glostrup at få færdig, ville være overstået på en time eller to hos de store medicinalvirksomheder, siger Lone Astrup.I et lagerrum står der stablet spandevis af råmaterialer med lange kemiske navne fra blandt andet Kina, Schweiz eller Tyskland, men cannabissen kommer ikke i så store emballager. Den kommer heller ikke som tørrede blomsterdele fra hampeplanter, men derimod som en klar væske i små engangssprøjter, der hver indeholder 250 milligram.Der er meget bestemte krav om blandt andet renhed og id-tests, og medarbejderne kontrollerer hver enkelt sprøjte for at være sikre på, at råvaren lever op til de specificerede krav.Lone Astrup fortæller, at fordi råvaren i engangssprøjterne er sej og klistret som harpiks, har medarbejderne i Glostrup brugt mange, mange arbejdstimer på at finde frem til den korrekte måde at opvarme THC&rsquo;en, så den overhovedet har været til at få ud af sprøjterne.&raquo;Samtidig må stoffet ikke blive for varm, for så mister den nogle af sine egenskaber,&laquo; supplerer Kristian Østergaard Nielsen og fortæller, at selv om farmakologerne nu har fundet en måde at gøre det på, er der stadig tale om en kompliceret proces: THC&rsquo;en fortyndes og smeltes ved en bestemt temperatur ned i såkaldt hårdfedt, hvorefter massen efter et bestemt tidsrum bid for bid bliver afmålt ned i små kapsler på en lille maskine, som automatisk lukker kapslerne.For hvert enkelt skridt i fremstillingen bliver styrke og renhed kontrolleret og efterkontrolleret ud fra devisen, at fire øjne ser bedre end to, forklarer Lone Astrup.Apoteket kan fremstille såvel kapsler som orale dråber med præcis den koncentration af THC, som lægen ønsker for den enkelte patient. Ligeledes kan THC&rsquo;en også mikses med CBD, som er et ikke-euforiserende aktivstof fra hampeplanten.&raquo;Og så bruger vi selvfølgelig altid særlige børnesikrede låg,&laquo; smiler Kristian Østergaard Nielsen.
