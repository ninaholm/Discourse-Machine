Agape burde ikke stå på velgørenhedsliste
Jacob Holdt, fotograf og foredragsholder er ambassadør for Engodsag.dk


 - Hvad synes du om, at der optræder foreninger, som er imod abort og for homo-omvending på listen over støtteorganisationer?
"Det har jeg virkelig problemer med. Og jeg skrev også til engodsag.dk, at jeg ikke ville støtte diskrimination mod homoseksuelle. I USA har jeg har oplevet, hvordan homoseksuelle lider under en sådan sygelig forfølgelse. Jeg fik det svar, at brugerne selv kan bestemme, hvad deres penge skal gå til, og det kunne jeg ikke rigtig argumentere imod."
- Hvad mener du om idéen om et etisk kodeks?
"Med mit ambassadørskab vil jeg gerne slå til lyd for, at det bliver diskuteret. Personligt synes jeg ikke, at Agape burde stå på listen. engodsag.dk's idé er god nok, men jeg mener, at vi bør bekæmpe den forening, så godt som vi kan. Og derfor skal det også diskuteres åbent, at den er med, og folk skal advares imod at støtte den". 

