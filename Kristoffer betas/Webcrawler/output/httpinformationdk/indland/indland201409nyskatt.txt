Ny skatteminister havner i opgør om boligskat
Flere borgerlige partier vil gå hårdt til ny skatteminister, når der skal forhandles om ejendomsvurderinger


Torsdag i næste uge får over to millioner danske boligejere et afgørende fingerpeg om, hvordan Skat fremover vil vurdere værdien af deres bolig.På et pressemøde på Nationalmuseet i København vil formand for regeringens ekspertudvalg, Peter Engberg Jensen, fremlægge udvalgets bud på, hvordan de udskældte ejendomsvurderinger kan gøres mere præcise.Og dermed stiger arbejdspresset på Danmarks nye skatteminister Benny Engelbrecht (S) for alvor.Den enkelte boligejers udgifter til både ejendomsværdiskat og grundskyld bliver beregnet med udgangspunkt i de offentlige ejendomsvurderinger. Store vælgergrupper har dermed en økonomisk interesse i det ellers meget tekniske arbejde med at indrette et ny vurderingssystem.Samtidig er man både i rød og blå blok ved at ruste sig til et skatteopgør frem mod næste valg.Peter Engberg Jensen har tidligere fastslået, at selvom det nye system vil blive væsentlig bedre end det gamle, så vil der også fremover være betydelige usikkerheder.Det kan blive et af flere omdrejningspunkter for de politiske forhandlinger. Liberal Alliance vil møde op til forhandlingerne med et krav om et forsigtighedsprincip, så boligejerne ikke kommer til at betale mere end de skal:&raquo;Er der en usikkerhed omkring ejendommens værdi, skal den hellere vurderes for lavt end for højt,&laquo; siger Liberal Alliances skatteordfører Ole Birk Olesen og tilføjer:&raquo;Når man har fundet den realistiske pris, kan man trække fem til 10 procent fra for at sikre, at vurderingen ikke overstiger den virkelige pris.&laquo;Både Liberal Alliance og De Konservative vil samtidig have et opgør med den stigende grundskyld:&raquo;Hos mange familier er der utryghed, fordi man får stigende grundskyldsvurderinger. Man låser hele boligmarkedet fast på den måde,&laquo; siger skatteordfører Brian Mikkelsen (K), der ønsker at fastfryse grundskylden.Hos Venstre &ndash; der lige nu står til at overtage regeringsmagten ved det kommende valg &ndash; er man mere forsigtig.&raquo;Det afgørende er, at vi får nogle vurderinger, som folk kan nikke genkendende til. Det er første skridt,&laquo; siger skatteordfører Torsten Schack Pedersen.Benny Engelbrecht skal som ny skatteminister have afsluttet forhandlingerne, så de nye ejendomsvurderinger kan blive offentliggjort i foråret 2016.
