'Sådan er Plejefar' ...
På en cykeltur til Himmelbjerget i påsken 1958 skulle 10-årige Danny Christensen ligge ved siden af forstanderen i gymnastiksalen
'Man har brug for, at nogen siger: Ja, det var forkert, og det var ikke din skyld, at det gik sådan,' siger Danny Christensen, der var anbragt på en lang række børnehjem, fra han var fire, til han var år.

Danny Christensen var under børneværnet, fra han var fire år, til han fyldte 19. Han har været anbragt på en lang række børnehjem: Godhavn, Julemærkehjemmet i Svendborg, Trepilelågen, Børne-psykiatrisk afdeling på Bispebjerg, Stutgården — men værst af alle var Optagelseshjemmet Infanterivej 33 i Randers.»Det glemmer jeg aldrig, det var et voldeligt sted,« siger Danny Christensen, der i dag er 63 og bor på Bornholm.I 1958 blev han en aften hentet i sit hjem, hvor han boede med sin mor. En værge fulgte ham til Aalborgbåden, og næste dag begyndte han på optagelseshjemmet.»Mor havde ikke sagt noget i forvejen. På optagelseshjemmet skulle vi sige Plejefar og Plejemor til forstanderparret. Vi drenge gik i skole i byen, vi spillede fodbold, og vi var vant til at få tæsk. Det ordnede Plejefar. Hvis vi f.eks. havde pudekamp, så kom han farende og hev en af os ud på toilettet, hvor vi fik tæv.«Til påske skulle alle drengene sammen med Plejefar på cykeltur til Gl. Ry. Danny Christensen havde glædet sig meget til at se Himmelbjerget. Om natten overnattede drengene i soveposer på gulvet i en gymnastiksal.»Plejefar ville absolut ligge ved siden af mig, jeg var jo den nye dreng. Midt om natten vågnede jeg ved, at han lå og stønnede. Han lod, som om han snorkede, og nu ved jeg jo, at han lå og onanerede. Dengang stak han sin hånd ned i min sovepose og begyndte at nulre tissemanden, indtil han slap mig.«Rundt omkring på gulvet lå de andre drenge og sov i deres soveposer»Jeg vidste ikke, hvad jeg skulle gøre. Jeg anede ikke, hvad der skete, og jeg var stiv af skræk,« forklarer Danny Christensen.Næste dag ved havregrøden sagde han det til de andre drenge.»Men det kom ikke bag på dem. Sådan er Plejefar, sagde de bare.«Danny Christensen mener, at Plejefar må have hørt, hvad han sagde til de andre drenge. I hvert fald fik han sit livs røvfuld, da drengene kom hjem til Infanterivej 33 i Randers.»Den aften tog han mig ud på toilettet og kastede mig op af væggen. Han stak mit hovedet ned i toilettet, så jeg ikke kunne få vejret, og jeg fik mange knytnæveslag.«Ikke din skyldFørst inden for de seneste år er Danny Christensen begyndt at tale om sine oplevelser som anbragt barn på en række børnehjem.»Det har gjort en usynlig, fordi man går og vender det indad.«Også Danny Christensen føler et stort behov for en undskyldning fra staten:»Man har brug for, at nogen siger: Ja, det var forkert, og det var ikke din skyld, at det gik sådan,« siger han.For ham og mange andre har oplevelserne i barndommen haft konsekvenser senere i livet. Hvor omfattende er først gået op for Danny Christensen de senere år, hvor han er begyndt at tale åbent om sine oplevelser fra de ni forskellige børnehjem, han har været på.Efter at være blevet udlært som typograf udviklede Danny Christensen et pille- og alkoholmisbrug, som han er ude af i dag. Han forstår ikke, hvorfor det offentlige ikke har haft et efterværn, eller bare har undersøgt, hvad der blev af de mange børn, der havde været anbragt under deres opvækst.»Når jeg taler om det i dag, så er folk rystede over, at det ikke er længere siden. De tror, den slags skete omkring Første Verdenskrig, men ikke i 1950'erne og 60'erne.«
