Åben krig om SF i København
SF's næstformand har nu meldt sin offentlige støtte til Anne Baastrup i slaget om København. Samtidig anklages stemme-udvalget for at favorisere Baastrup-lejren med nyt materiale


To uger før den endelig afgørelse om, hvem der fremover skal stå i spidsen for SF i København skal træffes, er der erklæret åben krig mellem partiets to fløje i valgkampen. MF'er Anne Baastrup får nu officiel støtte fra partiets næstformand Jakob Nørhøj:"Begge kandidater er fantastisk gode, så det er et luk-susvalg. Men Anne har gode og visionære bud på, hvad hun vil i København. Hun har en stærk social bevidsthed og gode bud på, hvordan klimatopmødet skal bruges," lyder hans begrundelse.Og der er ingen tvivl om, at den støtte er godkendt af partiets formand, som dog ikke ønsker at blande sig officielt i valgkampen. Det gør hans højre hånd i form af partiets pressechef derimod. Claus Perregaard støtter ikke alene Baastrup på internetsitet Facebook - han optræder ligesom Jakob Nørhøj på listen over hendes stillere. Og netop den liste blev først sendt ud til medlemmerne i går - en uge efter, at stemmeudval-get sendte det officielle valgmateriale rundt."Grundet en misforståelse, var de personlige stillere for den ene kandidat ikke kommet med," står der i mailen, som Information er kommet i besiddelse af.Men den forklaring tror man ikke på i Bo Asmus Kjeldgaards lejr. Her ankla-ger man stemmeudvalget for at give fordel til Anne Baastrup.PanikreaktionIfølge medlem af Køben-havns borgerrepræsentati-on, Frank Hedegaard, som støtter Bo Asmus Kjeld-gaard, har stemmeudvalget favoriseret Anne Baastrup, da det indvilligede i at sende nyt materiale ud i går."Man kan ikke komme bagefter og sige, at der var no-get, man ikke fik med i første omgang. Det favoriserer den ene kandidat, som nu får øget opmærksomhed -det er ikke fair," siger han med henvisning til, at Baastrups 25 anbefalere først offentliggøres nu.Og ifølge borgerrepræsentationens tidligere næst-formand Hellen Hedemann, blev hun først i mandags spurgt, om hun ville optræ-de som stiller for Anne Baastrup."Men deri ligger ikke noget om, hvem jeg vil stemme på," siger hun og peger på, at et kampvalg sikrer partiet opmærksomhed."Og Bo Asmus Kjeldgaard er blevet meget bedre, efter han har fået en modkandidat," siger Hellen Hedemann.I dag skal partiets stemmeudvalg holde et møde om forløbet, som blandt Bo Asmus Kjeldgaards anbefalere vækker betydelig utilfredshed."Jeg undrer mig meget over den mail, vi har fået i dag. Der sidder et stemmeudvalg og to kandidater - de må have godkendt den første brochure, der kom sammen med stemmesedlen," siger formand for SF-Østerbro, Hanne Melnik, der støtter den siddende SF-borgmester."Nogle har fundet det nødvendigt at sige, at det er en fejl, men det har jeg svært ved at tro. Måske synes An-ne Baastrup, at hun er ved at tabe terræn og sætter alt ind. Det er min fornemmelse," tilføjer hun.Holdt sig til reglerneDet lykkedes i går ikke at få en kommentar fra stemme-udvalgets formand, Jens Andersen. Men Anne Baastrup selv blev mere end overrasket over, at hendes modkandidat lancerede både stillere og partiforeninger i det samlede valgmateriale."I reglerne hedder det enten 25 stillere eller en partiforening, og det har jeg holdt mig til. Jeg troede ikke, at det overhovedet var lovligt at gøre begge dele. Men nu vil jeg selvfølgelig også gerne have mine stillere ud," siger Anne Baastrup, som undrer sig over kritikken fra Kjeld-gaards folk:"Jeg har forsøgt at ordne det her mindeligt," siger hun og kalder forløbet 'træls'.
