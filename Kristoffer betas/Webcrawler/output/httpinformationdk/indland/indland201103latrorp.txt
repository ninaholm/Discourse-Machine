LA tror på massiv valgsejr med VK
Hvis Venstre og De Konservative vil tage imod Liberal Alliances tilbud om at lave et fælles valgoplæg, så er der ’en massiv valgsejr’ i vente, mener Liberal Alliance


Det er ikke selvtillid, de står og mangler i Liberal Alliance.Således er der udsigt til »en massiv valgsejr«, hvis Venstre og Konservative ellers vil tage imod alliancens forslag om, at alle tre partier slår pjalterne sammen og laver et fælles valgoplæg om økonomien.Sådan lød det lørdag på Liberal Alliances landsmøde i København efter flere måneders infight mellem Liberal Alliance og de øvrige partier i den borgerlige blok.»Kære Venstre og Konservative: tag imod vores invitation om et fælles borgerligt udspil op til valget. Det vil give en massiv valgsejr,« proklamerede Liberal Alliances leder, Anders Samuelsen, der også fastslog, at han nok skal punge ud for kaffen.Stridsøksen begravesOpfordringen til borgerlig forbrødring kommer efter, at Liberal Alliance gennem de seneste måneder har strøet om sig med penge til en mur af avisannoncer, hvor de har sendt kritiske salver mod såvel blå som rød blok.Men nu skal stridsøksen altså begraves.»Lad os droppe kiv og strid, så Helle Thorning ikke overtager magten,« istemte partiets politiske ordfører, istemte Simon Emil Ammitzbøll.Det er dog endnu yderst tvivlsomt, om Liberal Alliance også vil sætte forsoningskaffe over til nuværende integrationsminister, Birthe Rønn Hornbech (V).Hun har bidt i det politiske græstæppe, siden anonyme embedsmænd fra hendes eget ministerium placerede en bombe under hendes ministerstol ved at sige, at hun i årevis har kendt til konventionsstridig forvaltning i hendes ministerium.»Så længe den sag kører, så får vi ingen borgerlig regering,« understregede Simon Emil Ammitzbøll.»Nu må vi se, hvad ministeren svarer. Men vi udelukker ikke at bruge nogen redskaber,« lød det fra Simon Emil Ammitzbøll fra landsmødets talerstol med henvisning til, hvilke konsekvenser sagen kan få for Birthe Rønns ministertilværelse.Fut i rygterneMen mens landsmødedeltagerne klappede sig ivrigt gennem lørdagens taler i Tivoli Congress Center, så skete der imidlertid noget ikke langt derfra – nemlig på Christiansborg.Her kom der for alvor fut i rygterne om, at løsgængeren Pia Christmas-Møller vil vende tilbage til sit gamle parti, De Konservative, og dermed sikre regeringen det forkætrede flertal på 90 mandater uden hjælp fra Liberal Alliances nuværende tre folketingsmedlemmer.Liberal Alliances ledelse ville dog ikke forholde sig Pia Christmas-Møllers mulige tilbagevenden til De Konservative på landsmødet.I stedet benyttede Anders Samuelsen lejligheden til at sende »en stor tak til vores sponsorer«, der partilederen fremhævede især omfattede Mærsk, Saxo Bank og Dansk Arbejdsgiverforening, der har været med til at skrabe i alt 6,3 millioner kroner sammen til partiets kasse.politik@information.dk
