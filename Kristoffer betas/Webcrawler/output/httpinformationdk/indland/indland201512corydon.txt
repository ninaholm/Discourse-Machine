Corydons erfaring i høj kurs
Bjarne Corydons skifte til et topjob hos McKinsey viser, at det er en særlig politisk erfaring, der gør politikere attraktive i det private erhvervsliv
Tidligere finansminister Bjarne Corydon har droppet sin plads i Folketinget til fordel for et direktørjob hos konsulentfirmaet McKinsey.

&raquo;Vi må anerkende, at McKinsey har sikret større fremgang i reallønnen for danske lønmodtagere, end nogen fagforening nogen sinde har gjort&laquo;. Sådan sagde daværende finansminister Bjarne Corydon på et møde i den socialdemokratiske hovedbestyrelse i starten af 2015 ifølge politisk kommentator Hans Engell. Det var kort inden blevet offentliggjort, at hundredtusinder af offentligt ansatte skulle underlægges en ny kontroversiel ledelsesmodel udarbejdet af den amerikanske konsulentvirksomhed.Corydon var altså endnu engang i skudlinjen for en politik, mange i fagbevægelsen bestemt ikke mente var socialdemokratisk. Da udtalelsen ifølge Engell var faldet på et lukket møde, spurgte SF&rsquo;s Özlem Cekic yderligere ind til sagen i et folketingsspørgsmål: &raquo;Hvem mener ministeren bedst varetager de danske lønmodtageres interesser &ndash; McKinsey eller fagbevægelsen?&laquo;Læs også:&nbsp;Bjarne Corydon skifter Folketinget ud med konsulentjob&raquo;Fagbevægelsen,&laquo; svarede Bjarne Corydon syv dage senere og kom altså trods alt med en slags opbakning til en klassisk socialdemokratisk institution. I går blev det så offentliggjort, at Bjarne Corydon skifter fra socialdemokratisk folketingsmedlem til en chefstilling i netop McKinsey. Som ny global direktør i McKinsey Center for Government skal han stå for den del af McKinseys forretning, der handler om at reformere den offentlige sektor rundt omkring i verden. Noget som Corydon har erfaring med fra sit job som finansminister.Her var han med til at bruge offentlige kroner på ydelser fra McKinsey, der ifølge Finans.dk fik 89 mio. kr. fra Finansministeriet imellem 2009 og 2014. Og det er et aspekt, som ifølge sociolog og forfatter til bogen &rsquo;Magteliten&rsquo;, Christoph Houman Ellersgaard, er særligt problematisk.Læs også:&nbsp;EL foreslår karantæne til ministre efter Corydon-exit​&raquo;Det er et meget konkret problem, at Finansministeriet har været en stor kunde hos McKinsey. Bjarne Corydon har købt ydelser for skatteborgernes regning hos et firma, der bagefter hyrer ham til, hvad vi må antage er en relativt velbetalt stilling,&laquo; siger han.&raquo;I det private erhvervsliv er det stærkt tvivlsomt, om det her var gået. At man som topchef skifter til en virksomhed, som man inden har været med til at købe så mange ydelser fra. Ved fratrædelsesaftaler i det private erhvervsliv får man et gyldent håndtryk &ndash; som man jo også får som minister &ndash; men det er netop med klausuler mod, at man kan foretage sådan nogle skift&laquo;.&ndash; Men er 89 mio. så mange penge for en virksomhed som McKinsey?&raquo;McKinsey er en verdensomspændende virksomhed, så i det perspektiv er det ikke sådan, at de har tjent kassen på det, men McKinsey-konsulenterne har alligevel været relativt meget brugt. Det andet problem er, at McKinsey køber sig adgang til Bjarne Corydons netværk, dels i Finansministeriet, men også hans netværk af finansministre i hele Europa, som han har fået via sit arbejde for staten.&laquo;&ndash; Er det netværket, de køber?&raquo;Det er både netværket og erfaringen. Bjarne Corydon har bl.a. på baggrund af konsulentarbejde fra McKinsey gennemført forandringsprocesser i det offentlige. Så han kan hyres ind til at hjælpe med at gennemføre relativt upopulære reformer ud fra sin politiske erfaring. Problemet bliver, hvis politikere kan leve af at sælge den erfaring bagefter, fordi det er en særlig type politisk erfaring, der kan sælges. Det er erfaringer med at gennemføre nedskæringer eller gøre politikken mere erhvervsvenlig, der virker til at være mere salg i på konsulentmarkedet end andre typer politisk erfaring som f.eks. at decentralisere eller demokratisere yderligere. Det betyder, at der er nogle former for politik, man kan leve bedre af end andre bagefter.&laquo;Læs også:&nbsp;Vagthund: Corydon-skift var ikke gået i andre EU-landePolitikere fra S, R og V var ude med lykønskninger til Bjarne Corydon, og retsordførerTrine Bramsen betegnede på Twitter kritikerne som nogen, &raquo;der ikke formår at glæde jer på andres vegne&laquo;.&raquo;Det virker til, at det er blevet en del af den politiske kultur i de regeringsbærende partier, at man kan skaffe sig et godt job på sine politiske meritter. Men det overrasker mig trods alt lidt, hvis ikke nogle dele af Socialdemokraterne bander over det her. For jeg kan ikke forestille mig, at det her ikke er med til at øge den politikerlede, vi allerede ser,&laquo; siger Ellersgaard. Det var ikke i går muligt at få en kommentar fra Bjarne Corydon.
