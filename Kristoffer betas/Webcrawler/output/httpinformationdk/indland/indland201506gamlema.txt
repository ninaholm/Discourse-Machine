Gamle magtpartier står til vælgerlussing
Etablissementet er presset. De partier, som endnu ikke har været tynget af regeringsansvar, stormer frem. I et opsigtsvækkende angreb på de små partier anbefaler statsminister Helle Thorning-Schmidt (S) nu, at folk hellere skal stemme på Venstre end Alternativet
Ved det såkaldte jordskredsvalg i 1973 var det i høj grad Mogens Glistrup fra Fremskridtspartiet og Erhard Jacobsen fra Centrumsdemokraterne, som personificerede opgøret med de fire gamle partier.

Valget om 10 dage tegner til at udløse det største opbrud i det politiske landskab siden jordskredsvalget i 1973. Mest markant er sammenbruddet for de fire gamle partier &ndash; Socialdemokraterne, Radikale Venstre, Konservative og Venstre &ndash; som samlet set står til at få den laveste tilslutning i danmarkshistorien. Siden demokratiets gennembrud i 1849 og videre frem har disse fire partier ikke været mindre populære end nu.Den udbredte politikerlede og voksende mistillid til de to enslydende statsministerkandidater har skabt en opbrudsstemning i vælgerhavet. Med en fælles opbakning på blot 55,8 procent i Berlingske Barometers vægtede gennemsnit af meningsmålingerne synker de fire gamle partier nu ned under det tidligere lavpunkt, som var netop det dramatiske folketingsvalg i 1973.Dengang bragede nye protestpartier ind på Christiansborg, anført af Mogens Glistrup og Erhard Jakobsen, og skabte for en tid turbulens i magtens korridorer. Nu er karavanen vendt tilbage. Siden 1994 har de fire gamle partier mistet op mod en million vælgere.Omvendt står de fire nyere politiske partier, som endnu ikke har ladet deres slagord kompromittere af regeringsansvar, teknokrati og realpolitisk pragmatisme, til at få endnu flere stemmer, end protestpartierne fik i 1973: De fire nye partier, Liberal Alliance, Dansk Folkeparti, Enhedslisten og Alternativet, kan således ende på samme niveau, eller endda lidt over, hvad de fire måske lidt mere farverige partier, Fremskridtspartiet, Venstresocialisterne, Kristeligt Folkeparti og Centrum-Demokraterne, fik i 1973.Advarsel mod fløjeneStatsminister Helle Thorning- Schmidt (S) har for længst set advarselslamperne blinke, og ganske opsigtsvækkende opfordrer hun nu vælgerne til hellere at stemme på Venstre end f.eks. Enhedslisten eller Alternativet: &raquo;Jeg er ikke enig med Venstre i nulvækst, at der skal skæres i kontanthjælpen, eller i at der skal gives store tvivlsomme skattelettelser. Men jeg anerkender fuldt og helt, at Venstre altid er parat til at påtage sig et regeringsansvar. Fløjpartierne har derimod travlt med at sige ting, som lyder godt.&laquo;Udfaldet fra magteliten mod de mindre partier &ndash; som alt efter ståsted kaldes alt fra &rsquo;holdningspartier&rsquo; over &rsquo;fløjpartier&rsquo; til &rsquo;protestpartier&rsquo; &ndash; kan hurtigt komme til at virke stik modsat af hensigten. Som i 1973 hersker en udbredt politikerlede.Opbruddet er således udtryk for mindst to samfundstendenser: For det første står &rsquo;etablissementet&rsquo; midt i en legitimitetskrise, som rækker langt ud over Danmarks grænser. De gamle partier virker ideologisk uadskillelige i deres fælles stræben efter at nå hurtigst muligt frem til den samme konkurrencestat. Derfor reduceres valget til personopgør mellem forskellige typer af karakterbrist.For det andet repræsenterer de nyere partier en tiltrængt ilttilførsel til den offentlige samtale. På samme måde som Dansk Folkeparti i 90&rsquo;erne og 00&rsquo;erne fik mobiliseret tusindvis af vælgere, som ellers kunne være synket hen i sofaen, er det nu lykkedes for Alternativet at få alle de dagdrømmende storbytosser til at genfinde troen på demokratiet.Nye partier giver livKontrasten mellem de to partiblokke er markant: Hvor de fire gamle partier fører valgkamp på nuancer af gråtoner, træder de fire nyere partier frem med kulørt originalitet og ideologisk indignation. Og midt imellem står et flakkende SF, som efter det ydmygende regeringsexit nu virker spaltet mellem på den ene side at ligge under for magtens åg og acceptere embedsvældets konservatisme, og på den anden side at lægge op til mere ambitiøse rød-grønne forandringer af det danske samfund, og dermed udfordre det rationalitetens jernbur, som stadigt flere vælgere er på vild flugt fra.Alliancen mellem de fire gamle magtpartier &ndash; Socialdemokraterne, Radikale Venstre, Konservative og Venstre &ndash; er blevet sat på spidsen af statskundskabsprofessor Peter Nedergaard. Ganske underholdende har han foreslået en partiopdeling mellem på den ene side dem, han kalder for de &rsquo;tyske partier&rsquo;, og som prioriterer produktivitet og europæisk markedsintegration, og på den anden side dem, han kalder de &rsquo;græske partier&rsquo; på grund af deres forkærlighed for øget velfærd og national selvbestemmelse.Anskuet som et opgør mellem &rsquo;tyskere&rsquo; og &rsquo;grækere&rsquo;, er dansk politik på vej til at opleve sydlandske vindkast: De lidenskabelige partier, som tør udfordre den teknokratiske &rsquo;nødvendighedens politik&rsquo;, står til et historisk rekordvalg. Jorden skrider igen.
