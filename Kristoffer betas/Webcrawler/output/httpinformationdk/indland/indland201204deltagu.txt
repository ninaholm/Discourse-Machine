Deltag – uge 16
En ugentlig oversigt over muligheder for at deltage og engagere jer i Informations journalistik, debat og arrangementer.


 Crowdsourcing: Vi overvåger overvågerne!
Hjælp os med at kortlægge brugen af overvågningskameraer i det offentlige rum. Download applikationen Kamera Spotter på journalen, og upload jeres billeder af de kameraer, I støder på i det daglige. Tweet jeres oplevelser med kameraspotter på #ovdk eller send en mail til ovdk@information.dk. Læs mere på information.dk/overvågning
Har landsmødet styrket eller svækket din opbakning til SF?
SF har med et nyt principprogram, ny landsledelse og med valget af næstformændene Mette Touborg og Mattias Tesfaye konsolideret den kurs, partiet har fulgt i de seneste år. Man vil regeringsmagten, for det er her man for alvor kan påvirke landets retning. Det kræver kompromiser, der tærer på de politiske mærkesager, men det er prisen man er villig til at tage. Men hvor efterlader det vælgerne? Har landsmødet givet fornyet energi til både parti og vælgere, eller har det i stedet skubbet flere mod de omkringliggende partier. Fortæl os jeres historie som SF-vælgere. Holder I stand, er I opløftet af den optimistiske stemning i partiet, eller I blevet politisk rodløse? Informations læsere har typisk en del SF-vælgere i blandt sig, men hvor står I nu? Deltag i debatten her.
Ph.d.-cup og Forskningens Døgn
Information arrangerer en 29. maj ph.d.-cup sammen med Danske Universiteter. Cuppen skal formidle dansk forskning til en bredere offentlighed og de bedste formidlere præmieres. Allerede 20. april. kan del¬tagerne og andre ph.d.-studerende komme tilformidlingsworkshop på Information som led i Forskningens Døgn. Læs mere på ishop.information.dk.
Læserne spørger: Ib Michael
Han er en Danmarks mest feterede og læste forfattere og nu er Ib Michael aktuel med en ny essaysamling. Lige som i de sidste udgivelser er udgangspunktet forfatterens egen erindring – spørg den populære forfatter om hvad som helst - erindring, helte, skrivekrampe, modenhed og religion – og han vil forsøge at svare. Send jeres spørgsmål til ls@information.dk senest tirsdag.
Overhørt – vær med på en lytter!
På gader og stræder er Information med på en lytter. De sjoveste udsagn viderebringes hver uge i fredagens avis. Har du også hørt en sjov eller skæv sætning, som du vil dele med andre, så send en mail til debat@information.dk.
Hvad bør vi læse - bare ikke her…?
Har du en artikel til nyhedsbloggen, som ingen bør gå glip af? Send et link til deltag@information.dk og et par linjer om hvorfor den skal på nyhedsbloggen på Information.

