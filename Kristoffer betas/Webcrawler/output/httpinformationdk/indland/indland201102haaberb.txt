'Jeg håber bare, at der er handling bag ordene'
31-årige Emily Childers-Brocks er glad for, at et flertal i Folketinget nu vil ændre pointsystemet for permanent ophold. Nu håber hun bare, at politikerne kan blive enige om et retfærdigt alternativ
22-årige Barialai Hassanzai er i krig for Danmark som tolk i Afghanistan. Han har netop fået afslag på permanent opholdstilladelse.

Hun er glad, men hun tør ikke helt tro på det endnu. Et flertal i Folketinget vil afskaffe pointsystemet for permanent ophold, og det vil måske betyde, at Emiliy Childers-Brocks alligevel kan få en permanent opholdstilladelse i nær fremtid.»Jeg håber bare, at der er handling bag ordene,« som hun siger.I går fortalte Information den 31-årige amerikaners historie. Siden hun kom til Danmark i 2003, har hun lært flydende dansk, sidste år færdiggjorde hun sin danske kandidatuddannelse med topkarakterer, og nu arbejder hun i Socialministeriet i Center mod Menneskehandel. Alligevel har hun netop fået afslag på permanent ophold, fordi hun ikke har haft arbejdstimer nok de sidste tre år. »Men skulle jeg have arbejdet i en kiosk i stedet?« spørger hun og er dermed med til at påpege de åbenlyse fejl ved det nuværende pointsystem, der nu har fået et flertal i Folketinget imod sig. En af dem er løsgængeren Christian H. Hansen (Fokus), der tidligere var medlem af Dansk Folkeparti. Han mener, det er fuldstændigt vanvittigt, at højtuddannede og velintegrerede udlændinge ikke kan få permanent ophold i Danmark.»Det er grotesk, og det her er bare et signal om, at man må få taget sig sammen og få ændret det her system. Men det bliver ikke under den her regering, og derfor er Danmarks redning et systemskifte,« siger Christian H. Hansen, der håber på, at et flertal uden om regeringen kan lave systemet om.»Vi i oppositionen må stå sammen,« siger han.»Det kan være, der var nogle problemer i starten af 90'erne, som der skulle gøres noget ved. Men den her regering har bare strammet skruen så meget. Det bliver så grelt til sidst, så ingen mennesker kan være her i landet,« siger han.LappeløsningPointsystemet blev vedtaget i maj sidste år som led i en større udlændingepakke. Dengang var det med stemme fra løsgængeren Per Ørum Jørgensen, der netop havde forladt Konservative og endnu ikke var blevet kristendemokrat. Nu er han imod systemet.»Vi vil ikke modsætte os forbedringer af pointsystemet, men det, vi går efter, er selvfølgelig at få det afskaffet,« siger Per Ørum Jørgensen, der understreger, at modstanden både gælder regeringens og oppositionens pointsystem.Tirsdag fortalte Information historien om den 22-årige tolk Barialai Hassanzai, der er netop er taget af sted på sin anden mission til Helmand-provinsen med forsvaret, men som har fået afslag på permanent ophold, med begrundelsen at han ikke har udvist 'aktivt medborgerskab'. På baggrund af hans sag foreslog Konservative onsdag at lave systemet om, så også militærtjeneste kan give point. Men det nytter ikke at lave lovgivning på baggrund af sager i Information, mener Christian H. Hansen:»Næste gang, der kommer en sag, må man så lave en lappeløsning til. Hvis Konservative virkelig mener noget i hjertet med det her, så må de gøre noget ved det.«UseriøstLiberal Alliance stemte hverken for eller imod lovforslaget, men nu siger integrationsordfører Simon Emil Ammitzbøll, at pointsystemet stiller tåbelige krav, der ikke hænger sammen med virkeligheden.»Man stiller krav til den enkelte udlænding, som baserer sig på gæt. Så skal de have arbejdet på en bestemt måde, så skal de have en bestemt uddannelse,« siger han.I næste uge vil Radikale Venstre fremsætte et beslutningsforslag i Folketinget, der har til formål at afskaffe pointsystemet for permanent opholdstilladelse.»Der er bare ikke længere flertal for det system, de lavede. Det er simpelthen alt for firkantet til at fungere,« siger integrationsordfører Marianne Jelved. Både SF og S har været modstandere af systemet fra starten og mener nu, at man bør sætte sig ned og lave nogle ordentligt gennemtænkte regler.»Vi vil sætte os ned med Per Ørum og alle andre, der pludselig har indset, hvad det er for noget juks, man har lavet. Så må vi prøve at se, om man kan få dem med på at fjerne nogle af de tåbelige ting, som vi har påpeget hele tiden,« siger Astrid Krag, næstformand for SF's folketingsgruppe.Venstres integrationsordfører Karsten Lauritzen mener dog, at det er for tidligt at fælde dom over pointsystemet på baggrund af to enkeltsager. Systemet har kun fungeret siden juni sidste år, og det bliver først fuldt indført til sommer, påpeger han.»Jeg synes, det er useriøst. Hvis de utilfredse partier redegør for deres bekymringer over for integrationsministeren, er jeg sikker på, at de vil få et fyldestgørende svar,« siger han.Emily Childers-Brocks mener, der stadig skal være et system for, hvem der kan få opholdstilladelse. Det skal bare ikke være så snævert:»Der er mange måder at gøre op på, hvor godt folk er integreret i et samfund, de ikke selv er født i. Det system, man har nu, afspejler ikke hele billedet af, om et menneske vil det danske samfund det godt.«
