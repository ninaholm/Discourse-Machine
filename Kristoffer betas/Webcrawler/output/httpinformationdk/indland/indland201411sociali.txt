Socialistisk Arbejderparti skifter navn
Der var en, der var to, der var tre ... Socialistisk Arbejderparti (SAP), der var et af de tre partier, som dannede Enhedslisten, tager konsekvensen af listens succes og dropper ’partiet’ fra partinavnet. Fremover hedder det Socialistisk Arbejderpolitik (SAP)
I dag er Socialistisk Arbejderpolitiks projekt Enhedslisten, og derfor passer det ikke længere de omkring 100 medlemmer at kalde sig et parti. Arkivfoto: Jakob Dall

Kommunisterne er i dag splittede i Danmarks Kommunistiske Parti (DKP), Kommunistisk Parti i Danmark (KPiD) og Kommunistisk Parti (KP). Sidste år nedlagde Venstresocialisterne sig selv. Og nu tager det tredje af Enhedslistens oprindelig partier, det trotskistiske Socialistisk Arbejderparti (SAP) navneforandring til Socialistisk Arbejderpolitik (SAP).Det sker dels i erkendelse af, at SAP &ndash; 25 år efter dannelsen af Enhedslisten &ndash; forlængst er ophørt med at være et parti. Og dels i erkendelse af, at partinavnet i stedet i dag skaber forvirring i Enhedslisten, fortæller Michael Voss, der i 1973 blev medlem af en af SAP&rsquo;s forløbere, Socialistisk Ungdomsforbund (SUF), efterfølgende &ndash; i 1980&rsquo;erne &ndash; folketingskandidat for i dag at være medlem af partiets hovedbestyrelse. Enhedslistens altså.&raquo;Vi har i mange år haft et navn som ikke rigtig passede til det, som vi var og gjorde. Vi er jo ikke et parti i partiet. Det var vi i bedste fald de første par år i Enhedslistens historie. I dag er vores projekt at opbygge Enhedslisten og Socialistisk Ungdomsfront (Enhedslistens uofficielle ungdomsorganisation, red.). Men der er jo en organisationsinerti, og navne er noget af det sværeste at ændre. Faktisk forsøgte vi for nogle år siden på et landsmøde at ændre navnet. Der skete dog hverken værre eller bedre end, at da vi havde stemt os igennem en håndfuld alternative navneforslag og tilsidst stod med ét tilbage, så faldt dette. Og så skal der jo lige gå noget tid, før man prøver igen. Men debatten i Enhedslisten om retten til dobbelt partimedlemskab har jo nok sat trumf på. Vi har stadig oftere måtte forklare, hvorfor vi var et parti. Hvilket, vi synes, var en meningsløs diskussion.&laquo;En kreativ proces&ndash; Hvor mange medlemmer har SAP?&raquo;Omkring 100.&laquo;&ndash; Hvilken eksistensberettigelse har SAP i dag?&raquo;Vi har nogle fælles ideer, som bedst ville kunne fremmes, hvis vi forbereder os sammen, koordinerer og bakker hinanden op med argumenter. Og som en sekundær, eller tertiær hedder det måske, begrundelse, er det jo vigtigt, at vi er en del af en international politisk strømning i Fjerde Internationale. Hvilket ville være svært uden en organisatorisk ramme for det. Mange af de andre sektioner i Fjerde Internationale er jo også involveret i politiske projekter som Enhedslisten.&laquo;&ndash; Hvad ligger der i udtrykket koordination?&raquo;Der ligger det i ordet, at vi som parti udtaler os. Men vi optræder ikke en bloc i Enhedslisten. Jævnligt er vi heller ikke allesammen enige, hvilket vi lever fint med.&laquo;&ndash; SAP&rsquo;s medlemmer af Enhedslistens folketingsgruppe og hovedbestyrelse plejer heller ikke nødvendigvis at følge partilinjen?&raquo;Der er ikke noget krav om, at medlemmerne stemmer, ligesom det er blevet vedtaget i SAP. De udtalelser markerer, det som er organisationens holdning. Men vi pålægger ingen at følge denne i diskussioner i Enhedslisten. Det ville jo også være dybt udemokratisk, da det ville betyde, at vi ikke lyttede til, hvad andre siger.&laquo;&ndash; Men går noget af pointen ikke af vedtagelserne i SAP, når de ikke bliver fulgt af medlemmerne?&raquo;Nej, det mener vi ikke. Vi styrker den hovedretning, som vi er fælles om i Enhedslisten, på den måde.&laquo;&ndash; Hvorfor blev det nye partinavn Socialistisk Arbejderpolitik?&raquo;Vi vil have det partihalløj på plads, men samtidig være kendt for den indsats fra stiftelsen af Enhedslisten og frem til i dag. Og så havde vi en kreativ proces for at finde et andet navn, som passede til forkortelsen.&laquo;&ndash; Da Revolutionære Socialisters Forbund (RSF) i 1979 blev til SAP lød argumentet, at ingen kunne forstå navnet &rsquo;forbund&rsquo;, når dette fungerede som et parti. Er det nye navn ikke forvirrende?&raquo;Dengang besluttede vi at stille op til folketingsvalgene og konstaterede, at ingen ville kunne forstå, at vi stillede op og ikke var et parti. I dagens Danmark er et parti en organisation, som stiller op ved valgene. Først definerer vi, hvad vi vil. Og så prøver vi at finde et navn, som passer til.&laquo;
