Tidslinje for statsløsesagen
Følg sagens udvikling fra den FN-konvention, der i 1961 sikrede statsborgerskab til statsløse, der er født og opvokset i et land til Birthe Rønn Hornbechs fald som minister


1961:&nbsp;FN-konvention om statsløshed sikrer særlig adgang til statsborgerskab for statsløse, der er født og opvokset i et land.&nbsp;1977:&nbsp;Folketinget beslutter, at Danmark tiltræder FN&rsquo;s konvention om statsløshed.&nbsp;2004:&nbsp;Indfødsretsloven ændres, og kravene for at få statsborgerskab strammes. De følgende seks år ser Integrationsministeriet bort fra FN-konventionen, og i praksis får unge statsløse derfor afslag på statsborgerskab. Første ulovlige afslag fra ministeriet kommer i 2004.&nbsp;&nbsp;2005:&nbsp;V, K og DF indgår ny indfødsretsaftale, bl.a. skal rækkevidden af FN-konventionen fra 1961 udredes. Udredningen færdiggøres aldrig formelt.&nbsp;2006:&nbsp;Integrationsminister Rikke Hvilshøj forsikrer Institut for Menneskerettigheder om, at FN-konventionen overholdes, selv om det ikke sker i praksis.&nbsp;2007:&nbsp;I marts deltager indfødsretsordførerne fra V, K og DF i drøftelser med integrationsminister Rikke Hvilshøj om den ikke færdiggjorte udredning af FN-konventionen. Resultatet af drøftelserne er ikke kendt.&nbsp;2008:&nbsp;I februar bliver Indfødsretskontoret ifølge ministeriets senere redegørelse opmærksom på, at sager om unge statsløse afgøres i strid med FN-konventionen. I august opfordrer embedsværket integrationsminister Birthe Rønn Hornbech til at følge FN-konventionen. Ministeren vil først have undersøgt, hvordan de andre nordiske lande fortolker konventionen. I september indgår V, K og DF ny aftale om indfødsret og strammer kravene til statsborgerskab yderligere. I december gør embedsværket endnu en gang ministeren opmærksom på FN-konventionen, og det fører til nyt nordisk rundspørge.&nbsp;2009:&nbsp;I februar beordrer ministeren, at ansøgninger fra statsløse stadig skal behandles i strid med FN-konventionen. I oktober behandler Indfødsretsudvalget en sag om en statsløs, som PET vil have afskåret fra statsborgerskab. I november beslutter ministeren sig for at lovliggøre sagsbehandlingen.&nbsp;2010:&nbsp;I januar orienteres Indfødsretsudvalget om, at ministeriet har fejlbehandlet en række sager. Dagen før sendes det sidste ulovlige afslag fra ministeriet. I februar genoptager ministeriet en række forkert afgjorte sager. I efteråret kritiserer DF, at en række statsløse unge skal tildeles statsborgerskab. Ministeren siger i Folketinget, at hun har besindet sig.&nbsp;2011:&nbsp;I januar skriver Information den første af en række artikler om statsløsesagen. I marts afskediges Birthe Rønn Hornbech
