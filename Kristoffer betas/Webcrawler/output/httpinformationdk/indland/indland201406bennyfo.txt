Benny og folkemødet
Han er arg modstander af lobbyisme og særdeles kritisk over for det folkemøde, som begynder i dag og over de næste fire dage fylder Allinge på Bornholm. Socialdemokraternes Benny Engelbrecht glæder sig dog over, at folkemødet ser mere åbent ud end tidligere
Folkemødet på Bornholm skal åbne sig for folket og ikke kun være for interesseorganisationer, lobbyister og politikere, mener Benny Engelbrecht. Her&nbsp;på Folkemødet i 2011 sammen med Christel Schaldemose

I Benny Engelbrechts kalender er der henover de næste fire dage plottet omkring 24 aftaler ind. Han husker ikke lige det præcise antal. Men det er egentlig heller ikke så vigtigt for ham. Det vigtigste er, at der trods de mange arrangementer også er tid til at møde folket på folkemødet.&raquo;Jeg kritiserer ud af kærlighed til grundtanken bag folkemødet. Det skal være et åbent arrangement, som handler om folket,&laquo; siger Benny Engelbrecht om det folkemøde, der begynder i dag og varer indtil på søndag. Her forventes over 15.000 deltagere i løbet af de fire dage at besøge Allinge på Bornholm til masser af politiske diskussioner og debatter.Forud for sidste års folkemøde foreslog Benny Engelbrech, at interesseorganisationer og lobbyister skulle offentliggøre deres budgetter for deltagelsen i folkemødet.&raquo;Der er bestemt ikke noget galt i at give et stykke smørrebrød eller en god salat, hvis man mødes med en politiker, men hvis det hele foregår i det skjulte, så er der en al for stor risiko for, at tingene tager overhånd. Derfor vil folkemødet være bedst tjent med åbenhed,&laquo; skrev han i en blog.Det forslag står Benny Engelbrecht ved, men han vurderer også, at der allerede ved folkemødet i år er kommet langt mere åbenhed.&raquo;Noget tyder på, at man har modereret sig i år. I år ser jeg ikke så mange lukkede nichearrangementer, hvor det primært er lobbyister og politikere, som mødes i eksklusive sammenhænge, hvor der bliver serveret god mad, eller hvor man sejler ud på bølgen blå og drikker et glas rosé. I stedet ser det ud til, at arrangementerne er blevet mere åbne, og det er en god udvikling,&laquo; siger han.&ndash; Hvad er det, der er så forfærdeligt ved, at politikere møder interesseorganisationer og lobbyister i fuld åbenhed fire dage i Allinge?&raquo;Jo mere tid, man bruger på det, jo mindre tid har man til at møde folket,&laquo; forklarer Benny Engelbrecht.&ndash; Men for nogles vedkommende repræsenterer disse interesseorganisationer jo folket i kraft af deres medlemmer. Er det slemt at tale med dem?&raquo;Det gør nogle, og det er fint. Med andre må man nok sige, at der er det noget mere tvivlsomt, hvor folkeligt funderede de er. Og dem, der bruger flest penge på folkemødet, har jo altså ikke altid det største, folkelige udgangspunkt. Men de mange telte med udstillere, hvor almindelige borgere kan høre om, hvad de laver, er virkelig godt, og debatarrangementerne er glimrende, fordi det foregår i det åbne. Vi politikere mødes med lobbyister hver eneste dag på Christiansborg. Det foregår bag Christiansborgs tykke mure, og derfor er det problematisk, hvis man også er lukket og ekskluderende i sin tilgang til folkemødet. Det lever ikke op til folkemødets ånd,&laquo; siger Benny Engelbrecht.Han afviser heller ikke, at han kan finde på at stikke hovedet forbi Landbrug&amp; Fødevarers telt eller Konservatives båd i havnen i Allinge for at drikke en gratis danskvand eller snuppe en hot dog.&raquo;Hvis borgerne er inviteret med, så foregår det hele jo åbent, og så er det fint nok med mig,&laquo; siger han.&ndash; Men er der gået for meget fadøl i folkemødet?&raquo;Der er intet galt i, at man har politisk festival, hvor folk spiser og drikker godt. Det vil jo nærmest være naturstridigt, hvis vi i Danmark bestemte os for, at vi skulle rende rundt og være afholdsmænd. Men det er et problem, hvis lobbyisterne køber øl til politikerne, og politikerne køber øl til journalisterne, så det bliver en lukket fest for eliten, hvor man mingler med hinanden. Det kan vi gøre de andre dage på året,&laquo; siger han.Og Benny Engelbrechts første folkemødeaftale i kalenderen? Det er kl. 15.35, når Dansk Byggeri og installatørernes organisation Tekniq inviterer til &rsquo;lobbyistspil&rsquo; hos Toga Vinstues afdeling på folkemødet.
