Fladlus er en truet dyreart
Ifølge forskningsportalen videnskab.dk, er fladlus en truet dyreart. Den tidligere så udbredte fladlus er ved at blive udryddet i Danmark, fordi især kvinder i stigende grad barberer håret væk fra deres intime dele


 Ifølge forskningsportalen videnskab.dk, er fladlus en truet dyreart. Den tidligere så udbredte fladlus er ved at blive udryddet i Danmark, fordi især kvinder i stigende grad barberer håret væk fra deres intime dele. Sådan lyder meldingen fra klinikken for kønssygdomme på Bispebjerg Hospital: »Vi ser næsten ikke fladlus i vores klinik mere. Lusene kan kun sidde på mennesker, hvis der er genital behåring, og da det er på mode at barbere sig, kan de simpelthen ikke leve,« fortæller Carsten Sand, overlæge på Venereaklinikken, en del af Dermatologisk Afdeling & Videncenter for Sårheling på Bispebjerg Hospital. Vurderingen er den samme hos én af landets førende eksperter i lus, biolog, ph.d. Kim Søholt Larsen, som blandt andet forsker i lusebekæmpelse. »Jeg har forsøgt at få udleveret fladlus fra kolleger rundt omkring, men det kan jeg simpelthen ikke. Ingen kan skaffe dem. Man kan sikkert sige lidt populært, at når man fælder skoven, kan der ikke længere leve dyr,« lyder det fra Kim Søholt Larsen, direktør i KSL Consulting.                                                                                 

