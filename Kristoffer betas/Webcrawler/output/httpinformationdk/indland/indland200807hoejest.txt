Højeste inflationsstigning i 24 år



 Priserne på fødevarer tordner op - på et år er priserne på mad og ikke-alkoholiske drikke steget med 9,4 procent. Det er den højeste stigning på et år siden august 1984, viser tal fra Danmarks Statistik. Prisstigningerne skyldes, at blandt andet brød og kornprodukter samt mælk, ost og æg er blevet dyrere. Den samlede inflation i juni lå på 3,8 procent i forhold til samme måned sidste år . I maj lå inflationen på 3,6 procent. Det nye tal dækker over store stigninger - men også fald. Eksempelvis faldt priserne på tøj og medicin med henholdsvis 2,1 procent og 0,3 procent. 
ritzau 

