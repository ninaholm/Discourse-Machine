Det knirker i VKO-ægteskabet
Pia Kjærsgaard opfordrer VK-regeringen til at  få bedre styr på sine ordførere, mens utilfredsheden med støttepartiet ulmer  i selvsamme regeringspartier
På Dansk Folkepartis årsmøde i weekenden blev partiformand Pia Kjærsgaard hyldet af medlemmerne. Regerings-partiernes medlemmer er dog knap så glade for Pia Kjærsgaard og Dansk Folkeparti, som de mener, ikke kan tåle kritik. Pia Kjærsgaard opfordrer regeringens ledelse til atbanke de utilfredsemedlemmer på plads.

'VOK-samarbejdet', som hun insisterer på at kalde det, fungerer stadig, som det skal, understreger Pia Kjærsgaard. Alligevel giver Dansk Folkepartis leder nu en skarp opsang til regeringstoppen, der efter hendes mening må skære igennem over for dens respektive folketingsgrupper og få bedre styr på VK-ordførernes meldinger.»Jeg må virkelig appellere til, at V og K finder ud af, hvad de vil som regering. Det er rigtig fint, at deres ordførere går ud og markerer sig på forskellige områder - men vi bliver nødt til at vide, om det er et slag i luften, eller om det er klaret af i regeringen, så vi ved, hvad vi kan arbejde videre med,« siger hun.Opsangen kommer, efter at Venstres miljøordfører Eyvind Vesselbo i en kronik tidligere på ugen gik til angreb på DF's efter hans mening alt for store magt over regeringens politik. Dén kritik vil Pia Kjærsgaard »overlade til V og K at diskutere«.Men hun er stærkt irriteret over, at ordførere fra de to regeringspartier i de seneste måneder blandt andet er kommet med indbyrdes modstridende meldinger om burkaforbud (som K er for, men V er imod) og en nedsættelse af den kriminelle lavalder (som V er for, men K er imod).Ikke et regeringspartiDé uenigheder risikerer at blive udstillet endnu tydeligere, når DF fremsætter de konservatives burkaforslag som beslutningsforslag i Folketinget - og vil inddrage kravet om at sænke den kriminelle lavalder i finanslovforhandlingerne.»Dét, synes jeg ærligt talt, ikke, at vi kan gøre anderledes. Vi er ikke et regeringsparti, så derfor har vi både ret og pligt til at markere, når vi er uenige, og i øvrigt præsentere vores egen politik,« siger Kjærsgaard.Andre krav gælder imidlertid for regeringspartierne V og K, mener Pia Kjærsgaard.»I øjeblikket er statsministeren i New York - og det har jeg fuld forståelse for. Men når klimatopmødet i København er overstået, så forventer vi, at der kommer langt bedre styr på tingene,« siger Pia Kjærsgaard, der »lige som alle andre« forventer en regeringsrokade efter nytår.Selv om DF-lederen fastholder, at hun stadig tror på partnerskabet med VK-regeringen - og selv om både finansminister Claus Hjort Frederiksen (V) og de konservatives politiske ordfører Henriette Kjær har været ude og gyde olie på vandene, så knirker det alligevel i VKO-samarbejdet.Ingen folketingsmedlemmer fra de to regeringspartier har lyst til at støtte Vesselbo i hans kritik, men på en række områder opleves der en stigende uenighed og utilfredshed med støttepartiet. Og fra partiernes ungdomsorganisationer siger man det direkte:»Jeg kan godt forstå, at ministrene, der har det daglige samarbejde, skal have en bedre omgangstone med støttepartiet. Men det betyder ikke, at V's og K's ordførere ikke i dén grad skal gå efter Pia Kjærsgaard og Dansk Folkeparti, der rent politisk står så langt væk fra vores idealer,« siger således formand for Konservativ Ungdom Rune Kristensen.VU: Sæt foden nedOg Venstres Ungdoms næstformand Jakob Engels Schmidt opfordrer direkte regeringen til at sætte foden ned over for støttepartiet.»Regeringen skal fortælle DF, at man ikke altid kan få det, som man gerne vil have det. Vi har en liberal regering, og regeringen er nødt til at fortælle DF, at de er et støtteparti, og at det ikke er dem, der sidder i regeringen«, siger han til berlingske.dk.Ifølge politisk kommentator Hans Engell er forholdet mellem de tre partier slidt både på det politiske og personlige plan.»På det personlige plan hænger det sammen med, at der i V og K er en stigende utilfredshed med det, de oplever som en magtarrogance hos Dansk Folkeparti. Det handler blandt andet om, at Kristian Thulesen Dahl ikke ringer tilbage til ledende ministre og kommer for sent til møder. Generelt er tonen fra Dansk Folkeparti meget skrap, og de sidder som høge på ryggen af en række af de kontroversielle ministerposter. Det skaber en enorm irritation hos de to partier,« siger han.Ifølge Hans Engell handler det for Dansk Folkeparti til gengæld om, at de synes, at Venstre og Konservative kører for meget zigzagkurs.»De er sure på de konservative over burkasagen, og de er meget vrede på forsvarsminister Søren Gade, fordi de oplever, at han løb fra en aftale om, at SF ikke skulle med i forsvarsforliget,« siger han.For Lars Løkke Rasmussen, Lene Espersen, Kristian Thulesen Dahl og Pia Kjærsgaard bliver efterårets store opgave at få repareret på forholdet.»VKO-samarbejdet står ikke over for at bryde sammen, men efter Venstres og de konservatives opfattelse kan det komme til at koste dem regeringsmagten. For i takt med, at oppositionen - bortset fra de radikale - bliver stadigt mere enige og arbejder bedre sammen, så arbejder regeringsholdet dårligere og dårligere sammen,« siger Hans Engell.
