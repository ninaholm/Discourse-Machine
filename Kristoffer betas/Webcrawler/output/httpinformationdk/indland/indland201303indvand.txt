Indvandrere på kontanthjælp skal lære dansk
Det skal være slut med, at indvandrere år efter år sidder fast i kontanthjælpssystemet, fordi de ikke er gode nok til det danske sprog. Venstre støtter
Social- og integrationsminister Karen Hækkerup (S). Foto: Scanpix

Indvandrere på kontanthjælp skal lære at tale dansk. Siger de nej, bliver de trukket i ydelse.Som en del af regeringens kontanthjælpsreform er regeringen klar med et såkaldt integrationspålæg. Det betyder, at kommunerne kan kræve, at indvandrere i kontanthjælpssystemet, der har svært ved at få et arbejde, deltager i danskundervisning.&raquo;Vi kan desværre se, at der er en stor gruppe mennesker fra ikke-vestlige lande, som får lov til at passe sig selv og dermed ikke er en del af det danske samfund. Det er bekymrende,&laquo; siger social- og integrationsminister Karen Hækkerup (S) til Ritzau.For nylig kom det frem, at ud af de 24.000 personer, der har været på kontanthjælp i mere end 10 år i de seneste 15 år, er knap 6000 indvandrerkvinder. Det svarer til 25 procent af alle på kontanthjælp, selv om indvandrerkvinderne fra ikke-vestlige lande kun udgør 3,4 procent af den samlede befolkning mellem 16 og 64 år.&raquo;Derfor vil vi stille krav til alle, uanset om man er indvandrer eller etnisk dansker. Er du under 30 år, skal du i uddannelse, er du over 30 år, så skal du så tæt på arbejdsmarkedet, som muligt. Dansk er ingen garanti for arbejde, men det er et skridt i den rigtige retning - også til at forstå det danske samfund,&laquo; siger Karen Hækkerup.Integrationspålægget er individuelt og skal tage højde for de udfordringer, den enkelte indvandrer har. Men har man fået et integrationspålæg fra kommunen, følger der også økonomiske sanktioner med, hvis man ikke efterlever kravene.På forhånd kan regeringen regne med støtte fra Venstre, siger partiets integrationsordfører, Inger Støjberg. Hun er dog ikke imponeret over forslaget.&raquo;For det er allerede i dag sådan, at man kan kræve, at en indvandrer skal tage danskkurser, og det er også allerede sådan, at man kan fratage indvandrere ydelsen, hvis de nægter,&laquo; siger Inger Støjberg.Hun så hellere, at flere indvandrere kom ud på arbejdsmarkedet frem for at sidde på skolebænken. Hun kritiserer regeringen for at have fjernet kontanthjælpsloftet, 225-timers-reglen og starthjælpen, da de ydelser medvirkede til at motivere indvandrere til at søge et arbejde.&raquo;Med det ene hånd har regeringen skabt et arbejdsmarked, hvor færre indvandrere deltager, og så forsøger man nu at rette lidt op på skaden,&laquo; siger Inger Støjberg.Mere positiv er Anna Mee Allerslev (R), beskæftigelses- og integrationsborgmester i Københavns Kommune.&raquo;Det lyder fornuftigt, for den egentlige integration sker, når det lykkes at få vores borgere med anden etnisk baggrund i job,&laquo; siger hun til Ritzau.- Alle, der ikke kan tale dansk i Danmark, skal lære det. De har krav på danskundervisning og på at vi tager hånd om det og lærer dem det i kommunerne, siger hun.Også Dansk Socialrådgiverforening bakker som udgangspunkt op om et integrationspålæg og sammenligner det med, at indvandrere, der kommer til Danmark i dag, skal tage imod danskundervisning de første tre år i Danmark.&nbsp;
