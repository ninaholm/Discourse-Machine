Justitsministeriet overså brud på menneskerettigheder i 17 år
Allerede i 1998 havde Justitsministeriet chancen for at forhindre en lov, der i strid med menneskerettighederne diskriminerer indsatte i fængsler og arresthuse i sager om patienterstatning. Alligevel blev loven vedtaget, og den eksisterer stadig. Det er ikke godt nok, vurderer Institut for Menneskerettigheder
Kenneth Hulgreen brugte et år på at overbevise fængselspersonalet i Vridsløselille om, at han var alvorligt syg. Da han endelig fik lavet en scanning, var kræften så fremskreden, at han ikke var til at redde. Information har beskrevet, hvordan han sammen med sin kæreste Maja forsøgte at søge om patienterstatning, men de fandt igennem en advokat ud af, at han ikke var berettiget til det.

To gange har Justitsministeriet haft muligheden for at forhindre en lov om patienterstatning, der har vist sig at være i strid med menneskerettighederne. Det fremgår af en række høringssvar, som Information har fået aktindsigt i. Alligevel var det først i marts i år, at ministeriet opdagede bruddet på menneskerettighederne. 17 år for sent.Af aktindsigterne fremgår det, at Justitsministeriet var høringsberettiget i forbindelse med det lovforberedende arbejde til patienterstatningsloven i både 1998 og 2003. Begge gange har Justitsministeriet undladt at give høringssvar.&raquo;Det er selvfølgelig ikke godt nok,&laquo; vurderer monitoreringschef ved Institut for Menneskerettigheder (IMR) Christoffer Badse, der overvåger, om den danske stat overholder sine menneskeretslige forpligtelser.I den nuværende lov om patient-erstatning kan indsatte og tidligere indsatte ikke få erstatning for fejl-behandling, der er begået i et fængsel eller arresthus.Det er denne forskelsbehandling, som Justitsministeriet i marts vurderede at være i strid med Den Europæiske Menneskerettighedskonvention og FN&rsquo;s konvention om borgerlige og politiske rettigheder, som blandt andet sikrer borgeres ejendomsret og forbyder diskrimination. Vurderingen fra ministeriet kom som et svar på et spørgsmål fra SF&rsquo;s daværende retsordfører Karina Lorentzen, som stillede spørgsmålet i kølvandet på en artikelserie i Information.&raquo;Der er jo tale om en virkelig udsat gruppe af mennesker, der ikke har kunnet opnå erstatning som følge af loven, og Justitsministeriet burde ikke have misset det her,&laquo; siger Christoffer Badse.Ministeriets pligtI 1998 sendte Sundhedsministeriet en udvalgsbetænkning i høring. Betænkningen indeholdt et lovforslag, der skulle udvide loven om patientforsikring, så den fremover ville dække hele &raquo;den primære sundhedstjeneste&laquo; inklusive alle privatpraktiserende læger og sundhedspersoner samt private klinikker og sygehuse.Fængselsvæsnet er ikke nævnt i selve lovforslaget. Men udvalget skrev dengang i betænkningen, at &raquo;de administrative procedurer og omkostninger ved at lægge [fængsels-]området ind under loven vil være helt ude af proportion med det ringe antal skader&laquo;. Således anbefalede de, at fængslernes sygeklinikker ikke skulle være omfattet af loven om patienterstatning eller &raquo;patientforsikring&laquo;, som det dengang hed.Justitsministeriet sendte aldrig noget høringssvar og havde således tilsyneladende ingen bemærkninger til udvalgets anbefalinger.Forklaringen kan være teknisk. I februar 1998 blev der udskrevet valg, hvilket medførte, at ministerbetjeningen under valgkampen blev ophævet. Det fremgår således af høringssvarene fra 1998, at Finansministeriet for eksempel ikke kunne tage stilling til betænkningen på grund af valget.Finansministeriet indsendte dog et høringssvar på den anden side af folketingsvalget, mens Justitsministeriet forholdt sig tavst.Peter Munk Christiansen, som er professor ved Institut for Statskundskab på Aarhus Universitet og ekspert i høringsprocesser, siger, at der i Danmark er en tradition for at sende høringer ud til en bred vifte af interessenter, også selvom sagen ikke nødvendigvis vedrører dem direkte.&raquo;Men når man sender noget i høring hos en myndighed, har myndigheden selvfølgelig en pligt til at tjekke, om der er noget, der berører deres ressort,&laquo; tilføjer han.To gange tavshedSelvom udvalgets betænkning blev sendt i høring i 1998, skulle der gå fem år, før udvidelsen af loven om patienterstatning blev en realitet. Først i 2003 blev selve lovforslaget sendt i høring med Lars Løkke Rasmussen som sundhedsminister. Af lovforslaget fremgår det, at det &raquo;i vidt omfang&laquo; byggede på den udvalgsbetænkning, der havde været i høring fem år forinden. Igen var Justitsministeriet høringsberettiget, men også denne gang forholdt ministeriet sig tavst.Sådan gik det til, at Danmark nu på 12. år opererer med en patienterstatningslov, der ifølge Justitsministeriets egen vurdering fra marts i år er i strid med menneskerettighederne.Information søgte for over en måned siden aktindsigt i Justitsministeriets overvejelser i forbindelse med de to høringsrunder. Men ministeriet har endnu ikke færdigbehandlet ansøgningen. Institut for Menneskerettigheder var også høringsberettigede i 2003, men de har tilsyneladende også overset det menneskeretslige problem ved loven.&raquo;Forslaget giver ikke Instituttet anledning til bemærkninger af menneskeretslig art,&laquo; skrev den daværende direktør, Morten Kjærum, i et kortfattet høringssvar.Analyse på vejDer findes ingen samlet oversigt over, hvor mange indsatte der har fået afslag på patienterstatning som følge af loven. Men en optælling fra 2013 viser, at nul ud af 19 ansøgere i en periode på otte år blev bevilget fri proces til at føre en sag ved domstolene i spørgsmål om fejlbehandling i et fængsel eller arresthus.Christoffer Badse fra IMR vurderer, at indsatte, der har fået afslag på patienterstatning, vil kunne gå til de danske domstole og søge om erstatning på ny med henvisning til Justitsministeriets vurdering fra marts. Han glæder sig over, at Justitsministeriet har opdaget fejlen.&raquo;Nu gælder det så bare om at rette op på tilstanden så hurtigt som muligt, så man kommer i overensstemmelse med de menneskeretslige forpligtelser,&laquo; siger han.Siden slutningen af 2013 har Sundhedsministeriet arbejdet på en analyse, som skal vurdere, om der er behov for at udvide patienterstatningslovens dækningsområde yderligere. Herunder også om fængsler og arresthuse skal omfattes. Analysen skulle have ligget klar i foråret, men ifølge Sundhedsministeriets pressetjeneste kan man ikke på nuværende tidspunkt oplyse, hvornår den er færdig.
