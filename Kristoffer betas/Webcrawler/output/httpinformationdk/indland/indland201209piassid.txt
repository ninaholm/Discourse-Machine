Pias sidste plan
Når Dansk Folkeparti i dag vælger Kristian Thulesen Dahl som ny formand, afslutter partiet et hemmeligholdt kapitel i sin historie. Et kapitel, som startede allerede for et halv år siden, da Pia Kjærsgaard fortalte fire mænd, at hun ville stoppe
Kristian Thulesen Dahl kåres i dag som Dansk Folkepartis nye formand på partiets årsmøde.

Pia Kjærsgaard foretrækker at blande fornøjelser og forretninger. Derfor har Søren Espersen denne aften kort før jul bestilt mad fra den nærliggende Kanal Caféen til mødet i den præsidielejlighed, Folketinget stiller til rådighed for ham. Dansk Folkeparti bruger ofte lejligheden til vigtige møder, fordi den ligger afsondret ude i Christiansborgs ridebanebygning, men samtidig midt i begivenhedernes centrum. Det var herfra Pia Kjærsgaard en anden aften, i 2006, ringede til Anders Fogh Rasmussen for at fortælle, at forbrugerminister Lars Barfoed havde overskredet sidste salgsdato.Nu har Pia Kjærsgaard endnu engang kaldt til møde i præsidie-lejligheden. I ugerne forinden har partiformanden én for én trukket Søren Espersen, Peter Skaarup og Kristian Thulesen Dahl til side for fortælle dem, at hun vil stoppe som formand. Hvis den 65-årige Pia Kjærsgaard – som er bevidst om sit eftermæle – skal stoppe, mens hun er på toppen, så er tidspunktet kommet. Folketingsvalget 15. september 2011 har nok efterladt Dansk Folkeparti på den politiske sidelinje, men det giver også den nye formand frie hænder – og god tid inden det næste valg til at bruge dem.Selv om Dansk Folkepartis formand formelt vælges på partiets årsmøde, så har Pia Kjærsgaard allerede fortalt den første af de tre, hun taler med, at han skal være hendes afløser. Det er den 43-årige Kristian Thulesen Dahl.Spørgsmålet er kun, hvornår og hvordan det skal ske.Sammen kommer de fire frem til, at det bedste tidspunkt er sommergruppemødet i dagene fra den 6.-8. august, efterfulgt at et såkaldt tillidsmandsmøde weekenden efter – så Kristian Thulesen Dahl formelt kan blive valgt lørdag 15. september, på årsmødet i Herning.Det særlige båndDa biografien Kristian Thulesen Dahl –Kronprinsen– som spiller på navnet og den nærmest royale arvefølge – udkommer i 2009, er Dansk Folkeparti ikke just begejstret for titlen. Politiske kronprinser har det med at blive slidt.Men i Dansk Folkeparti er der aldrig tvivl om, at det er, hvad Kristian Thulesen Dahl er.I et kvart århundrede har den tidligere formand for Fremskridtspartiets Ungdom (FPU) stået ved Pia Kjærsgaards side i hver eneste politiske kamp. Lige fra opgøret med Mogens Glistrup i slutningen af 1980’erne, over det ditto med Kirsten Jacobsen og Behnke-brødrene i starten af 1990’erne, og til dannelsen af Dansk Folkeparti i 1995.Mens kritiske folketingsmedlemmer i årenes løb er gået, eller blevet gået, i protest mod Pia Kjærsgaards topstyring og personlighedskult, så har Kristian Thulesen Dahl aldrig skuffet partiformanden.Og i takt med de mange magtkampe får de to ikke blot et politisk skæbnefællesskab. Efter at Kristian Thulesen Dahl bliver valgt til Folketinget i 1994, er det partiformanden, som sørger for, at han kommer op til tiden om morgenen, har rene skjorter på og får pudset sine sko.Så da Kristian Thulesen Dahl, ved Pia Kjærsgaards 25-årsjubilæum på Christiansborg, kalder hende »mor«, er det udtryk for et bånd mellem de to, der er stærkere end andre politiske af slagsen.Skriv, print og sletUnder en middag den 2. februar på Sankt Gertruds Klosteri København orienterer Pia Kjærsgaard Dansk Folkepartis pressechef, Søren Søndergard, om tronskiftet. Søren Søndergaard fatter ikke mistanke, før Pia Kjærsgaard afbryder udvekslingen af anekdoter om restauranten med ordene:»Jeg har noget, jeg lige skal fortælle dig. Søren, jeg træder tilbage som formand.«Da tidsplanen er aftalt på mødet i præsidielejligheden, går de to allerede den aften i gang med at aftale de praktiske omstændigheder ved det kommende pressemøde i forbindelse med sommergruppemødet. Skal Pia Kjærsgaard sidde alene ved bordet? Skal partiformanden, som på hvert eneste sommergruppemøde siden 1996, være flankeret af Peter Skaarup og Kristian Thulesen Dahl? Eller skal hun blot sidde sammen med sidstnævnte, den nye partiformand? De bliver hurtig enige om sidstnævnte løsning. Og at pressechefen ikke inddrager andre i planlægningen.Alt hvad Søren Søndergaard skriver, printer han efterfølgende ud. Derefter sletter pressechefen indholdet i dokumentet. Og tilsidst sletter han selve dokumentet på computeren. Altsammen for at sikre, at intet slipper ud ved en fejl (i dag kan deltagerne i mødet i præsidielejligheden ikke sige præcis, hvornår det fandt sted, da de ikke skrev det ind i deres kalendere af frygt for, at det skulle slippe ud på grund af sekretærer og andres adgang til disse).Fremskyndet rejsePia Kjærsgaard spørger på mødet med Søren Søndergaard, om der skal laves en plan B. Historien kan jo lække på trods af sikkerhedsforanstaltningerne. Eller uforudsete begivenheder kan ske i dagene op til sommergruppemødet.Men selv om Pia Kjærsgaard og Søren Søndergaard er enige om, at de ikke kan planlægge det uforudsete, så frygter de fem helt frem til maj og starten af juni, at én (u)forudset begivenhed kommer i vejen: En folkeafstemning om de danske rets- og forsvarsforbehold. En sådan kan få Pia Kjærsgaard til at udskyde sin afgang.Hele foråret frygter de fem, at SRSF-regeringen vil bruge Danmarks EU-formandskab til at udskrive en sådan folkeafstemning i september eller senere på efteråret. Men regeringens svigtende meningsmålinger får frygten til at forsvinde, mens Venstre, som den i givet fald ville indforskrive i planen, fortæller, at partiet ikke hører noget. Kristian Thulesen Dahl tager nu endelig på en længe planlagt tur til Kina med sin hustru og deres tre børn. En tur som oprindelig først skulle have været til efteråret, men som fremskyndes så familien kommer afsted, inden formandsskiftet forhindrer, at Kristian ThulesenDahl tilbringer fem og en halv uge i Kina.Til gengæld er Kristian Thulesen Dahl så rejst, da regeringen 29. maj præsenterer sit forslag til en ny skattereform. Under forhandlingerne i Finansministeriet må Pia Kjærsgaard spøgende forklare Thulesen Dahls overraskende fravær:»I ved jo, hvordan det er med Kristian: Han er alligevel ikke meget for det her med tal.«’Operationen lykkedes’Mandag den 6. august kan Søren Søndergaard endeligt ringe til Berlingskes politiske kommentator Thomas Larsen og aftale, at avisen kan bringe historien om Pia Kjærsgaards afgang om onsdagen – dagen for pressemødet i forbindelse med sommergruppemødet.Det er partiformanden, som vil have Thomas Larsen. Ham er hun mest tryg ved og føler har mest sans for det historiske i historien.Da avisen beder om lov til at lægge historien på nettet allerede tirsdag aften klokken 22.01 – så den kan komme med i den samtidige TV 2 Nyhederne – beslutter Pia Kjærsgaard sig for, et kvarter forinden, at tage ordet under gruppens middag på Gammel Skovridergaard i Silkeborg.Ved et af bordene bemærker Dennis Flydtkjær, at Pia Kjærsgaard har skrevet sin tilsyneladende improviserede tale ned på papir, og at partiformanden virker bevæget, da hun starter med at tale om sine år i først Fremskridtspartiet og siden Dansk Folkeparti.»Hun trækker sig,« udbryder Dennis Flydtkjær overrasket, inden Pia Kjærsgaard selv slutter af med beskeden.Et halv år efter mødet i Søren Espersens præsidielejlighed siger Pia Kjærsgaard i dag:»Operationen lykkedes, og patienten lever stadig i bedste velgående. Det har været fuldstændig, som jeg gerne ville have det. Fuldstændig.«
