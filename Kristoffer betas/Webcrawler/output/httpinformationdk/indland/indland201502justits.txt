Justitsministeriet beklager nøl i sager om tålt ophold
Det er ’meget beklageligt’, at Justitsministeriet har brugt et helt år på at behandle klager fra udlændinge på tålt ophold. Det erkender ministeriet selv, efter at Ombudsmanden har bedt om en forklaring i sagen
En række udlændinge på tålt ophold har klaget til Justitsministeriet over, at de er blevet pålagt at melde sig hos politiet i Center Sandholm. Nu beklager Justitsministeriet, at det har taget et år at behandle klagerne.

I et brev til Ombudsmanden beklager Justitsministeriet nu, at det i lang tid blokerede for politiets sagsbehandling i sager om tålt ophold. Justitsministeriet har således brugt et år på at afgøre en række klager fra udlændinge på tålt ophold over den meldepligt, de var blevet pålagt. Justitsministeriets lange sagsbehandlingstid har samtidig betydet, at Rigspolitiet har måttet udskyde de revurderinger, som ministeriet selv har pålagt politiet at foretage hvert halve år.Det viser en aktindsigt i et brev fra Justitsministeriet til Ombudsmanden, som har bedt ministeriet forklare den lange sagsbehandlingstid.I brevet kalder Justitsministeriet det &raquo;meget beklageligt&laquo;, at der skulle gå knap et år, før ministeriet begyndte at afgøre sagerne.Det, mener Dansk Flygtningehjælp også, er tilfældet.&raquo;Det er meget afgørende sager om meldepligt, som er meget indgribende i forhold til den enkelte. Derfor er det klart, at man burde have truffet afgørelserne hurtigere,&laquo; siger asylchef Eva Singer, der kalder det &raquo;urimeligt, at man skal vente så lang tid, før man får en klage afgjort af klageinstansen&laquo;.Juridisk konsulent ved Amnesty International, Claus Juul, mener, det er et &raquo;udtryk for, at man ikke prioriterer disse sager&laquo;.&raquo;Det er ikke bare problematisk, det er decideret kritisabelt, at de har fået lov at ligge så længe,&laquo; siger Claus Juul.Han hæfter sig ved, at Justitsministeriet bruger udtrykket &raquo;meget beklageligt&laquo; over for Ombudsmanden.&raquo;Det er det tætteste, du kommer på en direkte undskyldning fra Justitsministeriet, hvor de lægger sig fladt ned og siger, at det har man ikke gjort godt nok,&laquo; siger Claus Juul.Strandet i ministerietEgentlig skal udlændinge på tålt ophold have vurderet deres sager hvert halve år. Her skal Rigspolitiet og Udlændingestyrelsen vurdere, om der fortsat er grund til at pålægge dem opholds- og meldepligt.Vurderingerne skal sikre, at disse indgreb i bevægelsesfriheden løbende er menneskeretsligt forsvarlige. Det følger af Højesterets dom i Karkavandi-sagen. Her fik den iranske mand Elias Karkavandi medhold i, at det var i strid med menneskerettighederne, at han igennem flere år &ndash; som følge af en dom for at have været hashvagt på Christiania &ndash; havde pligt til at bo på Center Sandholm, fordi det begrænsede hans bevægelsesfrihed.Efter dommen i 2012 har Udlændingestyrelsen løbende revurderet sager om tålt ophold for så vidt angår spørgsmålet om opholdspligt. Men når det kommer til meldepligten, skete der ingenting i et år. Rigspolitiets beslutning om at opretholde meldepligten blev nemlig for de fleste udlændinges vedkommende påklaget til Justitsministeriet. Og her gik processen i stå.Risiko for fejlIfølge Justitsministeriets forklaring til Ombudsmanden modtog ministeriet den første bunke af klager den 13. maj 2013.Da Rigspolitiet så &ndash; i overensstemmelse med de retningslinjer, som Justitsministeriet selv har fastlagt &ndash; begyndte den næste runde af revurderinger i december 2013, var klagerne stadig ikke behandlet. Derfor bad Justitsministeriet om, at Rigspolitiet ventede med at træffe nye afgørelser, til klagerne var afgjort. Det ville ske i løbet af januar 2014, lød beskeden fra ministeriet.&raquo;Dette skete desværre ikke, og Justitsministeriet traf først de første afgørelser den 20. maj 2014&laquo;, skriver ministeriet i svaret til Ombudsmanden.At Justitsministeriet således har blokeret for Rigspolitiets halvårlige vurderinger, er problematisk, mener seniorforsker Peter Vedel Kessing fra Institut for Menneskerettigheder. Meldepligten fortsætter nemlig i den periode, hvor Justitsministeriet behandler klagen.&raquo;Risikoen er, at der er nogle, der har fået en meldepligt, som de i virkeligheden ikke skulle have haft, fordi man ikke har behandlet sagerne. Det, synes jeg, er uheldigt,&laquo; siger Peter Vedel Kessing.Samme pointe har Eva Singer fra Dansk Flygtningehjælp.&raquo;Man kunne forestille sig, at Justitsministeriet havde omgjort den vurdering, som politiet havde lavet. I så fald ville den enkelte person have haft en meget skrappere meldepligt i en ganske lang periode, end vedkommende skulle have haft,&laquo; siger hun.Claus Juul påpeger, at det netop er det tidsmæssige aspekt, der er afgørende for, om det stadig er rimeligt at holde folk på tålt ophold.&raquo;Når man har lavet en aftale, der betyder, at Rigspolitiet ikke skal tage sagerne op til fornyet behandling, før Justitsministeriet har behandlet en klage over den forrige afgørelse, så har man et kæmpestort problem, når man så ikke behandler sagerne,&laquo; siger Claus Juul.PresseskriverierDet var tilsyneladende først, da pressen i maj 2014 begyndte at skrive om den strandede sagsbehandling, at der skete noget. 14 dage inden de første afgørelser i klagesagerne, beskrev Politiken, hvordan klagesagerne lå stille på grund af Justitsministeriet.Det fik Ombudsmanden til at gå ind i sagen og bede Justitsministeriet om en forklaring. Det skete, tre dage efter at ministeriet havde afgjort de første klagesager i kølvandet på Politikens artikel.Hen over sommeren blev i alt 44 klagesager afgjort, men for manges vedkommende over et år efter, at de var havnet i ministeriet. Kun to sager blev afgjort den 20. maj, mens størstedelen &ndash; 32 sager &ndash; blev behandlet i august eller september, inden ministeriet svarede Ombudsmanden. Her kunne ministeriet desuden fortælle, at samtlige sager var endt med en stadfæstelse af politiets afgørelser.Ministerium strammer opJustitsministeriet har over for Ombudsmanden beklaget, at det tog så lang tid at afgøre klagesagerne. Ministeriet beskriver det endvidere som &raquo;meget beklageligt, at ministeriet ikke (&hellip;) rettede henvendelse til Rigspolitiet med henblik på at få dem til at genoptage revurderingerne&laquo;, selv om ministeriet endnu ikke havde afgjort klagesagerne.Samtidig lover Justitsministeriet, at der nu er &raquo;sat ekstra fokus på behandlingen&laquo; af klagesager, så det fremover højst vil tage tre måneder af behandle en klage. Desuden vil Rigspolitiet ikke skulle vente på ministeriet, hvis det &raquo;undtagelsesvist&laquo; ikke har behandlet en klagesag.Ombudsmanden har endnu ikke afsluttet sagen og vil derfor heller ikke udtale sig om sagen.Det har ikke været muligt at få en kommentar fra Justitsministeriet på grund af ferie.
