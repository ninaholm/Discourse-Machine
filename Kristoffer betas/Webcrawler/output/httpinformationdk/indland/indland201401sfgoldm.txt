SF: ’Goldman Sachs er en virksomhed med en meget omdiskuteret fortid’
Der er ingen modsætning mellem regeringens ønske om at sælge en del af DONG Energy til et Goldman Sachs-selskab i Luxembourg og kampen mod skattely, forsikrer SF’s politiske ordfører. Hun forstår godt, at aftalen skaber debat. Det har den også gjort i hendes parti
’Jeg kan godt forstå, at det er en sag, der optager mange mennesker. Den har også fyldt meget hos SF og hos mig. Goldman Sachs er en virksomhed med en meget omdiskuteret fortid. Det er en virksomhed, som mange har en holdning til,’ siger SF’s politiske ordfører, Lisbeth Bech Poulsen.

Når den danske regering er ved at lukke en aftale med en af finanskrisens store skurke om et køb af en del af en dansk statsejet virksomhed, er det klart, at det giver anledning til debat. Det erkender SF’s politiske ordfører, Lisbeth Bech Poulsen, der siger, at det også er en aftale, der har fyldt meget internt i hendes parti.»Jeg kan godt forstå, at det er en sag, der optager mange mennesker. Den har også fyldt meget hos SF og hos mig. Goldman Sachs er en virksomhed med en meget omdiskuteret fortid. Det er en virksomhed, som mange har en holdning til,« siger hun.I aftalen mellem Finansministeriet og Goldman Sachs om en kapitaludvidelse i DONG, er det Goldman Sachs’ datterselskab i Luxembourg, der overtager ejerandelen i den danske energivirksomhed.»Det er Finansministeriet, der har forhandlet, og jeg er blevet forsikret om, at den løsning, man har fundet frem til, er den bedste for Danmark og for DONG. For DONG havde brug for en kapitaltilførsel,« siger Lisbeth Bech Poulsen.Klinger hultTo skatteeksperter siger til Information, at det ser mærkeligt ud, at regeringen både vil bekæmpe skattely og samtidig er ved at indgå en handel med en amerikansk investeringsbank, der vil gennemføre handlen via et datterselskab i Luxembourg.»Det er fuldstændig imod den danske retorik og indsats mod skattely. Luxembourg underminerer systematisk samarbejde omkring udveksling af skatteoplysninger og gennemsigtighed omkring ejerne af selskaber og konti,« siger Lars Koch, der er skatteekspert i IBIS.»Hele den danske indsats mod skattely og skatteunddragelse kommer til at klinge hul.«Også Niels Johannesen, der er lektor ved Københavns Universitet og forsker i internationale skatteregler, mener, at konstruktionen er opsigtsvækkende, selv om det ikke er »usædvanligt«.»Det er meget typisk, når amerikanske selskaber investerer i Europa, at de gør det gennem et selskab i Luxembourg. En af grundene er, at det giver mulighed for noget skatteplanlægning, som man ellers ikke har,« siger han. »Det er da kontroversielt, når det nu er i samarbejde med den danske regering.«Til det siger Lisbeth Bech Poulsen, at uanset hvilken multinational kapitalfond eller virksomhed, der var tale om, så vil »de altid forsøge at flytte deres kapital derhen, hvor de bliver beskattet mindst muligt. Så er det vores opgave som politikere at forsøge at lukke de huller«.Intet ændret ved politikkenNetop partiet SF har ellers flere gange markeret sig kraftigt i debatten om skattelylande.Da daværende skatteminister Holger K. Nielsen (SF) i november 2013 præsenterede en styrket indsats mod skattelylande, sagde han, at »indsatsen mod skattely er en hovedprioritet for denne regering«.Og den nuværende SF-skatteminister, Jonas Dahl, satte i begyndelsen af januar en undersøgelse i gang af de såkaldte kommanditselskaber, som han er bekymret for kan blive brugt til at føre penge til skattely.Modstanden mod skattely er der trods aftalen med Goldman Sachs ikke ændret på, forsikrer Lisbeth Bech Poulsen. Både SF’s og regeringens holdning er fortsat klart, at aggressiv skatteplanlægning, skatte- unddragelse og skattely er »usolidarisk« og skal bekæmpes. Blandt andet ved internationale aftaler gennem EU.»Den holdning er der ikke ændret noget som helst ved,« siger Lisbeth Bech Poulsen.– Ville det have været med en bedre mavefornemmelse, hvis det for eksempel havde været med en dansk pensionskasse, som betaler skat i Danmark, man havde lavet den her aftale?»Der er mange forhold, der skal afvejes, når der er sådan nogle forhandlinger. De er meget fortrolige, og jeg har ikke selv siddet med ved forhandlingsbordet. Men jeg har tillid til, at Finansministeriet har indgået den bedste aftale, man kunne indgå samlet set. Det er jeg blevet forsikret om, og det må jeg jo stole på.«En kapitalistisk verdenAdspurgt om, hvorvidt regeringen burde gå foran og ikke lave en aftale med selskaber, der vil have pengene til at mellemlande i Luxembourg, indtil man har lukket eventuelle skattehuller, siger Lisbeth Bech Poulsen:»Det ville være rigtig dejligt, men desværre er den praksis så ekstremt udbredt, at det ikke vil kunne lade sig gøre. Det er en udfordring, som er alle steder. Det gør det ikke okay, men det er ikke isoleret til nogle enkelte tilfælde.«»Goldman Sachs – ligesom andre store kapitalfonde – agerer altså kapitalistisk i en kapitalistisk verden, og så er det vores opgave som politikere – uanset hvad navnet er på kapitalfonden – at forsøge at sikre, at vi får lukket de skatte- huller. Det er en problematik, som vi vil blive ved med at stå over for, og som vi hele tiden vil kæmpe for at forandre,« siger Lisbeth Bech Poulsen.&nbsp;
