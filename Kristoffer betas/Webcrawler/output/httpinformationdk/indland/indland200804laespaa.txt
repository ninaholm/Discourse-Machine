Læs på Harvard i Aarhus



 Fra 23. juni til 1. august vil en af Harvards sommerskoler, Viking Studies in Scandinavia, være tilknyttet Aarhus Universitet (AU). Harvard placerer hvert år deres sommerskoler rundt omkring i verden, hvor de finder de rette rammer og et stærkt fagligt miljø, og i år har de udpeget AU. Harvards sommerskole er kun for amerikanske studerende, men de to sommerskolekurser på Harvard vil på dog involvere danske forskere. Det er også planen, at de studerende fra AU's egen internationale sommerskole Viking and Old Norse Studies skal interagere med hinanden. Den danske sommerskole på Nordisk Institut på AU har i sig selv skabt international opmærksomhed, og de to sidste år har mere end 70 studerende valfartet til Århus fra blandt andet USA, Kina og England for at studere de islandske sagaer. Den nye satsning på det norrøne område er en del af AU's Humaniora-Plan om at gøre universitetets humanistiske fakultet til et stærkt, internationalt profileret fakultet. 

