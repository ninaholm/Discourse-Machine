Bornbiofuel
Birgitte Ahring og AAU fik alle biobrændstofpengene


Med en tildeling på 85 millioner statslige støttekroner udelukkende målrettet Birgitte Ahrings 2. generations bioethanolprojekt, Bornbiofuel, valgte bestyrelsen for Energistyrelsens Energiteknologiske udviklings- og demonstrationsprogram, EUDP, fuldstændig at forbigå de andre ansøgere fra bl.a. Inbicon (DONG-ejet) og DTU Miljø, skriver ing.dk.Biogasols demonstrationsanlæg på Bornholm får 78,19 millioner kroner og et relateret forsknings- og udviklingsprojekt under Aalborg Universitet 6,81 millioner kroner.Ved sidste store uddeling var der stor diskussion af, at det lille firma Biogasols teknologi ikke fik en krone. I stedet fik al statsstøtten til det statsejede DONG.Også op til denne uddeling har der været ballade. En tidligere konkurrent til Ahring havde valgt at sende en intern rapport fra Danmarks Tekniske Universitet direkte til EUDP, for at gøre dem opmærksomme på, at Ahrings teknologi ikke virker.Dét forløb har både forsinket processen, så tidsplanen for Bornbiofuel er skredet, derfor er det endnu uvist om projektet på Bornholm kommer op at stå.
