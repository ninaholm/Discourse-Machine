Soldaterne fra Mjølnerparken
De fire tiltalte i sagen efter Omar El-Hussein mødtes alle med terroristen 14. december sidste år, som ifølge en af de tiltaltes forklaring fortalte, hvad han havde gjort på Krudttønden. Meget mod sin vilje gemte en af de tiltalte våbnet fra Krudttønden af vejen


Dommeren leder sagen efter Omar Abdel Hamid El-Hussein med mildhed. Jeg kan se hende smile med øjnene fra den anden ende af den langstrakte retssal 60 i Københavns Byret.Det bilder jeg mig i det mindste ind. Det er muligt, jeg tager fejl.Dommeren opdager, at anklageren, som gennemgår sagen stående bag en pult, ikke har nogen stol at sidde på.&raquo;Af hensyn til menneskerettighederne,&laquo; siger hun den følgende morgen, &raquo;vil jeg gerne høre, om anklagemyndigheden har fået en stol at sidde på i dag.&laquo;Sagens alvor og tyngde taget i betragtning bærer hun sin kappe med lethed.Anklagemyndigheden vil føre bevis for drab og drabsforsøg, at der var tale om terror, at de fire tiltalte medvirkede, samt at de havde forsættet til terror.Det er de to sidste beviser, sagen står og falder med: Handlede de fire tiltalte 14.-15. februar, så de faktisk medvirkede til Omar El-Husseins drab og drabsforsøg? Og havde de tiltalte det nødvendige forsæt?Skyldig eller ikke skyldig.I Norge lider de dobbeltOndskaben er i sin natur forsætlig, den er en tilbøjelighed til at ødelægge og volde skade. Som ondskaben kan være forsætlig, kan i sjældnere tilfælde også dumheden, blindheden og undladelsen. Allerede når et menneske accepterer muligheden for, at der sker en forbrydelse, kan vi i lovens forstand gøre os skyldige.Efter anklagerens forelæggelse får forsvarerne ordet.En forsvarsadvokat siger det sandeste, der kan siges om sagen:&raquo;Den person, der har begået handlingen, sidder ikke i salen.&laquo;Norge led og lider stadig under Anders Behring Breiviks udåd. Norge lider dobbelt, når de skal høre på korsfareren i retten, hvad enten det sker under en knyttet næve eller udstrakt hånd til nazi-hilsen.Men nordmændene kan iagttage og udspørge Breivik i et forsøg på at fatte, hvad der ramte landet 22. juni 2011. De kan se ondskaben i øjnene og få den ned i menneskelig størrelse. De kan afhøre, krydsforhøre, dømme og straffe.Danmark kan kun spørge en grav på den muslimske gravplads i Brøndby. Vi ved, at Omar El-Hussein fra sin facebookprofil svor troskab til Islamisk Stats leder.Vi ved, at han angreb et møde om blasfemi og ytringsfrihed med deltagelse af en tegner, som havde afbildet profeten som en hund.Vi ved, at han likviderede Dan Uzan foran synagogen i Krystalgade.Men der er også meget, vi ikke ved.Hvorfor? Hvad var hans motiver? Drømte han om kalifatet? Hvornår besluttede han det? Hvad udløste det? Hvordan planlagde han det? Kunne noget være gjort for at forhindre det?Opførte sig underligtOmar El-Hussein bliver ikke stillet for en dommer. Han forbliver en ond drøm, formummet bag hue og hætte, på en cykel ned ad Strøget.De fire tiltalte er den bedste chance for at lære lidt mere.Anklagemyndigheden læser op af en af de tiltaltes forklaring til politiet.LE er 20 år, og Omar El-Hussein boede i naboopgangen i Mjølnerparken på Nørrebro, hvor de voksede op sammen og blev vennerOmar El-Hussein blev løsladt fra fængslet 30. januar.Læs også: &raquo;Snart, snart vil I se det ubeskrivelige&laquo;&raquo;Omar El-Hussein var begyndt at opføre sig lidt underligt. Han var blevet lidt tosset. LE havde hørt i Mjølnerparken, at Omar ville lave noget a la Paris.&laquo;Sådan har LE sagt under en afhøring på Bellahøj Politistation 15. februar. LE har underskrevet rapporten.Det er, som om nogen forærer et vigtigt spor her.Terrorskyderiet mod satiremagasinet Charlie Hebdo sker 22 dage før Omar El-Husseins løsladelse. Den Omar El-Hussein, som er vokset op i en verden, som skælvede efter 11. september. Hvilket tilfældigvis er hans fødselsdag.I grundlovsforhøret fortæller LE det samme. At der gik nogle rygter i Mjølnerparken og på Facebook om, at &raquo;Omar havde tænkt sig at lave noget skyderi eller a la Paris&laquo;.LE husker intet om det i dag, men siger i retten:&raquo;Det kan godt være. Sådan huskede jeg det på det tidspunkt.&laquo;Det kan være et spor, men det er også et usikkert spor. LE kan ikke underbygge sin forklaring nærmere. I teorien kan det blot være en efterrationalisering.Hans forsvarer spørger, hvordan det egentlig er fat med LE&rsquo;s hukommelse.&raquo;Har joints betydning for din hukommelse? Husker man godt, når man ryger?&laquo;&raquo;Måske ikke så godt i hvert fald.&laquo;Ingen, som har overhørt hans forklaring, vil sige noget andet.Så går forsvareren videre til noget andet.&raquo;Faster du?&laquo;&raquo;Jeg er muslim. Men nej, jeg faster ikke og går ikke tjil fredagsbøn.&laquo;Sådan taler LE, sådan taler man i Mjølnerparken. &raquo;Høretjelefoner&laquo;. &raquo;Det ka&rsquo; betjyde mange ting&laquo;.Indimellem har retten svært ved at forstå det.Hans forsvarer stiller et af sine sidste spørgsmål.&raquo;Opfatter du dig som muslim eller dansker?&laquo;De tre andre tiltalte knækker helt sammen. De griner. Men det er ikke en forløsende latter, det er en latter, som kommer fra den, som har hørt noget grotesk&raquo;Muslim eller dansker?&laquo; Hvad er du? Som om man ikke kan være begge dele.LE aner ikke, hvad han skal svare.&raquo;Jeg er i hvert fald ikke nogen god muslim,&laquo; siger han så.Fuck danskerToilettet i kælderen under Københavns Domhus er pænt og rent. Væggene er nydeligt hvide, og man ser dem ikke først. Men ser man nærmere efter på væggen lige over kummen, er de tydelige.I væggen lige over kummen har nogle af de mennesker, som benytter domhuset, ridser det, de har kærest, og det de afskyr mest.&raquo;Fuck Domstole.&laquo;&raquo;Fuck dansker.&laquo;Nedenunder har nogen lavet et nazistisk hagekors.&raquo;ACAB.&laquo;All cops are bastards.&raquo;SYLB&laquo;Support Your Local Bandidos.&raquo;VHK.&laquo; Værebros Hårde Kerne.&raquo;Lunden.&laquo; Lundtoftegade.&raquo;BGP&laquo; Blågårds Plads.&raquo;MP&laquo;. Mjølnerparken&raquo;Brothas.&laquo;Når de tagger noget nyt, ridser de andres tags over. Den kamp, der foregår om territorier på gaden, flytter med ind i domhuset.Hvad kæmper de for? Deres gruppes ry og ære.Hvad kæmper de om?Væggen bag den kumme, man urinerer i.En mandBH er fra Mjølnerparken, en praktisk og realistisk mand på 26 år.Internetcafeen Power Point, som lå på Nørrebrogade 197, og hvor de tiltalte opholdt sig dag ud og dag ind, måtte lukke efter terrorskyderiet. Banden Brothas, hvor BH var medlem, blev selv kort før retssagens begyndelse opløst.Jeg skriver mand om BH, ikke dreng, selv om ingen af de tiltalte Brothas-medlemmer er trådt ind i voksenlivet, som de fleste kender det. De arbejder ikke, i det mindste ikke med noget, de kan fortælle ret meget om, og de uddanner sig ikke.Alligevel forstår man straks, at BH har dygtiggjort sig. Blokkens soldat kender overvågningskameraernes placering, husker at se sig over skulderen, har forstand på våben, og hvordan man får dem til at forsvinde, taler ikke om kriminalitet over sin telefon og stikker aldrig.&raquo;Snitches need stiches,&laquo; forklarer han i retten.Som alle de fire tiltalte nægter han sig skyldig, men risikerer fængsel indtil livstid, hvis retten måtte komme til det modsatte resultat. Anklageren viser videoovervågning fra Mjølnerparken.Mjølnerparken er fra midten af 1980&rsquo;erne. I 1993 var ca. 36 procent af beboerne i lejlighederne af dansk oprindelse. 20 år senere er tallet ca. 15 procent. De øvrige beboere har anden etnisk baggrund, og en stor del af dem er under 18 år.BH bekræfter, at de tiltalte er på videoen. Han forklarer, at han sammen med de øvrige tiltalte er på udkig efter en pusher.Hvordan ser han ud, vil anklageren vide, da hun ikke kan få et navn.&raquo;Perker. Sort hår.&laquo;Retten griner.&raquo;Hvordan så den her perker ud?&laquo;&raquo;Perker! Det må du ikke sige. Det må jeg sige.&laquo;Retten griner igen.BH forklarer, at han møder Omar El-Hussein ved et tilfælde på et rekreativt område, som ligger ved Mjølnerparken, mens de egentlig er ude for at holde opsyn med Mjølnerparkens pushere.Anklageren bliver ved at referere til det, som om de mødes planlagt.BH får nok.&raquo;Vi mødtes ikke med Omar. Vi mødte ham. Du siger det forkert hele tiden.&laquo;De kom lige fra internetcafeen Power Play, hvor de havde læst om skyderiet på Krudttønden på nyhedssiderne.Omar virkede panisk. Han rakte BH en sort plasticpose. BH tog den og følte løbet fra et maskingevær. I det øjeblik vidste han, hvad Omar havde gjort.BH forsøgte ifølge sin egen forklaring at give Omar posen tilbage. Men Omar ville ikke tage imod det.&raquo;Hvorfor smed du det ikke fra dig?&laquo; vil anklageren vide.&raquo;Vi stod ved legepladsen og boldbanen. Der kunne komme børn og finde det.&laquo;BH skynder sig at gå med posen i hånden, men jo længere han går, desto mere ud i det åbne, kommer han. Til sidst smider han posen fra sig op ad et hegn ind til en S-togsbane. Det er dårligt skjult og nær Mjølnerparken.&raquo;Jeg ved godt, hvordan man bortskaffer et våben. Hvis jeg havde gjort det, havde I aldrig fundet det. Men jeg ville ikke have noget med det at gøre.&laquo; BH fortæller, at Omar virker panisk. Han har skudt en uskyldig. Målet var en Muhammed-tegner, ikke en uskyldig.&raquo;Hvad har du gjort, det er jo helt sygt,&laquo; fortæller BH, at han sagde til Omar El-Hussein.Monsteret og mennesketI 1960 dækkede Hannah Arendt retssagen i Jerusalem mod Adolf Eichmann for The New Yorker. Eichmann stod for meget af det praktiske omkring deportationerne af jøderne og udryddelsen af dem.Arendt beskrev nazisten ikke som et monster, som hadede alle jøder, men et menneske. Han var ifølge hende en ret almindelig mand med en ringe indsigt i sig selv. Lidt af en kontornusser, som selv mente, at han var en god mand.Eichmann begik ikke sine forbrydelser af ondskab, men som ansvarlig for et bureaukrati, der gjorde det muligt for ham at lægge ansvaret fra sig. Ondskabens banalitet, døbte hun det, og knyttede det til massesamfundet og anonymiteten i det moderne.En af de tiltalte, IA, var fra sagens begyndelse sigtet for medvirken til drabene og drabsforsøgene både ved Kulturhuset Krudttønden og ved synagogen i Krystalgade 14.-15. februar sidste år.Nu er der kun Krudttønden tilbage.Forsvarsadvokaten tegner et billede af en sag, der lige så stille er smuldret for anklagemyndigheden. Hvad er det egentlig, hans klient har gjort sig skyldig i?Hans klient lånte Omar El-Hussein den hættetrøje, terroristen bar, da han åndede ud efter en ildkamp med politiet foran en opgang på Svanevej.Kan det være bistand og tilskyndelse til terrorisme?Eller er det trods alt for banalt?
