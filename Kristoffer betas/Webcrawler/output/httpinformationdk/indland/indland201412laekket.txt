Lækket lovudkast giver efterretningstjeneste adgang til teleselskaber
Regeringen foreslår i lækket lovudkast, at FE’s Center for Cybersikkerhed skal have fysisk adgang til teleselskaber i Danmark for at kunne indsamle oplysninger – uden en dommerkendelse. Meget betænkeligt, mener teleindustrien


Når som helst og uden en dommerkendelse skal Center for Cybersikkerhed, der er en del af Forsvarets Efterretningstjeneste (FE), kunne få fysisk adgang til teleselskaber i Danmark.Det lægger regeringen op til i et lækket lovudkast, som it-eksperten Poul-Henning Kamp har offentliggjort.&raquo;Center for Cybersikkerhed kan til enhver tid mod behørig legitimation uden retskendelse få adgang til udbyderes lokaliteter med henblik på indsamling af oplysninger,&laquo; lyder det i lovudkastet.Derudover skal Center for Cybersikkerhed &raquo;efter anmodning&laquo; have &raquo;adgang til teleinfrastruktur, der benyttes af udbyderne&laquo;.Det skal ske, for at Center for Cybersikkerhed kan føre tilsyn med, om telebranchen lever op til nogle ikke nærmere definerede sikkerhedsregler, som centret ifølge lovudkastet selv fastsætter.Men det er stærkt betænkeligt, mener Jakob Willer, der er direktør i brancheorganisationen Teleindustrien.&raquo;Det strider mod almindelige retssikkerhedsmæssige principper, og det er meget vanskeligt at se, hvad begrundelsen skulle være for at indføre et sådant indgribende instrument på et område, hvor der er behov for at styrke gennemsigtighed og tillid til myndigheder og aktører,&laquo; skriver han i en mail til Information.Jakob Willer forklarer, at han kender til lovudkastet, fordi branchen er blevet inviteret til &raquo;dialog&laquo; med Center for Cybersikkerhed. Han understreger, at der er tale om et &raquo;foreløbigt udkast&laquo;, samt at telebranchen er &raquo;glade for at være blevet inddraget på et tidligt tidspunkt i processen.&laquo;&raquo;Og det er da muligt, at man har lyttet til vores input og bekymringer. Det har vi da en forhåbning om,&laquo; skriver han til Information.Ifølge lovudkastet er formålet med forslaget generelt at &raquo;fremme net- og informationssikkerheden i samfundet&laquo;. Da den lækkede version ikke indeholder såkaldte lovbemærkninger, er det ikke muligt at fastslå de konkrete detaljer. Det er eksempelvis uklart, hvilke oplysninger Center for Cybersikkerhed vil kunne indhente.Alligevel er Jesper Lund, der er næstformand i IT-Politisk Forening, foreløbig stærkt kritisk over for forslaget.&raquo;Min frygt er, at der menes adgang til indholdet af borgeres kommunikation,&laquo; siger Jesper Lund.I en skriftlig kommentar til Information understreger Forsvarsministeriet, at der er tale om et foreløbigt udkast:&raquo;Forsvarsministeriet har som led i arbejdet med lovforslaget ønsket at inddrage telebranchen og har derfor haft inviteret branchen til en dialog om et foreløbigt udkast til lovforslag. Branchen fremkom i den forbindelse med en række input og bemærkninger, som nu indgår i det videre arbejde frem mod et mere endeligt lovforslag. Forinden et endeligt lovforslag fremsættes, vil der desuden skulle gennemføres en mere formel høringsproces, hvor også en bredere kreds vil få lejlighed til at fremkomme med bemærkninger til lovforslaget.&laquo;Ifølge regeringens nuværende lovprogram er det planen, at forsvarsminister Nicolai Wammen (S) fremsætter det endelige lovforslag for Folketinget til februar.
