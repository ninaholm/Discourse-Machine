»Snart, snart vil I se det ubeskrivelige«
Ingen har lyst til at være vidne til, at et liv bliver taget. Men terroristen fra København tvang os til at se det ubeskrivelige
Mange lagde blomster ved synagogen i Krystalgade, hvor Omar El-Hussein natten til den 15. februar dræbte en vagt og sårede to betjente. Tidligere havde samme gerningsmand dræbt én og såret tre betjente ved Krudttønden på Østerbro.

&raquo;ALLE REJSER SIG FOR RETTEN!&laquo; Retsbetjenten er en lille, tæt og effektiv kvinde i grå uniform. Hun virker som et af de sjældne mennesker, som blæser på, om folk kan lide hende, så det kan folk selvfølgelig.Jeg er nysgerrig efter at se, om de tiltalte viser respekt for retten ved at rejse sig, eller de tværtimod vil nægte og sidde i trods. Said Mansour &ndash; den dansk-marokkanske boghandler, dømt for at opildne til terror &ndash; nægtede at rejse sig, hvorpå politiet tvang ham på fødderne.Vi andre rejser os ikke for autoriteter længere. Hvorfor gøre det for retten?Fordi alternativet ikke er til at holde ud.I 1651 skrev Thomas Hobbes bogenLeviathan. I bogen skriver han, at menneskene ville føre krig mod hinanden uden en statsmagt. Alles krig mod alle. For at undgå det danner vi en stat og afgiver frihed til gengæld for sikkerhed.Vi har kun den stærkes ret, hvis ikke vi viser vores respekt for retten. Og det er slet ingen ret.Alle kommer hurtigt på fødderne. Anklagemyndigheden, forsvarerne, de tiltalte, pressen og de øvrige tilhørere. Ingen har lyst til at være sidst.Barbariet kom til København 14. februar 2015, det blev her natten over til den 15., og det er borte nu. Men vi har følt det alle sammen. Som en iskold vind, der ikke kunne holdes ude ved at lukke døren.De tre dommere tager plads ved podiet, og de syv nævninge føres ind i retssal 60 i Københavns Byret.&raquo;Værs&rsquo;go at sidde ned.&laquo;Fra plads nummer seks ser jeg over på de fire tiltalte, jeg kan røre ved den nærmeste, hvis jeg rejser mig og læner mig frem, han kan røre ved mig, men jeg føler ingenting.Måske har man set for meget allerede. Overvågningsbillederne under menneskejagten. De splintrede ruder i Kulturhuset Krudtønden. Politifolk i kampuniform med maskinpistoler og favnene fulde af blomster.Jeg er bange for, at han har gjort os følelsesløse, jeg er bange for, at han har gjort mig følelsesløs.Og så er den der pludselig alligevel, kulden, der slår ind og minder os på, hvor skrøbeligt det hele er.Retssagen efter Omar Abdel Hamid El-Hussein begynder. I dette øjeblik.Den alvorligste forbrydelseDe sidste tilføjelser til anklageskriftet bliver offentliggjort, mens bombehundene føres væk fra C. F. Hansens Domhus, og journalister, pårørende til de tiltalte og øvrige tilhørere sluses gennem sikkerhedstjekket.Hovedpersonen er her selvfølgelig ikke. I hans sted sidder fire mænd tiltalt for tilskyndelse og medvirken til terrorisme. Det er den alvorligste forbrydelse, et menneske kan begå.To blev dræbt, fire politibetjente forsøgt dræbt. Men det er ikke det, der gør forbrydelsen så alvorlig. Omar El-Hussein gjorde, hvad han gjorde. Men samtidig tvang han os til at se på. Han gjorde os til vidner og skræmte en hel befolkning. På en måde er vi alle terroristens ofre.De fire tiltalte nægter sig skyldige.Medvirken til terrorisme kan give fængsel indtil livstid, hvilket i Danmark gennemsnitligt vil sige 17 år. Men vi har også fanger, for hvem livstid faktisk bliver fængsel på livstid, eller det, der ligner. Politimorderen Palle Sørensen sad i fængsel i 33 år og 8 måneder.Det ubeskriveligeFørste gang man mærker kulden er, da overvågningsvideoerne kommer på.Processen mod de fire tiltalte er enestående i sig selv, alene hvis man ser på mængden af overvågningsvideoer.Der er 230 kameraer alene i Mjølnerparken på Nørrebro, som er samlingspunktet for de fire tiltalt for at tilskynde og bistå terroristen. Derudover er der en stribe videoer fra kameraer, allerede fra han sætter sig i bevægelse fra sin bopæl på Østerbro.Luk øjnene. Forestil dig , at du ser en overvågningsvideo fra en taxa.Døren går op, en ung dansk-palæstinenser sætter sig ind på bagsædet. Han bærer en sort jakke, en sort hue og en rød halsedisse. I hånden har han en plasticsæk med en aflang genstand.Vi ser videoen i retten. Der er ingen lyd på optagelser som denne, ofte er de grynede og ude af fokus. Det gør dem på en måde bare endnu mere uhyggelige.Nu ser vi ham. Han er her. Her på den store skærm i retten. På dommernes, anklagemyndighedens, forsvarernes og nævningenes skærme. På alles skærme.Vi kan ikke stille spørgsmål til ham, vi kan ikke tyde ham. Han er bare en kraft, der lydløst og roligt sætter sig i bevægelse.Videoen slutter her.Men det gør vores tanker ikke. Vi ved, han er på vej til Kulturhuset Krudttønden. Vi ved, at han undervejs logger på sin facebookprofil. Vi ved, han poster en YouTube-video med en sang om jihad.&raquo;Snart, snart vil I se det ubeskrivelige.&laquo;Taxaen kører ad vejen op til Krudttønden, den vender om og kører tilbage. Det er stadig ikke for sent. Arrangementet &raquo;Kunst, blasfemi og ytringsfrihed&laquo; begynder, deltagerne er på plads, men endnu er ingen kommet til skade. I teorien kunne det hele stoppe her.Men det stopper ikke her. Taxaen fortsætter sin tur over til Gunnar Nu Hansens Plads, vi ser Omar El Hussein passere porten ind til Østerbro Stadion.Han er helt rolig. Med sig har han den sorte plasticsæk.Snart vil vi se det ubeskrivelige.Mange lagde blomster ved synagogen i Krystalgade, hvor Omar El-Hussein natten til den 15. februar dræbte en vagt og sårede to betjente. Tidligere havde samme gerningsmand dræbt én og såret tre betjente ved Krudttønden på Østerbro.Jens DrejslingLettelse og beklemthedMan tænker, at det ikke kan blive mere brutalt efter at have hørt om detaljerne ved angrebet på 14. februar 14.30 ved Krudttønden. Men det kan det. Anklageren tager ordet.&raquo;Det er en meget, meget voldsom video, der er fra synagogen.&laquo;Han forklarer, at Dan Uzans forældre har indvilget i, at retten kan se overvågningsvideoerne fra synagogen. Men også at de ikke ønsker, at pressen, de pårørende og øvrige tilhørere ser videoerne.Jeg føler lettelse, men også en beklemthed.Pressen er her for at dække, hvad der skete, så befolkningen kan se og forstå, hvad der skete. Uden at se sagens beviser er det umuligt i detaljer at gengive angrebet klokken 00.42 på synagogen i Krystalgade.Pressen protesterer. Ingen ønsker at se et liv blive taget, ingen ønsker at skulle beskrive, hvad der ikke kan beskrives, men der kan være vigtige informationer på de videoer. Er det sandt, at Omar El-Hussein spillede beruset for at narre bevogtningen? Hvordan reagerede de to politiassistenter, da de kom under beskydning.Det er lunkne protester. Ingen ønsker at se et liv blive taget, og dommeren når hurtigt frem til sin kendelse: Der vil blive slukket for den skærm, pressen, de pårørende og tilhørerne kan se.Anklageren lover at beskrive, hvad videokameraerne har fanget den nat.I Krystalgade kører en politibil op ad gaden. Foran synagogen står to bevæbnede betjente samt en frivillig vagt fra det jødiske samfund. Den frivillige vagt afløses, og Dan Uzan med sine 2 meter og 5 centimeter kommer til syne i porten, forklarer anklageren.Lidt længere oppe ad gaden går to mennesker og lige bag dem terroristen. Jeg ser på nævningene. De ser på deres skærme. Jeg ser på de tiltalte. De ser på deres skærme.Jeg forsøger at læse deres ansigter, som om det var muligt at se noget ud af dem. Den japanske forfatter Haruki Murakami skriver et sted, at lige meget hvor godt, man kender et andet menneske, kan man ikke se ind i dets hjerte.&raquo;Prøver man på det, gør det bare ondt. Vi kan kun se ind i vores eget hjerte, og det kan vi kun, hvis vi virkelig ønsker det og virkelig anstrenger os.&laquo;Anklageren fortæller, at Omar El-Hussein passerer betjentene og affyrer en pistol direkte i ansigtet på Dan Uzan. Politibetjentene kaster sig mod jorden, Omar skyder skråt bagud med sin anden pistol.Så løber han ifølge anklageren bort fra stedet.Bagefter gennemgår anklageren en erklæring fra Retspatologisk Klinik. Jeg hører ord som indskudsåbning og udskudsåbning, man skal bare se på den blanke pincet.Man kan ikke gøre det sete uset. Men man kan faktisk gøre det usete set. Det ved jeg nu.Det vidste Omar hele tiden.Rodion Raskolnikov i romanenForbrydelse og strafbegår en brutal forbrydelse, da han myrder en pantelånerske og hendes søster. Motivet er økonomisk, og det kan vi til dels forstå &ndash; han er en fattig studerende. Men han betragter også sig selv som et overmenneske, som har retten til at tage et liv, hvis det står i vejen for ham.Omar El-Hussein er ingen Raskolnikov.Hvor Raskolnikov ædes op af frygten for at blive opdaget &ndash; han føler hele tiden, han afsløres &ndash; postede terroristen fra København sin udåd på Facebook. Han ønskede, at hele verden skulle kende den, som hele verden også kender terrorhandlingerne i Paris.Han søgte de skærme, vi alle sammen ser på.Hvorfor gjorde han det?Så hvem gjorde det?Omar på egen hånd? Eller Omar med hjælp fra sine venner?Det skal retten nu tage stilling til, og det vil retten tage stilling til. Retten skal afgøre, om hver af de tiltalte foretog handlinger, der er strafbare, og om de vidste eller burde have vidst, at de risikerede at medvirke til en terrorhandling.Hvorfor gjorde han det, terroristen?Det vil retten ikke tage stilling til.Omar El-Hussein var en afviger. Men var han en politisk-religiøs fanatiker eller en ung mand med alvorlige psykiske og sociale problemer? Var han soldat for Islamisk Stat, Palæstina og profeten Muhammed, var han en martyr? Eller var han en kriminel stakkel med misbrugsproblemer og uden fremtidsplaner? En bums?Det er muligt at forestille sig et politisk-religiøst mål: At hævne krænkelserne mod profeten samt jødernes overgreb på det palæstinensiske folk.Der er også muligt at forestille sig et råb om hjælp. En desperat ung mands gerning, et plaget sind, som havde brug for hjælp.En dreng, der har siddet skævt på potten? Eller en IS-kriger, som vendte sin vrede mod sin egen by, København.Fortæl mig nu, hvad er det &ndash; hvilket af de to?Og hvad har det gjort ved os?Anders Behring Breivik forvandlede Norge til en nation af psykiatere, skrev journalisten og forfatteren Kjetil S. Østli. Enten var Breivik tilregnelig, da han dræbte i regeringskvarteret og på Utøya 22. juli. Eller han var psykisk syg.Hvis Breivik forvandlede Norge til en nation af psykiatere, har Omar El-Hussein forvandlet Danmark til en nation af 5,6 millioner socialrådgivere. Hvad Omar gjorde, var en forbrydelse mod fællesskabet. Forældrene, skoleinspektøren, kommunen, boligselskabet, fængselsvæsenet, politiet, PET.Nogen burde virkelig have gjort noget.Vi ved, hvordan det endte.I retten bærer de hans våben frem for alle. De viser hans hættetrøje med rødbrune plamager af blod.Vi forstår endnu ingenting. Vi ved ikke, hvordan det begyndte eller hvorfor, og vi ved ikke, med hvis hjælp det eventuelt skete.
