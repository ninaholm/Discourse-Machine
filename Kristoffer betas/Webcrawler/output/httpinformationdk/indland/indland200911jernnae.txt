Jernnæven med stålbrillen
Frank Jensens plakater viser en mand der er kommet for at rydde op på bandernes præmisser
Frank er måske så lidt mand, at hans skæg på plakaten er lavet større og stivere i computerprogrammet Photoshop, men selvom man går med stålbryller og har tynd skægvækst kan man godt føre en meget hårdtslående politik.


 Frank Jensen er i virkeligheden 1.82 høj. Men han ser en del større ud på sine gigantiske plakater, som hænger på  alle de dyreste plakatpladser i byen. Billedet er i sort/hvid, så man ikke kan se hans røde kinder, og det er taget i frø perspektiv.
Frank ser derfor noget barskere ud end den flittige dreng fra Nordjylland, som skulle vise sig at blive den hårdeste justitsminister, som Social Demokratiet har regeret med.
Bandemedlemmer og personer i gangsterfilm taler gerne om at vise respekt. I mangel af et legalt retssystem regulerer kravet om at vise respekt nemlig det kriminelle marked med en øje-for-øje justits.
Derfor taler Frank også om attitude og respekt. Han kan gadens sprog. Han sætter hårdt-mod-hårdt
Men samtidig bliver Frank nødt til at sørge for, at han ikke bare stiller sig på dansker-bandernes side mod indvandrer-banderne. Derfor er hans plakat ikke kun rød og hvid, hvilket Social Demokratiets design-guidelines ellers forskriver . Den er også gul.
Gul er som bekendt kommunismens anden farve ved siden af rød og »Respekt« står med kæmpestore gule bogstaver. Frank hæver sig derved over de etniske skillelinjer i bandekrigen. I stedet er det en repræsentant for statsmagten, der taler. En mand som er kommet til København for at rydde op med politiet - den stærkeste bande i byen
Et tilbud de ikke kan afslå
Onde tunger på internettet vil vide, at Frank er så lidt mand, at hans skæg på plakaten er lavet større og stivere i computerprogrammet Photoshop. Men selvom man går med stålbriller og har tynd skægvækst, så kan man tydelig vis godt føre en meget hårdtslående politik.
Frank vil eksempelvis oprette en bandeenhed, som skal sørge for, at den »forebyggende indsats bliver ligeså koordineret, fokuseret og hårdtslående som politiets bandeindsats«, som det hedder på hans hjemmeside.
Socialdemokraterne har tidligere støttet drastiske udvidelser af politiets magtbeføjelser, som for eksempel knivvisitationsloven (der dog ikke betød at der blev konfiskeret flere knive).
Og hvad den nye sherif ligger i »hårdtslående«, får vi en ide om med Franks forslag til et nyt program, som bærer den lidt lumre titel »det første tegn«. »Programmet skal sætte ind med tilbud til de unge, så snart de første tegn på asocial, truende eller voldelig adfærd viser sig i børnehaven eller skolegården.«
Hvad tilbuddet, der skal lære dis-respektfulde børnehavebørn respekt, præcist går ud på står hen i det uvisse. Men det er nok noget med at give dem et tilbud, som de ikke kan afslå.


