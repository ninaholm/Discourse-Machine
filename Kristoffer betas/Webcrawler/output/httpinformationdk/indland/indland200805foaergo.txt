FOA: Vi ergodt på vej



Konflikten for omkring 30.000 af FOA's medlemmer kan være forbi onsdag. Forbundet og arbejdsgiverne i Kommunernes Landsforening (KL) fortsatte i går aftes forhandlingerne om nye overenskomster. Hvis det ender med et forlig, skal FOA's hovedbestyrelse sige ja, og derefter skal medlemmerne stemme. Strejken bliver sat på pause under en afstemning. Det var også en optimistisk Dennis Kristensen, der i en pauserne gav følgende vurdering: "Det er startet ganske fornuftigt. Hvis vi bliver enige, vil det i hvert fald vare nogle timer endnu." Han pegede på, at konflikten i tilfælde af forlig tidligst kan sættes på pause fra onsdag.ritzau
