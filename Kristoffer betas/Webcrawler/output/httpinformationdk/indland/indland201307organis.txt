Nu organiserer elbilejerne sig
Som græsrødder og konkurrenter til FDM vil elbilejere fremme den klimavenlige bil. Første udfordring er at etablere et konsortium, der kan sikre batteriskifte-teknologiens overlevelse i Danmark. Netop nu falder salget af elbiler
’Jeg tror, vi står på randen af noget stort,’  siger Steen Frederiksen, der er formand for Forenede Danske Elbilister. Foreningen forsøger at hjælpe de elbilister, der er ramt af Better Places konkurs.

Hvad er det, der kan ordnes i tilbagelænet tilstand over en kop kaffe, som bare tager 93 sekunder og sætter én i stand til at flytte sig en distance svarende til afstanden København-Frederikshavn?Mens der tænkes over denne gåde, er her nyheden om, at danske ejere af elbiler nu har dannet deres egen græsrodsbevægelse, kaldet Forenede Danske Elbilister, FDEL, med slet skjult adresse til FDM, Forenede Danske Motorejere, som endnu primært varetager interesserne for ejere af de gammeldags, klimabelastende benzin- og dieselbiler.Den ny forening har som sin første og stærkt presserende mission at redde det elbilsystem baseret på batteriskift, som er i overhængende fare for at falde fra hinanden i kølvandet på selskabet Better Places konkurs for en måned siden. I disse dage behandler kuratorerne konkursboet efter Better Place, og en nærliggende udgang er, at man realiserer de tilbageværende værdier via stykvis salg til forskellig side af bilbatterier, skifterobotter, ladestandere, bygninger på de 17 batteriskiftestationer m.m. Sker det, synes ejerne af de ca. 220 danske Renault Fluence Z.E.-elbiler – skræddersyet til batteriskiftet – for alvor at være på herrens mark.»Vores biler havde ikke en rækkevidde på batteriets ca. 120 km, de havde en uendelig rækkevidde inden for landets grænser i kraft af skiftestationerne. De fleste af dem, der har købt en Renault Fluence, kan nu ikke mere bruge bilen til det, de havde købt den til,« siger Annette Munk Sørensen, chef for VEU Center Nordsjælland og en af de Fluence-ejere, der for nogle uger siden åbnede et forum på nettet for at søge råd og hjælp hos andre nødstedte elbilsejere.Det initiativ har nu ført til den ny forening af elbilister med Annette Munk Sørensen som sekretær og Steen Frederiksen – engang olieselskabsdirektør, nu glødende elbilfan – som formand.»Danmark er ved at tabe noget værdifuldt på gulvet, og det må ikke ske. Derfor har vi lavet foreningen. Vi har prøvet elbilen på egen krop, og der findes vel ingen større entusiaster end os – derfor må vi kunne hjælpe til med udbredelsen,« siger han.Annette Munk Sørensen tilføjer, at folk, der ikke har prøvet en elbil, ikke ved, hvad de går glip af.»Jeg har valgt elbilen for miljøets skyld, men det er en fantastisk nydelse at køre den, lydløs og med automatgear som den er. Hvorfor skal man leve med gammeldags teknologi, der føles som en traktor, når dette findes?«Fare for tilbageslagMedlemmerne af den ny forening er bekymrede for, at Better Places nedtur kan betyde tilbageslag for hele elbilomstillingen i Danmark, fordi folk mister tilliden til den klimavenlige bil – også selv om flertallet af dagens danske elbiler ikke bruger batteriskiftteknologien, men i stedet batteriopladning pr. ladestander eller egen stikkontakt.Dagsaktuelle salgstal fra De Danske Bilimportører fortæller, at der af gode grunde ikke er solgt nogen Renault Fluence i juni måned, men også at det samlede elbilsalg i juni – 31 stk. – var mindre end i samme måned sidste år. Samt at elbilsalget i første halvår faldt til 164 biler mod 281 solgte elbiler i første halvår af 2012. Hvor der i indeværende måned i snit er solgt én elbil om dagen, er der samtidig solgt godt 580 traditionelle benzin- eller dieselbiler pr. dag.KonsortietFDEL har netop formuleret et projekt til infrastrukturpuljen under Energistyrelsen, hvor der er afsat 40 mio. kr. til fremme af en elbilinfrastruktur via bl.a. private og offentlige partnerskaber.»Samtidig har vi haft møder med en kreds af aktører, som vi gerne vil invitere med i et konsortium, der kan sikre, at batteriskifteteknologien bevares og udvikles med det store potentiale, den har,« siger Steen Frederiksen.Han vil ikke nævne navne, men konsortiet vil skulle rumme en bilproducent – den åbenlyse kandidat er Renault – et biludlejningsfirma, en elproducent og eldistributør, en forvalter af skiftestationerne, leverandører af infrastrukturudstyr samt repræsentanter for kunderne, dvs. elbilejere.Blandt de interesserede parter er der nu nedsat en arbejdsgruppe, der skal formulere en forretningsmodel for et evt. konsortium.»Vi tror, vi står på randen af noget stort, hvis det bliver håndteret rigtigt. Det handler om at skabe momentum, herunder også politisk, for det haster,« påpeger FDEL-formanden, der nævner medejerskab, underskudsgaranti, direkte støtte og det offentlige som garanteret kunde som muligheder, staten kunne tage i anvendelse.Han understreger, at Renault-koncernen har over 1.000 Renault Fluence Z.E.-elbiler på lager hos forhandlere i EU.»Hvorfor får man ikke dem herop til Danmark, hvor der er skiftestationer, så vi kan få demonstreret, hvad systemet kan. Vi kan godt være med til at sikre, at de kommer ud at køre,« siger Steen Frederiksen.Ikke Renault-stationerHos Renault Danmark bekræfter informationschef Søren Hyltoft Thomsen, at man har haft møde med FDEL-folkene bag konsortiumideen.»Det er 100 pct. sikkert, at Renault ikke selv vil drive batterskiftestationer i Danmark, men det ville da være fantastisk, hvis andre ville gøre det,« siger han.Han præciserer, at bilproducenten ikke holder op med at fremstille Renault Fluence, hvis batteriskifte-teknologien falder til jorden.»Der er solgt ca. 4.200 Fluence-elbiler i Europa. Deraf er der knap 250 i Danmark og ca. 1.000 i Israel, som er baseret på batteriskift, men de resterende har fast batteri. Og der kommer snart en Fluence fase to med fast batteri, så det giver fin mening at fortsætte produktionen.«Foruden Fluence sælger Renault i dag tre andre elbiler i Danmark – ZOE, den lille Twizy og elvarebilen Kangoo Z.E. – med ZOE som den elbil, der i juni solgte bedst af alle elbiler på det danske marked.Efter at konkursboets kuratorer lukkede for skiftestationer, ladestandere og hjemme hos de private Fluence-ejere, har Renault tilbudt dem at låne et ladekabel, så de kan holde deres elbiler kørende via hjemmeopladning, mens de venter på en endelig løsning. 60 Fluence-ejere benytter p.t. kablet, der giver en opladning af et fladt batteri på 9-11 timer.– Kan du sige, hvordan den varige løsning for Fluence-ejerne kommer til at se ud?»Det kan jeg ikke komme nærmere ind på. Vi har mange løsninger i spil, og det er noget, der bliver bestemt hos Renault i Frankrig. Men vi vil gøre alt, hvad vi kan, for dem,« forsikrer informationschefen.GådenI sidste ende bestemmer kuratorerne, hvad der skal ske – herunder om der bliver oprettet et konsortium, der ved overtagelse af skiftestationer m.m. kan sikre Better Places kreditorer mest muligt af deres tilgodehavende. Det lykkedes ikke tirsdag at få oplyst fra de to advokatfirmaer, der som kuratorer forvalter konkursboet, hvornår man venter en afklaring.Og til sidst gåden:Den californiske elbilproducent Tesla, der i Danmark i år kommer op på at forhandle tre modeller, præsenterede forleden sin nye batteriskifte-teknologi ved en presseforevisning i Californien. Mens batteriskiftet foregik på scenen, blev der på en storskærm simultant vist benzinpåfyldningen på en almindelig bil på den hurtigste tankstation, Tesla havde kunnet finde i regionen. Mens det fra ankomst til afgang tog godt fire minutter at tanke benzinbilen op, klarede Tesla-vognen et skift på bare ét minut og 33 sekunder. Faktisk var der på scenen god tid til at skifte batteri på to Tesla’er, mens benzinbilen holdt ved tanken. På det største batteri, Tesla tilbyder, kan man køre ca. 485 km på én opladning, på det knap så store ca. 375 km.Så mens Better Place-teknologien står i fare for at bryde sammen i Danmark, gør den californiske elbilproducent klar til at åbne den første skiftestation i Californien sidst på året.&nbsp;
