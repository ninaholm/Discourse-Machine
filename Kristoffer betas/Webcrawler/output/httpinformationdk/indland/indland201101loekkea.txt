Løkke vil afskaffe efterlønnen
Efterlønnen skal afskaffes for alle under 45 år og ændres for ældre, siger statsminister Lars Løkke Rasmussen i sin nytårstale


Efterlønnen skal afskaffes.Det foreslår statsminister Lars Løkke Rasmussen (V) i sin nytårstale. I et valgår er det et meget kontroversielt budskab, som splitter partierne og blokkene. Mens Socialdemokraterne, SF, Enhedslisten og Dansk Folkeparti står vagt om efterlønnen, vil Venstre, De Konservative, De Radikale og Liberal Alliance afskaffe ordningen.Statsministeren vil helt fjerne efterlønnen for unge under 45 år. For de ældre ændres efterlønnen med størst ændringer for de yngste og mindst ændringer for de ældste. Folk, som er tæt på at gå på efterløn, kan fortsat gøre det, fastslår statsministeren.Endelig vil regeringen ikke svigte nedslidte danskere, som går på efterløn, understreger han.- De må ikke blive ladt i stikken. Dem vil vi ikke lade i stikken, siger Lars Løkke Rasmussen. Efterlønnere berøres heller ikke af ændringerne, som regeringen senere i januar fremlægger i sin tilbagetrækningsreform.Efterlønnen skal afskaffes, fordi den årligt koster den slunkne statskasse 16 milliarder kroner. Desuden dræner ordningen arbejdsmarkedet for folk, som burde arbejde et par år længere, mener Lars Løkke Rasmussen.Det er ifølge statsministeren alt for tidligt, at danskerne stopper med at arbejde som 61-årige. Til gengæld passer det ikke, at folk misbruger efterlønnen, mener han.- Der florerer nogle myter: Alle efterlønnere er golfspillende overlæger. Alle efterlønnere er nedslidte arbejdere. Men sådanne myter er - netop myter. De passer ikke, siger Lars Løkke Rasmussen.Han gødede forleden jorden for forslaget i store helsides avisannoncer. Her slog han til lyd for, at der skal gennemføres reformer, fordi Nordsøolien tørrer ud, mens kun godt halvdelen af danskerne arbejder.Hver gang fem danskere går på pension, kommer der kun fire andre til at tage over, forklarer han i nytårstalen.- Vi er simpelthen ikke nok til at trække læsset. Derfor står vi ved en skillevej. Vi skal vælge, hvilken vej vi vil gå som danskere som nation, siger statsministeren.Men Lars Løkke Rasmussens planer for en ændring af efterlønnen er huer absolut ikke Socialdemokraternes formand, Helle Thorning-Schmidt.- Det et "kolossalt løftebrud" fra regeringens side, siger hun til Ritzau.Helle Thorning-Schmidt påpeger, at for blot fire år siden ændrede et bredt flertal i Folketinget efterlønnen. Velfærdsaftalen hæver fra 2019 gradvis alderen for efterløn og folkepension, så den følger den gennemsnitlige levealder. Derfor vil Socialdemokraterne ikke fjerne efterlønnen for unge under 45 år, understreger hun.Dermed er der lagt op til hed debat om netop efterlønnen, Når hun mødes til politisk duel med Lars Løkke Rasmussen på DR1 søndag aften.Lars Løkkes forslag skal forhandles med aftalepartierne V, K, DF, S, R. Hvis de ikke enes, kan efterlønnen først afskaffes eller ændres, hvis der er flertal efter et folketingsvalg.
