Juraekspert: Godt, hvis bog får politikere til at se realiteterne i øjnene
Det er naivt, hvis politikerne har troet, at embedsmænd er objektive, men positivt, hvis ny bog kan rive dem ud af den vildfarelse, så de kan stramme op på reglerne, siger ekspert


Det er helt bestemt et skridt i den rigtige retning, at flere partier i folketinget nu kræver langt strammere regler for embedsmænd og topjurister i ministerierne. Det mener Pernille Boye Koch, lektor i offentlig ret på Roskilde Universitet. Kravet om strammere regler kommer som følge af mediernes omtale af journalist Jesper Tynells bogMørkelygten. Bogen handler om, hvordan embedsværket ofte deltager i &raquo;tilskæring af tal, jura og fakta&laquo;, som Tynell formulerer det, for at fremme regeringens dagsorden. Som beskrevet i lørdagens Information er det bl.a. sket, da embedsmænd i Udenrigsministeriet ifølge deres egne forklaringer i bogen leverede et notat, der erklærede Irakkrigen for lovlig, ikke fordi juraen tilsagde det, men fordi regeringen ønskede det sådan.Pernille Boye Koch finder det dog samtidig naivt, hvis politikerne først nu er blevet opmærksomme på, at embedsmænd i det danske system i høj grad arbejder ud fra en bestemt politisk agenda: &raquo;Det bør ikke være nogen overraskelse for politikerne, at embedsmænd ikke er objektive. De er jo netop sat i verden for at betjene deres ministre. Men det alvorlige er jo, at de tilsyneladende i så høj grad er villige til at gå på kompromis med deres faglighed, for at ministeren kan få sin politik ført igennem,&laquo; siger hun med henvisning til, at Tynells bogs overordnet giver et indtryk af, at Folketinget ofte bliver manipuleret af regeringens embedsmænd. Anonyme embedsmænd fortæller bl.a. i bogen, hvordan de har leveret juridiske vurderinger med én konklusion til den siddende regering, mens de bevidst har leveret vurderinger med den modsatte konklusion til Folketinget. Ifølge Boye Koch er det et kæmpe demokratisk problem.&raquo;Det betyder jo i sidste ende, at vi ikke kan være sikre på, at Folketingets politikere har et retvisende grundlag for at godkende lovgivningen.&laquo;Vil afhøre embedsmændFormand for Irakkommissionen Michael B. Elmer, der i 2012 fik til opgave at undersøge Danmarks deltagelse i Irakkrigen, ønsker på baggrund af de nye oplysninger at afhøre de anonyme embedsmænd, der i bogen fortæller, hvordan der &raquo;fra højeste sted i regeringen&laquo; blev udtrykt ønske om et bestemt juridisk facit forud for krigen i Irak. Det sagde han i weekenden til Jyllands-Posten.At embedsmændene vil stille sig til rådighed for kommissionen, er dog ifølge Pernille Boye Koch tvivlsomt.&raquo;Der er jo en grund til, at embedsmændene optræder anonymt (i bogen,red.). Derfor er det vanskeligt at forestille sig, at de skulle have lyst til at lade sig afhøre af kommissionen,&laquo; siger hun og understreger, at der blandt embedsmænd og andre offentlige ansatte hersker en stor grad af selvcensur, bl.a. fordi det kan have store konsekvenser for deres karriere, hvis de står frem.At kulturen blandt embedsmændene i ministerierne har gjort det muligt eksempelvis at erklære Irakkrigen lovlig, fordi det var et politisk ønske, kommer ikke bag på Boye Koch, der sammen med professor i statskundskab på KU Tim Knudsen for nylig har udgivet en bog, hvor de påpeger, at den traditionelle embedsmandsrolle som lovens vogter er under pres.&raquo;Allerede inden Danmark gik i krig i Irak, var der uafhængige jurister, der påpegede, at det efter deres opfattelse var i strid med folkeretten. At embedsmændene alligevel kunne finde et juridisk grundlag for at gå i krig i Irak, viser, at de er villige til at gå langt for at hjælpe deres ministre med deres politiske prestigeprojekter.&laquo;Selv om Boye Koch finder det positivt, at politikerne nu vil stramme reglerne, mener hun ikke nødvendigvis, at det i sig selv vil ændre kulturen blandt ministre og embedsmænd.&raquo;Der er ikke noget nemt svar på, hvordan vi løser problemet. Men det er et skridt på vejen, at politikerne nu er begyndt at anerkende, at der er et problem i embedsværket. Indtil nu har der været en tendens til at bagatellisere problemet,&laquo; siger hun og peger på at første skridt til en kulturændring bør være klarere regler om normer, som embedsmændene kan slå op i, hvis de er i tvivl om, hvordan de skal forholde sig.
