Statsadvokat opgiver sigtelse i tegninge-sag
Sagen mod dansk-marokkaneren, der blev sigtet for mordplaner mod Muhammed-tegneren Kurt Westergaard, droppes
-Ifølge det, PET har fortalt mig, er dansk-marokkaneren ikke en farlig mand. Jeg stoler på PET-s vurdering,- siger tegneren Kurt Westergaard.

Der bliver alligevel ikke rejst nogen sag mod en 40-årig dansk-marokkaner, der i februar blev anholdt og sigtet for at have deltaget i planlægning af drab på muhammedtegner Kurt Westergaard.Det oplyser statsadvokaten for Nord- og Østjylland, Elsemette Cassøe."Selvom der foreligger oplysninger om en forbindelse mellem den 40-årige og planerne om drab på Kurt Westergaard, er det ikke muligt under en retssag at fremlægge tilstrækkelige beviser for den 40-åriges deltagelse i planlægningen," hedder det i en redegørelse fra statsadvokaten.Ifølge statsadvokaten har efterforskningen vist, at "personer med tilknytning" til dansk-marokkaneren har hentet materiale om Jyllands-Posten og Muhammed-tegningerne på internettet. Desuden har personkredsen efterspurgt våben og haft interesser for sprængstoffer.Det stod hurtigt klart, at selvom den 40-årige - som den eneste blandt trioens medlemmer - blev sigtet i sagen, var det yderst tvivlsomt, om der nogen sinde ville komme en egentlig retssag ud af det. PET understregede fra begyndelsen, at anholdelsesaktionens primære formål var at forhindre et drab og ikke at oprulle sagen ved en domstol.Manden blev aldrig krævet varetægtsfængslet i kølvandet på sin anholdelse, og han kunne derfor frit tage hjem efter endt afhøring.'Ikke en farlig mand'Jyllands-Postens tegner Kurt Westergaard er indforstået med statsadvokatens afgørelse," siger han til Ritzau.Men han føler sig krænket på sine menneskerettigheder over, at de to tunesere i sagen ikke blev udvist straks, da politiet pågreb dem.Kurt Westergaard siger, at han ikke frygter for sin sikkerhed som følge af, at dansk-marokkaneren nu slipper for at blive retsforfulgt. Han er tryg ved, at PET stadig beskytter ham."Ifølge det, PET har fortalt mig, er dansk-marokkaneren ikke en farlig mand. Jeg kan selvfølgelig teoretisk set træffe ham på gaden i Århus. Men jeg stoler på PET's vurdering. Jeg tror bestemt, at efter PET's bedste vurdering den gang, så var der grund til at tage ham med. Man må så respektere, at der ikke er beviser. Og det er jo fint nok, hvis han ikke har været med til at konspirere mod mig. Så jeg håber, at han må få et godt og bedre liv her i landet og så holder sig langt væk fra fanatikere," siger Kurt Westergaard.Strakt geværPolitiets Efterretningstjeneste (PET) er "helt indforstået" med statsadvokat Elsemette Cassøes afgørelse om at droppe sagen dansk-marokkaneren, hedder det i en pressemeddelelse."Da PET den 12. februar 2008 anholdt tre personer, var målet ene og alene at forhindre et terrorrelateret drab på en af Muhammedtegnerne. PET er derfor helt indforstået med statsadvokatens beslutning," oplyser PET.Forsvareren for de to tunesere, der lige nu sidder frihedsberøvet for at planlægge drab på Kurt Westergaard, Frank Wenzel, mener, at de to tunesere bør løslades i kølvandet på beslutningen om at droppe sagen mod dansk-marokkaneren."Jeg konstaterer, at statsadvokaten har strakt gevær i forhold til dansk-marokkaneren, og det er da et skridt i den rigtige retning. For hvis man opgiver sagen mod den eneste person, der var sigtet i sagen, så tilsiger logikken også, at man holder op med at frihedsberøve de to personer, der aldrig har været sigtet," påpeger Frank Wenzel.
