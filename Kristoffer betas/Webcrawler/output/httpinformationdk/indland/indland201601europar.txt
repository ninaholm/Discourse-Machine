Europarådet: Danmark overtræder menneskerettighederne



Danmark overtræder menneskerettighederne på to områder, hvor Danmark har tiltrådt Europarådets socialpagt. For det første diskriminerer Danmark borgere fra europæiske lande uden for EU-samarbejdet, når det gælder muligheden for at opnå den danske børnecheck.Og for det andet tillader Danmark både at varetægts- og isolationsfængsle mindreårige i alt for lang tid. Sådan lyder kritikken fra Europarådets Komité for Sociale Rettigheder, der i går offentliggjorde sin gennemgang af, hvordan de 47 medlemslande lever op til de menneskerettigheder, de selv har tilsluttet sig.Samlet har Europarådet fundet 277 brud i 31 lande på socialpagtens menneskerettigheder for børn, familier og migranter, som er de rettigheder, der er blevet undersøgt i 2015.&raquo;Sociale rettigheder lider i dette svære økonomiske og politiske klima,&laquo; siger Europarådets generalsekretær, Thorbjørn Jagland. &raquo;Landene har en forpligtelse til at beskytte sårbare personer som ældre, børn, handicappede og migranter,&laquo; siger han.
