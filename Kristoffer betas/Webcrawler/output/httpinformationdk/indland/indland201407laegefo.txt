Lægeforening: Vi vil ikke medvirke til tvangsudsendelser
Fremover vil danske læger ikke medvirke til politiets tvangsudsendelser af afviste asylansøgere. Lægers opgave er ikke er at legitimere myndighedsudøvelse, lyder Lægeforeningens anbefaling, der kommer som reaktion på en konkret tvangsudsendelse sidste år
Tvangshjemsendelser af afviste asylansøgere har ofte bragt sindene i kog. Det skete blandt andet i 2009, da et større antal irakere, der efter at have søgt kirkeasyl i Brosons kirke på Nørrebro, blev fjernet af politiet for at blive tvangshjemsendt. I anledning af en konkret udvisning sidste år, siger Lægeforeningen nu stop for, at læger kan medvirke til tvangsudsendelser.

Det er i strid med Lægeforeningens etiske regler, hvis læger medvirker til politiets tvangsudsendelser af afviste asylansøgere. Det er budskabet i en vejledning fra Lægeforeningen, som offentliggøres i dag.&raquo;Lægeforeningen ønsker at tilkendegive, at lægers opgaver er at yde lægehjælp, hvor lægehjælp er nødvendig. Lægers opgave er ikke at medvirke til eller legitimere myndighedsudøvelse,&laquo; fremgår det af vejledningen.Derfor har Lægeforeningens Etiske Udvalg og foreningens bestyrelse i enighed nu besluttet at &raquo;anbefale læger ikke at medvirke ved transport af afviste asylansøgere&laquo;, fordi, som Lise Møller, formand for foreningens Etiske Udvalg siger, &raquo;det er i strid med Lægeforeningens etiske regler, som bl.a. understreger, at lægen skal værne om tilliden mellem læge og patient&laquo;.&ndash; Er det så en ordre til lægerne?&raquo;Vi kan ikke beordre noget. Vi anbefaler, men det kan sidestilles med et regelsæt. Så min forventning er naturligvis, at lægerne retter sig efter det, for der har været fuld opbakning hele vejen rundt,&laquo; siger Lise Møller.Ifølge Lægeforeningens vejledning kan læger &raquo;som medfølgende ved udsendelser af syge asylansøgere eller ansøgere, der udvises under tvang, få en problematisk og uklar rolle, hvor lægen af den udviste kan blive opfattet som myndighedsudøver, hvilket kan svække tilliden til lægen og lægestanden generelt&laquo;.TvangmedicineringBaggrunden er en konkret tvangsudsendelse sidste sommer af en psykisk syg ung afghaner, hvor en læge medvirkede under transporten til Kabul.DR&rsquo;s &rsquo;Orientering&rsquo; kunne her i foråret afsløre, at den udsendte læge havde haft til opgave at give en beroligende indsprøjtning med stesolid, hvis der undervejs opstod &raquo;behov for akut beroligende medicin&laquo;. Om nødvendigt og i yderste nødstilfælde kunne injektionen også ske med tvang mod den udsendtes vilje.I Rigspolitiets seneste status for udsendelser af afviste asylansøgere, som Folketinget modtog i januar 2014, fremgår det, at politiet i flere tilfælde i 2013 har haft læger og/eller sygeplejersker med under udsendelser, bl.a. har Rigspolitiet chartret fly, &raquo;fordi der som følge af udlændingens helbredsmæssige forhold har været behov for medvirken af læge/sygeplejerske under udsendelsen, og lægelige forhold talte mod at benytte rutefly&laquo;.Her sætter Lægeforeningen nu foden ned. Hvis en afvist asylansøger er for syg til at kunne klare en udsendelse uden en deltagende læge, bør udsendelsen overhovedet ikke finde sted, hedder det i Lægeforeningens vejledning:&raquo;Når det gælder deltagelse i selve transporten, finder Lægeforeningen, at lægen får en problematisk rolle. Hvis det af medicinske årsager vurderes, at en læge bør medvirke ved transporten, finder Lægeforeningen, at den attestudstedende læge bør erklære, at personen ikke tåler transport.&laquo;Ifølge Rigspolitiets status fra januar vil medicinering under en udsendelse alene kunne ske efter lægens anbefalinger, hvis en sådan er med på flyet. Og det ledsagende politipersonale må ikke &raquo;medvirke til, at medicin anvendes til at passivisere en urolig/voldsom, men i øvrigt rask udlænding&laquo;.Under udsendelser anvender det ledsagende politipersonale ifølge Rigspolitichefen &raquo;aldrig medicinering med henblik på at passivisere udlændingen&laquo;. De ledsagende betjente må dog gerne give en udsendt f.eks. tabletter, hvis de på forhånd er lægeordineret, men ikke f.eks. indsprøjtninger.Det sundhedsfaglige personale kan ifølge Rigspolitiets retningslinjer for udsendelser, som senest er revideret i december 2013, ikke opfattes som &raquo;et &rsquo;magtmiddel&rsquo;, som politiet kan anvende til at fremme udsendelsen&laquo;.&raquo;Deltagelse af sundhedsfagligt personale er udelukkende begrundet i et ønske om at understøtte og hjælpe udlændingen, hvis der skulle opstå helbredsmæssige problemer,&laquo; hedder det i de reviderede retningslinjer. Deltagelse af læger og sygeplejersker under en udsendelse har således ifølge Rigspolitiet ikke &raquo;til formål at understøtte politiets myndighedsopgave med gennemførelse af udsendelsen&laquo;.Rigspolitiet har ingen kommentarer til Lægeforeningens udmelding.
