Sagen om statsløse børn indbragt for FN
Red Barnet har sendt spørgsmål om statsløse børn til FN's  Børnekomite, der sidst på måneden skal eksaminere Danmark
Birthe Rønn Hornbech lovede fredag                total oprydning i sagen om de unge statsløse.

Integrationsministeriet skal med al sandsynlighed stå skoleret for FN's Børnekomite, som den 24. januar eksaminerer Danmark i overholdelsen af FN's Børnekonvention. Red Barnet eftersender nemlig en række spørgsmål om statsløse mindreårige til komiteen, der ellers tidligere har modtaget den officielle danske regeringsrapport samt de danske ngo'ers rapport, som danner grundlag for eksaminationen.Det sker efter Informations afdækning af sagen om de statsløse unge og mindreårige, som har fået afslag på statsborgerskab, selv om de ifølge henholdsvis FN-konventionen om statsløshed og FN's Børnekonvention har ret til statsborgerskab, også selv om de ikke lever op til de almindelige krav om blandt andet danskkundskaber.»Det viser sig, at den danske stat har nægtet at give statsløse børn født her i landet statsborgerskab. Det er et klart konventionsbrud, og derfor er det nødvendigt, at der bliver redegjort detaljeret for den danske praksis,« siger national programchef i Red Barnet Bente Ingvarsen.Hun anerkender, at Integrationsministeriet nu har sat en stopper for de konventionsstridige afslag til statsløse personer født i Danmark, og at integrationsminister Birthe Rønn Hornbech (V) fredag satte gang i en undersøgelse af, hvordan den fejlagtige praksis kunne opstå.Men ifølge Red Barnet bør ministeriet altså alligevel redegøre over for FN for en række problemstillinger i forhold til statsløse mindreårige.»Det er for eksempel vigtigt at få svar på, hvad ministeriet fremover vil gøre for at sikre, at statsløse børn og deres forældre bliver informeret om deres rettigheder, så de ved, de kan søge,« siger Bente Ingvarsen.Dansker fra fødslenRed Barnet har desuden sendt en række forslag til, hvad Børnekomiteen bør anbefale den danske regering. Blandt andet mener organisationen, at børn, der fødes i Danmark af statsløse forældre, automatisk skal tildeles dansk statsborgerskab ved fødslen, hvis forældrene ønsker det, frem for at forældrene skal søge om det.En praksis, der ville kunne garantere, at Danmark i hvert enkelt tilfælde lever op til Børnekonventionens bestemmelse om, at statsløse børn har ret til statsborgerskab i det land, hvor de er født.-Hvorfor er det vigtigt, at statsløse børn får statsborgerskab?»Når du er statsborger i et land, er du sikret beskyttelse og en række rettigheder, og så er der derudover noget psykologisk vigtigt i, at man hører til i et land,« siger Bente Ingvarsen. »For det første er det vigtigt, at man føler sig anerkendt og accepteret i det land, hvor man er født og bor. Og for det andet kan det være med til at gøre en ansvarlig over for samfundet. Vi hører jo igen og igen, at unge, der har svært ved at tilpasse sig, ikke føler sig respekteret.«- Hvorfor kan statsløse ikke bare få statsborgerskab på normale betingelser, gå til indfødsretsprøve osv.?»Konventioner skal nedbringe statsløshed, fordi statsløshed er et problem. Så er det jo netop pointen, at de statsløse skal hjælpes til at få statsborgerskab.«Respekt for GrundlovenVenstres integrationsordfører Karsten Lauritzen mener, Red Barnet »er i deres gode ret« til at sende sagen ind til Børnekomiteen, men han tror, en redegørelse fra Integrationsministeriet er overflødig: »Det er mit indtryk, at de i ministeriet er rigtig kede af den fejl, der er sket, og forsøger at rette op efter bedste evne. Så derfor tror jeg egentlig ikke, der er behov for at sende noget ind.«Karsten Lauritzen mener ikke, det er hensigtsmæssigt automatisk at tildele statsborgerskab til børn, der fødes i Danmark af statsløse forældre.»Vi er jo i en særlig situation i Danmark, fordi statsborgerskab ifølge Grundloven skal tildes ved lov, og i mit univers tilsiger det, at der ikke må være nogen automatik i behandlingen af ansøgninger fra børn af ikke-statsborgere. Jeg kan godt følge tankegangen, men det er vigtig med respekt for Grundloven,« siger han.
