3F: Regningen for krisen er  havnet hos os
Færre job, højere arbejdsløshed og lavere lønstigninger. Ifølge en ny analyse er det særligt de ufaglærte, som er blevet hårdest ramt af den økonomiske krise


40.000. Så mange ufaglærte er arbejdsløse ifølge den seneste opgørelse, som Arbejderbevægelsens Erhvervsråd har analyseret i en ny rapport.Mens flere ufaglærte er arbejdsløse, er der også forsvundet flest ufaglærte job under krise, og de ufaglærte har ifølge AE-rådet også oplevet de mindste lønstigninger. Før krisen havde de ufaglærte lønstigninger på op mod fem procent, mens lønstigningerne nu er nede omkring halvanden procent. De lønstigninger, arbejdere har i dag, er lavere end de lønstigninger, man oplevede i midten af 90&rsquo;erne efter de syv år, der fulgte efter den såkaldte &rsquo;kartoffelkur&rsquo; i 1986.&raquo;Vores medlemmer har på alle måder bidraget til at betale for noget, de er helt uden skyld i. Regningen for krisen er havnet hos os. Og ud over den økonomiske krise så har mange af regeringens reformer også ramt vores medlemmer hårdt &ndash; ikke mindst dagpengereformen, så der er en meget ulige fordeling af byrden,&laquo; siger Per Christensen, forbundsformand for Danmarks største fagforening, 3F.Uddannelse er en løsningTidligere har analyser fra AE-rådet vist, hvordan der siden 2001 er blevet færre mønsterbrydere i Danmark. Fem procentpoint færre unge med ufaglærte forældre lykkedes med at bryde den sociale arv og uddanne sig.Det har fået Radikale Venstres nye partileder, Morten Østergaard, til at varsle, at der skal gøres mere for de tusindvis af børn af kontanthjælpsmodtagere, kronisk syge og misbrugere, der er i Danmark.Ifølge Erik Bjørsted, chefanalytiker hos Arbejderbevægelsens Erhvervsråd, er uddannelse netop en af løsningerne. Det kan nemlig øge uligheden i Danmark, hvis det ikke lykkes at få flere ufaglærte til at tage en uddannelse, så de kan blive faglærte.&raquo;Behovet for ufaglært arbejdskraft i samfundet er aftagende. I de sidste 20 år har vi mistet i omegnen af 370.000 ufaglærte arbejdspladser. Mere af produktionen bliver automatiseret, og mere slidsomt arbejde bliver måske outsourcet til udlandet, hvor lønningerne er lavere, så den tendens ser vi over hele Europa. Får vi ikke løftet uddannelsesniveauet, er der en ret stor gruppe, som risikerer at stå uden beskæftigelse, så uddannelse er en del af løsningen. Ellers kan en af konsekvenserne være, at uligheden stiger i samfundet, fordi dem uden uddannelse vil være tvunget til lavere lønninger, mens dem med uddannelse kan presse lønnen, fordi der er mangel på arbejdskraft,&laquo; siger Erik Bjørsted.Pengene er derOg det er i særdeleshed lønniveauet, der bør være fokus på fremover, mener professor og arbejdsmarkedsforsker ved Aalborg Universitet, Henning Jørgensen. For godt nok er lønstigningerne i øjeblikket svage, men de økonomiske midler er til stede på arbejdsmarkedet, vurderer han.&raquo;Selvfølgelig er 3F&rsquo;s ufaglærte medlemmer blevet hårdt ramt af krisen. De arbejder på de områder, som er mest konjunkturudsatte. Men alle lønmodtagere er blevet ramt af krisen. I øjeblikket sker der en kraftig omfordeling fra løn til profit for virksomhederne og deres ejere. Det er til ugunst for lønmodtagerne, fordi deres lønstigning ikke er høj nok,&laquo; siger Henning Jørgensen.Socialdemokraternes arbejdsmarkedsordfører, Leif Lahn Jensen, pointerer, at uddannelse og et løft af kompetencer hos dem med de svageste kompetencer på arbejdsmarkedet har stået højt på regeringens dagsorden de sidste tre år.&raquo;Vi sagde faktisk inden krisen til den daværende regering, at dette ville ske. Dengang sagde vi, at vi skulle sørge for at få uddannet folk til den nye virkelighed,&laquo; siger Leif Lahn Jensen og peger på, at regeringen med reformen af beskæftigelsesområdet, som blev indgået før sommer, har opprioriteret uddannelse af ufaglærte.&raquo;Vi ved, at de ufaglærte måske får et job, når det går godt, men de er de første, der ryger ud i ledighed, når det går skidt. Derfor skal de have en uddannelse, så de kan bide sig fast på arbejdsmarkedet,&laquo; siger Leif Lahn Jensen.3F&rsquo;s formand, Per Christensen, mener, at uddannelse af den ufaglærte arbejdskraft er &raquo;den eneste vej fremad&laquo;.&raquo;Uddannelse er fuldstændig afgørende for, at vi kan bide os fast i jobhierarkiet. Hvis man skal være ærlig, så producerer vi lige nu alt for mange akademikere, og derfor er presset oppefra i hierarkiet stigende på vores medlemmer. Det eneste modsvar er at uddanne os,&laquo; siger Per Christensen.
