DF vil genforhandle Femern-aftale



 Danmark bliver snydt i aftalen om forbindelsen over Femern Bælt. Det mener Dansk Folkeparti, der vil have regeringen til at genforhandle aftalen med den tyske regering, så tyskerne overtager en del af ansvaret for finansieringen. I modsat fald står DF uden for en bro-aftale. "Når man bilateralt forhandler sig frem til et så kæmpe projekt, så mener vi, at garantien bør være ligeligt fordelt. Dansk Folkeparti har hele tiden været skeptiske, men nu trækker vi en streg i sandet," siger DF's trafikordfører, Walter Christophersen. Genforhandling afvises af Venstre. 
ritzau

