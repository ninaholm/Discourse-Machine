’Det slog bare klik’
John er fire gange blevet dømt for seksuelle overgreb på børn. Han har været under behandling i mere end 20 år, og i dag er han tryg ved, at han ikke begår ny kriminalitet. Hvis man forskede mere i sædelighedsforbrydelser og satte tidligere ind med behandling, kunne mange overfald forhindres, mener han


I 1992 fik John sin fjerde dom for et overgreb på en mindreårig og blev indsat på Anstalten ved Herstedvester på ubestemt tid. I dag er han ude igen, og han har ikke begået overfald siden &ndash; selv mener han, at det er, fordi den behandling, som han modtager, virker:&raquo;Jeg føler mig tryg nu,&laquo; siger John i et lille lokale bag de høje fængsels-mure i Herstedvester.Læs også:&nbsp;Tabu forhindrer, at der forskes i pædofiliog&nbsp;Problemet ingen vil forske iHan er stadig tilknyttet Herstedvester og får stadig psykologbehandling og &raquo;sprøjten&laquo;, som han kalder det. Sprøjten kaldes også medicinsk kastration og er en hormonbehandling, som gør, at han så godt som aldrig har lyst til sex:&raquo;Psykologbehandlingen har virket på mig. Jeg tror, det er, fordi jeg fra start har været klar over, at jeg har et problem. Jeg har da siddet inde med mange, som ikke mener, at det, de gør, er unormalt, for det gør aberne også. Sådan har jeg det ikke,&laquo; siger han. Allerede da han afsonede en af sine tidligere domme, kom han i psykologbehandling, men da det var en tidsbestemt dom, stoppede behandlingen også. Og selv om han selv troede, at han var færdig med at begå overgreb, så gjorde han det igen:&raquo;Jeg snakkede med nogle venner halvanden måned før, og de sagde, &rsquo;nu gør du det aldrig mere&rsquo;, og jeg sagde, &rsquo;nej, det gør jeg ikke&rsquo;, og jeg troede selv på det, og så gjorde jeg det altså halvanden måned senere. Når man kan sige, at man aldrig mere gør det, og så gør det alligevel, så er der jo noget helt galt. Den erkendelse kom jeg heldigvis frem til.&laquo;Derfor ønskede John selv at få en forvaringsdom på ubestemt tid:&raquo;Jeg var så træt af det hele, og jeg vidste ikke, hvorfor jeg gjorde, som jeg gjorde. Jeg havde haft en psykolog tidligere, og jeg vidste, at det hjalp, men at jeg bare ikke havde fået nok hjælp, så jeg sagde til dommeren: &rsquo;Kan du ikke bare give mig en behandlingsdom&rsquo;. Han blev faktisk sur over det, for sådan gør man ikke, men han endte med at give mig dommen. Min advokat mente, at jeg kunne anke det og få en seksårsdom, men det ville jeg ikke, for hvem siger, at seks år er nok?&laquo;iBureauet/Mia MottelsonIkke planlagtDer hænger et spejl på væggen i det lille, aflange lokale, for det er her, de indsatte normalt bliver klippet. John drikker sin kaffe sort, er iført afslappet tøj og har nedbidte negle. Han er ikke meget for at fortælle om, hvad han konkret har gjort:&raquo;Jeg kan ikke sige det i detaljer. Det har jeg ikke lyst til at fortælle om. Men jeg ved, at jeg har gjort det. Jeg erkender, at jeg har gjort det,&laquo; siger han og tilføjer: &raquo;Mine ting er ikke fuldbyrdede. Det er forsøg. Men det er naturligvis strafbart, selv om det ikke er fuldbyrdet.&laquo;Det første overgreb, som fandt sted tilbage i 1985, hvor John selv var 15 år, er det eneste, han ikke har det dårligt med at snakke om:&raquo;Det var ikke planlagt. Jeg kørte med aviser på det tidspunkt, og det var tidligt om morgenen. Så mødte jeg en pige, som også kørte med aviser &ndash; så gik jeg hen og snakkede med hende, og så lige pludselig greb jeg bare fat i hende. Det var ikke planlagt. Hun blev meget forskrækket, men det var ikke sådan, at jeg flåede tøjet af hende eller noget. Jeg tænkte slet ikke i den situation og heller ikke i de efterfølgende situationer.&laquo;&ndash; De ting, du har gjort, har det altid været børn, eller har du også begået overfald på voksne?&raquo;Den første var på alder med mig selv &ndash; omkring de 15 år. De andre har alle været under den kriminelle lavalder.&laquo;&ndash; Hvorfor er det børn, du har forsøgt dig på?&raquo;Det kan jeg ikke forklare dig, for det er ikke planlagt. Det slår bare klik,&laquo; siger John. Han mener ikke selv, at han er pædofil:&raquo;Det er jeg ikke. Jeg er ikke sådan en, som tænder på børn eller går og lurer på dem. Det er noget andet, der er galt,&laquo; siger John og gentager, at han ikke kan svare på, hvorfor han har forsøgt at overfalde børn:&raquo;Jeg ved det ikke. Måske var det et skrig om hjælp fra min side,&laquo; siger han.Skidt opvækstJohn er vokset op på landet i et lille samfund, og han har ikke mange gode minder at berette om fra sin barndom.Hans forældre drak og skændtes, og en af forældrenes venner forgreb sig flere gange på John. Manden er siden blevet dømt for sædelighedsforbrydelser, men aldrig for de ting, han gjorde imod John, for det blev ikke fortalt videre til nogen, selvom Johns forældre ifølge John selv godt var klar over, hvad der foregik:&raquo;Det var tys-tys. Det var ikke noget, man fortalte videre.&laquo;Når John fortæller historier om sin barndom, starter de med sætninger som: &raquo;Vi sad nede på min mormors stamværtshus&laquo;, eller &raquo;Jeg havde stjålet nogle smøger fra min far&laquo;, eller &raquo;Det var lige, da jeg var blevet smidt ud hjemmefra.&laquo; John følte hele sin barndom, at han var uønsket. Ikke mindst, da han fik to mindre søskende:&raquo;Som den ældste fik jeg skylden for alt. Jeg følte, at jeg blev tilsidesat fuldstændig. Mine søskende har fået alt serveret på et sølvfad, jeg har altid selv skullet kæmpe for tingene,&laquo; siger han. Og som den ældste blev han ofte direkte inddraget i forældrenes indbyrdes kampe:&raquo;Mine søskende gemte sig under sengen, mens jeg var kastebold i skænderierne,&laquo; siger han. I dag lider han af angst, som blandt andet kom til udtryk, da han for nogle år tilbage skulle tage en håndværkeruddannelse som en del af det program, han var i gang med:&raquo;Da vi skulle søge praktikplads gik jeg helt i sort. Jeg krøb ned i det mindste hul. Resultatet var, at jeg i dag får førtidspension på grund af angsten. Jeg tror, at jeg godt kan arbejde. Måske ikke 37 timer, men på længere sigt kunne jeg virkelig godt tænke mig det. Men jeg har ikke lyst til at komme ud på en fremmed arbejdsplads.&laquo;&ndash; Hvorfor?&raquo;Jeg er bare der, hvor der ikke må gå noget galt. Jeg må leve med det, der ligger bag mig, men jeg kommer heller aldrig til at slette det.&laquo;Det er angsten for at miste noget godt, der er problemet, fortæller John: &raquo;Det er også derfor, jeg ikke er meget for at få en kæreste. For hvis jeg får en, så vil jeg fortælle hende det hele. Hun bliver nødt til at vide, hvad jeg har lavet. Og så er det nemmere at lade være, for jeg er bange for, hvordan hun reagerer. Jeg tør ikke. Jeg kan godt charme mig ind, men når jeg skal tage det sidste skridt, tør jeg ikke. Hvis jeg skal have en kæreste, så er det ikke for at miste igen. Det er det, jeg er bange for: at miste, hvis jeg kommer til at holde af en.&laquo;&ndash; Har du haft kærester?&raquo;Ja, jeg har haft nogle stykker mellem dommene. Men ikke efter. På et tidspunkt havde jeg måske lidt en &hellip; jeg vil ikke sige, at vi var kærester. Og så ville hun lidt mere end jeg ville.&laquo;&ndash; Så du ville ikke?&raquo;Nej, for det ville bare give nye problemer. Jeg har altså også lidt et mindreværdskompleks, for jeg er bange for, at jeg ikke kan fuldføre det. Fordi der skal meget til, når man får medicin, før den reagerer dernede,&laquo; siger John og peger ned imod sit skridt.En at komme hjem til&raquo;Den kan godt reagere, men hvor længe holder den så? Det er også et problem, som spænder lidt ben for mig. Sex er en del af kærlighedslivet, men jeg er mere eller mindre kastreret. Jeg har snakket med nogle, som har et næsten almindeligt sexliv alligevel, men det er jo ikke sikkert, at jeg kan få det. Der har jeg lige lidt, jeg skal arbejde med. Det er ikke, fordi jeg hele tiden føler mig ensom, for jeg har venner og veninder. Men nogle gange ville jeg da ønske, at jeg havde en at komme hjem til.&laquo;&ndash; Har du lyst til at have sex, hvis du ser en smuk kvinde på gaden?&raquo;Nej. Slet ikke. Jeg kan godt synes, at hun ser godt ud, men ikke så langt. Det er også derfor, at for mig i dag er det ikke et behov, jeg har, men det er jo noget, der hører til, hvis man fandt en kæreste en dag.&laquo;Sexovergreb imod børn er et af de største tabuer i samfundet. John ønsker at optræde anonymt i denne artikel, og han fortæller langtfra alle, han møder, om sin fortid. Men han har både venner og veninder, som ved det, og som har accepteret det:&raquo;De fleste har taget det pænt. Der var en på min skole, som sagde: Jeg bruger dig til at tilgive min stedfar. Det synes jeg egentlig var meget fint sagt. Så er der andre veninder, som har sagt, at fordi de først kendte mig i den alder, vi har nu, så ser de lidt anderledes på tingene. De siger, at de godt ved, at jeg ikke er et monster. De bruger ikke det udtryk, men det er det, de mener,&laquo; siger John, som heller ikke oplevede store problemer, da han var indsat:&raquo;Mange af dem, jeg sad med dengang, sagde jo, at de var bankrøvere. Jeg har været ærlig omkring det, og jeg har aldrig været udsat for noget. Der er nogle, som har vendt mig ryggen, når jeg kom. Men aldrig mere end det.&laquo;Forholdet til familien går det derimod noget dårligere med, fortæller John:&raquo;Jeg har fået kontakt til min far igen efter 17 år. Men min mor har jeg ikke kontakt til mere og mine søskende og jeg bliver aldrig søskende igen. De kender ikke hele historien om mig. De kender ikke til alt det, som skete i min barndom. De kender kun den del, som jeg selv har gjort, og de har selv børn i dag, ik&rsquo;, altså &hellip; jeg ved jo heller ikke, hvad der er sagt i familien. Så dem har jeg ikke kontakt til. Det er dem, der har valgt det.&laquo;Behandlingen virkerJohn understreger mange gange, at han er glad for den behandling, han har fået, og selv om han stadig døjer med angsten, har behandlingen efter eget udsagn gjort ham tryg.&raquo;Jeg er ikke længere bange for, at det sker igen.&laquo;&ndash; Er du også tryg ved at være sammen med børn?&raquo;Ja. Det er ikke sådan, at jeg skal sidde og snakke med dem og lade dem sidde på skødet af mig eller noget som helst i den retning. Men jeg har ikke noget problem med det, når der er børn til stede.&laquo;Han mener ikke, at det skal være op til ham selv at vurdere, hvornår han er klar til at stoppe med behandlingen:&raquo;Det er ikke mig, der skal afgøre, hvor langt jeg er i mit liv. Det er de professionelle. Så jeg har der o.k. med at få sprøjten. I dag er det bare en del af mit liv. Jeg ser den mere som den del af det, der giver mig ro på til at kunne arbejde med de andre ting.&laquo;&ndash; Hvordan virker psykologhjælpen?&raquo;Jeg kommer fra en familie, hvor man ikke kunne snakke om problemer. Så det har været en stor hjælp for mig, for jeg er kommet af med noget af det, jeg har haft inde i mig, så jeg kunne komme videre på de områder. Det har virkelig været en stor hjælp. Hvis ikke jeg havde haft den del, tror jeg ikke, at jeg var kommet dertil, hvor jeg er i dag, for medicinen kan ikke gøre det,&laquo; siger John og fortæller, at han er gået fra at se sig selv som en sexforbryder til at se sig selv som en borger:&raquo;Jeg har et andet syn på tingene i dag. I starten, hvis jeg så noget om et overgreb på fjernsynet, så tænkte jeg: &rsquo;Det kan jeg ikke tillade mig at blande mig i, for jeg er selv sådan en&rsquo;. I dag ved jeg, at jeg ikke kan lave om på det, det er sket, men at jeg kan gøre noget for, at det ikke sker igen. Og når jeg ser noget i fjernsynet, så bliver jeg faktisk lige så forarget, som du og alle andre gør. Det er nok svært at forstå, men jeg bliver faktisk forarget på vegne af de familier, som det går ud over.&laquo; John kender alt til holdningen om, at sædelighedsforbrydere bare skal spærres inde og ikke have hjælp &ndash; og han har også selv mødt den. Men det er dobbeltmoral, mener han:&raquo;De mennesker, der vil mene, at vi ikke skal hjælpes, de kan faktisk ikke tillade sig at sidde og blive forargede, når de hører en ny historie i fjernsynet. For mange af tilfældene, dem kunne man få samlet op tidligt, hvis man gjorde mere for det. Det er dobbeltmoralsk at blive forarget over, at det sker, og så ikke mene, at dem, som gør det, skal have hjælp. Man kan godt komme videre i livet ved at blive hjulpet,&laquo; siger John.&ndash; Tror du, at det havde forhindret noget, hvis du selv havde fået hjælp tidligere?&raquo;Ja, det tror jeg da. De samtaler, som jeg havde første gang, jeg sad inde, hjalp også. Der var bare ikke den fornødne tid til at komme til bunds i det, fordi det var en tidsbestemt straf. Jeg var nødt til at få en behandlingsdom, før der for alvor skete noget for mig. Så der er en gruppe, som man burde få fat i tidligere.&laquo;Information har ikke haft mulighed for indsigt i John&rsquo; journaler. Derfor bygger artiklen alene på de oplysninger, vi har fået fra John selv. John er et opdigtet navn, men hans identitet er redaktionen bekendt
