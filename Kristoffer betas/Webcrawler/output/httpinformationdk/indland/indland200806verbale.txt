Verbale tæsk til nationalbankdirektør



Nationalbankdirektør Nils Bernstein får verbale tæsk for sit ønske om højere ledighed for at undgå en økonomisk nedtur. Socialdemokraterne tager afstand fra forslaget. "Nationalbankdirektøren kunne passende selv gå forrest og dermed erfare, hvordan det er at være arbejdsløs. Det ville være godt for ham at gå fra milliongage til dagpenge, så han kan mærke på egen krop, hvordan det er at leve på det indkomstniveau. Dernæst vil jeg foreslå ham at finde et job med megen stress og høj risiko for nedslidning," siger Socialdemokraternes politiske ordfører, Henrik Sass Larsen.ritzau
