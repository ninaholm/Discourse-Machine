Sandheden kommer drypvis: Stats- og Justitsministeriet var orienteret i terrorsag
Forud for gårsdagens spørgetid i Folketinget offentliggjorde Justitsministeriet en række mails, som viser, at både Statsministeriet og Justitsministeriet faktisk var orienteret om den sene bevogtning af synagogen. Men åbenbart lagde ingen i ministerierne mærke til det
Efterspillet efter terrorangrebene mod Krudttønden på Østerbro og synagogen i Krystalgade i København fortsætter. I går måtte statsministeren talrige gange forklare, hvorfor hun har givet forkerte oplysninger om, hvornår der blev etableret bevogtning ved synagogen.

I sidste uge fik offentligheden en 143 sider lang evaluering fra Rigspolitiet om myndighedernes indsats under terrorangrebet i februar. Ved den lejlighed henledte justitsminister Mette Frederiksen (S) opmærksomheden på det lange tidsrum, der gik efter angrebet på Krudttønden, før der blev etableret fast bevogtning af synagogen. De fire timer svarede ikke til det billede af forløbet, som regeringen var blevet bibragt, forklarede hun. Men flere detaljer ønskede justitsministeren ikke at oplyse.LÆS OGSÅ:Institut for Menneskerettigheder foreslår ny mulighed for at undersøge PET&rsquo;s virkeI går blev offentligheden så en lille smule klogere på forløbet. Få timer før statsminister Helle Thorning-Schmidt (S) skulle møde op i Folketinget til en udvidet spørgetid, offentliggjorde Justitsministeriet nye oplysninger.Det ligger nu fast, at både Statsministeriet og Justitsministeriet forud for statsministerens internationale pressemøde dagen efter terrorangrebene i København faktisk havde modtaget oplysninger om, at der gik lang tid fra terrorangrebet på Krudttønden, til der blev etableret bevæbnet politibevogtning af synagogen i Krystalgade.Alligevel stillede Helle Thorning-Schmidt sig op på et internationalt pressemøde søndag den 16. februar kl. 14.30 og forklarede, at &raquo;som en del af standardproceduren øgede man sikkerheden ved synagogen i Krystalgade, så snart angrebet skete lørdag&laquo;.Det skete, selv om Statsministeriet faktisk 10 minutter tidligere havde modtaget oplysninger om, at bevogtningen af synagogen først var etableret &raquo;ca. kl. 19.30&laquo;.De nye oplysninger fremgår af tre bilag med mails fra søndag den 16. februar. Som led i forberedelsen af pressemødet modtog Statsministeriet kl. 14.20 en mail, hvor en sekretariatschef fra Københavns Politi bl.a. havde skrevet, at &raquo;det af disponeringsskemaer fremgår, at der ca. kl. 19.30 blev disponeret to patruljer med i alt fem mand til fast bevogtning ved/i umiddelbar nærhed af synagogen i Krystalgade&laquo;.Oplysninger oversetI et svar til Folketinget oplyser Justitsministeriet, at fordi mailen fra Rigspolitiet først blev modtaget få minutter før pressemødet, &raquo;blev den aldrig undergivet nærmere behandling i Statsministeriet. I Justitsministeriet blev mailen bortset fra videresendelse til Statsministeriet ligeledes ikke undergivet yderligere behandling&laquo;.Justitsministeriets forklaring på, at ingen af embedsmændene hverken i Stats- eller Justitsministeriet hæftede sig nærmere ved denne del af mailen, er, at det oprindelige spørgsmål, som Statsministeriet ønskede oplysning om forud for pressemødet, var antallet af betjente ved synagogen, da Omar El-Hussein angreb natten til søndag kl. 00.44.Derfor blev indholdet ifølge Justitsministeriet &raquo;af den pågældende sagsmedarbejder alene læst i denne kontekst&laquo;.Efter Helle Thorning-Schmidts udtalelser på det internationale pressemøde søndag den 16. februar var der åbenbart fortsat opmærksomhed blandt embedsmændene om statsministerens udtalelser. Således sendte en medarbejder i Justitsministeriet efter pressemødet et citat fra statsministerens udtalelser til en medarbejder i PET &ndash; øjensynlig for at få en kommentar.På pressemødet havde Helle Thorning-Schmidt også fortalt verdenspressen, at &raquo;sikkerheden var blevet styrket efter Paris&laquo;. Denne sætning sagde statsministeren, umiddelbart inden hun forklarede, at sikkerheden omkring synagogen var blevet øget, &raquo;så snart angrebet skete lørdag&laquo;.Men statsministerens udtalelser gav ifølge PET-medarbejderen ikke et fuldstændigt billede:&raquo;Det korte svar er, at første sætning ikke er retvisende,&laquo; svarede PET-medarbejderen således. Forklaringen var den enkle, at tilsynet med synagogen efter angrebet i Paris mod Charlie Hebdo den 6. januar i forvejen var oppe på det højeste niveau og derfor ikke kunne øges. Ifølge Justitsministeriet havde PET derimod ikke haft kommentarer til Helle Thorning-Schmidts efterfølgende udtalelse om, at sikkerheden ved synagogen blev øget straks efter angrebet mod Krudttønden.Statsminister i uvidenhed?Under den udvidede spørgetid i går blev Helle Thorning-Schmidt adskillige gange spurgt af oppositionen, hvornår hun selv blev klar over, at hendes udtalelser på det internationale pressemøde havde været fejlagtige. Statsministeren svarede, at det først var &raquo;for ganske nylig i forbindelsen med færdiggørelsen&laquo; af Rigspolitiets evaluering, der blev offentliggjort den 6. maj, at hun blev opmærksom på, at der var gået næsten fire timer fra angrebet på Krudttønden, til der blev etableret fast bevogtning ved synagogen kl. 19.22.Hvis PET havde haft indvendinger mod hendes udtalelser på pressemødet eller dagene derefter, havde PET ifølge statsministeren haft &raquo;rig lejlighed&laquo; til at korrigere oplysningerne, sagde statsministeren og konstaterede, at det ikke var sket.Tilsvarende fik justitsministeren ifølge sit svar til Folketinget først den 30. april &ndash; altså knap en uge inden offentliggørelsen af evalueringen &ndash; &raquo;en mundtlig orientering om evalueringens nedslagspunkter, herunder om tidsforløbet i forbindelse med etableringen af bevogtningen ved synagogen&laquo;. Og først den 4. maj så hun &raquo;beskrivelsen af det samlede forløb&laquo;, da Justitsministeriet modtog den færdige evaluering.Selvkritisk og ærligDen sene orientering af såvel statsministeren som justitsministeren havde oppositionen svært ved at tro på under Folketingets spørgetid med statsministeren.I hvert fald ligger det også fast, at Justitsministeriet hele tiden har haft hånd i hanke med, hvordan Rigspolitiet har arbejdet med evalueringen, som Helle Thorning-Schmidt i går karakteriserede som &raquo;selvkritisk og ærlig&laquo;.Mette Frederiksen har således oplyst til Folketinget, at Justitsministeriet har været i &raquo;en løbende dialog med de involverede myndigheder om evalueringen med henblik på at sikre, at alle relevante spørgsmål omkring forløbet blev belyst&laquo;. Siden den 16. april har medarbejdere fra ministeriets departement holdt i alt ni møder med de involverede myndigheder, hvor ministeriets embedsmænd &raquo;bl.a. havde lejlighed til at læse skitser og udkast&laquo;.Men uanset hvor mange gange oppositionen i går forsøgte at få statsministeren til at forholde sig til, hvorfor hendes eget system åbenbart så længe havde holdt hende i uvidenhed om sagens rette sammenhæng, gled Helle Thorning-Schmidt af. I stedet benyttede hun meget af sin taletid til igen og igen at rose politiets indsats og til at understrege, at trods den kritisable forsinkelse på fire timer var bevogtningen på plads, da synagogen blev angrebet.
