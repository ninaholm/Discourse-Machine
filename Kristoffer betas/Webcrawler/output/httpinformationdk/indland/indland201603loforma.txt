LO-formand: Det her er en uddannelse
Et nyt forslag til en integrationsuddannelse er blevet kritiseret for, at mennesker i almindelige job vil kunne miste deres arbejde til flygtninge, der får en lav løn. Men for Lizette Risgaard, der er formand for LO, er det først og fremmest en uddannelse – og en forsøgsordning
’De mennesker, som kommer hertil, skal have mulighed for at blive integreret og selvforsørgende. Det skal vi gøre på en bedre måde end tidligere,’ siger Lizette Risgaard.

LO og Dansk Arbejdsgiverforening har i fællesskab lavet et udspil til en ny integrationsuddannelse for flygtninge og familiesammenførte.Det sker som en del af de igangværende trepartsforhandlinger, og uddannelsen er rettet mod personer, der ikke har høj nok produktivitet eller tilstrækkelige kvalifikationer til at kunne få et almindeligt job på det danske arbejdsmarked.Enhedslisten har kritiseret udspillet for at ville fortrænge personer i ordinære job, og formanden for fagforbundet FOA, Dennis Kristensen, har kritiseret udspillet for at ligne en indslusningsløn, som LO er imod. Men for Lizette Risgaard, der er formand for LO, er intentionen en anden:»De mennesker, som kommer hertil, skal have mulighed for at blive integreret og selvforsørgende. Det skal vi gøre på en god og bedre måde end tidligere,« siger hun.Ordningen er tænkt som et forsøg på tre år, og konkret går den ud på, at flygtninge i op til to år bliver ansat som elever hos en virksomhed, hvor de som minimum skal have 20 ugers uddannelse. For eksempel i form af skoleundervisning, sprog- eller AMU-kurser, som betales af kommunerne, fremgår det af udspillet.’En positiv udvikling’– Hvordan sikrer I jer, at ordningen ikke bliver brugt til at erstatte ordinære stillinger med flygtninge, der skal have en langt lavere løn?»Det her er en uddannelse,« siger Lizette Risgaard.
