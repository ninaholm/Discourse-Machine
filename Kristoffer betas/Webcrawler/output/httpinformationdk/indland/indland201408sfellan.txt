SF og EL har en lang ønskeseddel til Corydon
Indtil nu har ønskerne fra SF og Enhedslisten til finanslovsforhandlinger oftest handlet om forbedringer på dagpengeområdet, men partiernes ønskesedler indeholder mange andre ting


Hvad gør man, når julemanden siger, at man kan ønske sig alt mellem himmel og jord &ndash; bare ikke det, man allermest ønsker sig?Den situation er SF og Enhedslisten i, efter finansminister Bjarne Corydon har lovet at opfylde deres ønsker &ndash; så længe de ikke ønsker yderligere initiativer til at hjælpe de tusindevis af dagpengemodtagere, som står til at miste retten til ydelsen.Til gengæld har han forsikret de to partier, at han ser velvilligt på de øvrige ønsker, så længe de blot er &raquo;målrettede velfærdsforbedringer&laquo;.Men selv om både SF og Enhedslisten gennem de seneste måneder har brugt enhver anledning til at fremhæve deres ønske om forbedringer af dagpengereformen, har de to partier lange ønskesedler klar til finansministeren, når han inviterer til de første reelle forhandlingsmøder.Hos Enhedslisten er politisk ordfører Johanne Schmidt-Nielsen parat til at fokusere på kontanthjælpsmodtagerne, når det handler om at finde &raquo;målrettede velfærdsforbedringer&laquo;, som finansministeren vil acceptere.&raquo;Der er for lidt fokus på kontanthjælpsmodtagerne i den politiske debat. Som følge af dagpengereformen bliver der flere kontanthjælpsmodtagere. Det er mennesker, som står i en ekstremt presset situation rent økonomisk. Derfor vil vi i forhandlingerne bruge krudt på især den gensidige forsørgerpligt, som betyder, at mange familier må gå fra hinanden, og så de unge, som nu helt op til 30 år skal være omfattet af ungeydelsen, der er voldsom lav,&laquo; siger Johanne Schmidt-Nielsen, som forsikrer finansministeren om, at partiet frem mod de reelle finanslovsforhandlinger vil fremlægge flere konkrete ønsker, som de vil prioritere ved forhandlingsbordet.Mens regeringen ofte har forklaret den manglende lyst til at se på yderligere initiativer, der kan mindske effekten af dagpengereformen med, at det er vigtigere for dagpengemodtagerne, at der bliver skabt job til dem, mener Johanne Schmidt-Nielsen, at regeringen i finanslovsudspillet forsømmer at skabe de nødvendige job.&raquo;Det er en voldsomt uambitiøs finanslov, regeringen har lagt op til, når det handler om jobskabelse &ndash; både i det offentlige og det private erhvervsliv. En af årsagerne til, at arbejdsløsheden har bidt sig fast, er blandt andet, at vi har mistet mange offentlige stillinger hos især børn og ældre. Men den grønne omstilling i det private bør også prioriteres, og der er rent faktisk arbejdspladser i det,&laquo; siger Johanne Schmidt-Nielsen.Dagpenge er også velfærdSelv om SF havde godt to år som regeringsparti til at få sine ønsker opfyldt, er finansordfører og gruppeformand Jonas Dahl klar med endnu en perlerække af ønsker til finansministeren.&raquo;Vi har ingen prioriteret rækkefølge, men vi ønsker flere pædagoger i vores daginstitutioner, vi ønsker flere midler til inklusion i folkeskolen, vi skal have fokus på den grønne omstilling, så vi kan nå vores 2020-målsætninger, og der skal gøres yderligere mod social dumping,&laquo; siger han.&ndash; Alle de ønsker kan vel sagtens høre under &raquo;reserve til finanslovsforhandlingerne på 1,5 mia. kr., der kan anvendes til målrettede velfærdsforbedringer&laquo;, som Cory-don skriver i udspillet. Så skal I vel bare over i Finansministeriet og få lavet en aftale?&raquo;Men vi mangler jo genoptjeningsretten til dagpenge, som koster i omegnen af 200 millioner kroner. Det er jo også en velfærdsforbedring.&laquo;&ndash; Det kommer jo ikke til at ske?&raquo;Men vi har lagt vores prioriteringer, ønsker eller krav. Kald dem, hvad du vil. Det vil vi ændre. Og så sætter vi os ned ved et forhandlingsbord og ser, hvor langt vi kan nå. Vi bakker ikke på vores ønsker.&laquo;&ndash; Men når man afleverer en ønskeseddel til julemanden, skal han vel ikke opfylde det hele, før man bliver glad?&raquo;Vi har været nøjsomme og afleveret en afdæmpet ønskeseddel, og så kender vi alle sammen godt følelsen til juleaften, hvor vi håber, vi får alle ønsker opfyldt. Det siger jeg ikke, vi gør. Men jeg vil gå efter det og forsøge at forklare julemanden og Finansministeriet, at det også vil være fornuftigt for Socialdemokraterne at finde en løsning på dagpengeproblemet,&laquo; siger Jonas Dahl.De første egentlige politiske forhandlinger om finansloven for 2015 ventes først til oktober.
