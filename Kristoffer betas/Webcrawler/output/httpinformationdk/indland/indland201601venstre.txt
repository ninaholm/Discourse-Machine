Venstremand: ’Hvis jeg var syg, ville jeg også købe cannabis’
Som liberal politiker støtter Jan E. Jørgensen, at syge borgere kan få adgang til lindring med medicinsk cannabis uden at skulle have kontakt med kriminelle bander. Derfor glæder han sig over, at Glostrup Apotek nu gør det muligt


Hvis Jan E. Jørgensen (V) selv kom i en ulykkelig situation, hvor han kun kunne lindre sin sygdom ved at bruge cannabis, ville han gøre det. Også selv om det ville være forbudt og kriminelt.&raquo;Ja, det ville jeg gøre. Og det er præcis derfor, at jeg som liberal politiker synes, at vi er nødt til at finde en løsning, så syge borgere på den ene eller anden måde kan få adgang til medicinsk cannabis uden at skulle gøre sig kriminelle,&laquo; siger han til Information.Læs også:I Glostrup laver de cannabispiller på apoteketHan glæder sig derfor over, at Glostrup Apotek nu er gået i gang med en magistrel produktion af medicinsk cannabis. Da Folketinget i december diskuterede et beslutningsforslag fra Alternativet, der ville gøre det muligt for læger at anvende cannabis til medicinske formål, vakte det opsigt, at Venstres Jan E. Jørgensen som såkaldt privatist støttede tanken fra talerstolen.&raquo;Jeg synes, det er fuldstændig uværdigt, at syge mennesker skal kriminaliseres og bevæge sig ud i et kriminelt miljø, handle med en eller anden Bandidosrocker og understøtte den kriminelle underverden for at få et middel, som de oplever lindrer deres symptomer,&laquo; sagde Jan E. Jørgensen, der dog også anerkendte myndighedernes og sundhedsministerens dilemma, nemlig at cannabismedicin ikke på linje med andre lægemidler har været igennem årelange dyreforsøg og omfattende dobbeltblindede testforsøg på mennesker.Selv om forslaget fra Alternativet blev afvist af blandt andet sundhedsminister Sophie Løhde (V), var der blandt mange af sundhedsordførerne og også hos ministeren selv en mærkbar åbenhed over for cannabissens muligheder som lægemiddel, især inden for magistrel produktion, hvor recepten udskrives på den ordinerende læges ansvar. Derfor prøvede Jan E. Jørgensen fra talerstolen at mægle og få regeringen og oppositionen til at nærme sig hinanden.Da Jan E. Jørgensen sammen med Retsudvalget var på studietur til USA, hvor medicinsk cannabis er blevet tilladt i en lang række stater, hørte han om en dreng, der tidligere havde været voldsomt plaget af epilepsi med flere hundrede krampeanfald hver eneste dag.&raquo;Efter at han var begyndt i behandling med cannabis, var drengen blevet i stand til at gå og cykle og havde fået mærkbar forbedret livskvalitet med kun få daglige anfald. I en sådan situation kan man ikke vente de fra syv til 14 år, som det kan tage at få et lægemiddel gennem godkendelsesmøllen,&laquo; siger Jan E. Jørgensen.Han peger også på det modstridende i, at mens der på den ene side aldrig er registreret et eneste dødsfald på grund af indtagelse af cannabis, så vil på den anden side et par hundrede hovedpinepiller, som kan købes af alle uden recept i ethvert supermarked, slå de fleste ihjel.&raquo;På den baggrund er der er noget pudsigt i den store bekymring for brug af cannabis til f.eks. dødssyge patienter, der kan få lindret deres smerte og kvalme, eller for patienter med sklerose og epilepsi, der har erfaret, at cannabis kan lindre,&laquo; siger Jan E. Jørgensen.
