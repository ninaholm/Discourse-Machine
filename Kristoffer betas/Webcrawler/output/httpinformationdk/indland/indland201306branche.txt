Branchestøtte til ny ombudsmand
Søfartens Ledere og 3F hilser forslaget fra advokat Knud Foldschack om en havet ombudsmand velkomment


Advokat Knud Foldschacks tanke virker ideel og god. Det ville være godt for de pårørende at få en person, der kunne gøre dem trygge. Jeg vil dog sige, at vi som fagforbund spiller en rolle, så godt vi kan i den forbindelse,« siger Fritz Ganzhorn, direktør i Søfartens Ledere.Også Henrik Berlau, forhandlingssekretær i 3F, ser et behov:»Der er åbenlyst brug for, at rederne bliver kigget over skuldrene. I dag er det alene dem med pengene, der har indsigt i, hvad der sker under en kapring. Både med Danica White og nu med Leopard har størrelsen af løsesummen været det afgørende. Der er derfor brug for en eller anden instans til at sørge for, at det, der bliver varetaget, er hensynet til gidslernes hurtigst mulige løsladelse og ikke pengene.«Fritz Ganzhorn har dog én bekymring over for forslaget:»Det går på, hvor mange beføjelser en sådan havets ombudsmand skulle have i forhold til at følge med i, om en reder lever op til sine forpligtelser?«Han mener, at en ombudsmand i forbindelse med kapringen af Leopard kunne være gået rederiet på klingen for at sikre, at de gjorde det godt nok.»Men en havets ombudsmand må ikke betyde, at staten trækkes ind i forhandlingerne, fordi det er en velkendt piratstrategi, at hvis staten trækkes til truget, så kan de få flere penge,« siger Fritz Ganzhorn.Henrik Berlau mener, at arbejdsgiverne uanset hvad »hæfter fuldt og helt«:»Det er arbejdsgiveren, der har bragt besætningen i en umulig situation ved at bringe skibet ind på farligt territorium. Derfor nytter det ikke, at rederne opererer med en maksimumsgrænse for løsesum. Nogen skal derfor kigge rederne over skuldrene,« siger han.
