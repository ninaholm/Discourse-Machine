PET erkender at have brugt omstridt agent under COP15
En kontroveriel tysk agent, som infiltrerede den tyske venstrefløj, hjalp PET under klimatopmødet i København. Agentens tilstedeværelse på dansk grund blev holdt hemmelig for det almindelige danske politi, der anholdt og tilbageholdt hende i 10 timer
Den omstridte tyske agent Maria Block blev frihedsberøvet under klimatopmødet i København i 2009. Nu erkender PET, at hun var i landet efter aftale med den danske efterretningstjeneste. Foto fra Spiegel

Politiets Efterretningstjeneste erkender, at de i 2009 brugte den kontroversielle tyske politiagent Maria &rsquo;Block&rsquo; Böhmichen under klimatopmødet i København. Det fremgår af en ny besvarelse til Folketingets Retsudvalg:&raquo;Under afholdelsen af klimatopmødet i København i december 2009 (COP 15) fik PET efter nærmere aftale med de tyske politimyndigheder bistand fra den i spørgsmålene omtalte polititjenestemand,&laquo; skriver PET i en besvarelse fra justitsministeren.Agenten Maria Block var undercover i den tyske venstreorienterede bevægelse i Hamborg og var taget til København med en gruppe herfra. Det står ikke klart præcis, hvad hun var taget til København for at infiltrere, men det står klart, at hun deltog i den såkaldte &rsquo;Reclaim Power&rsquo;-demonstration, der den 16. december gik mod COP15-mødet i Bella Center.Læs også:&nbsp;Forklædt som klimaaktivistIfølge PET&rsquo;s svar til Folketinget var der &laquo;efterretninger&laquo; om, at nogle af demonstranterne ville forsøge at trænge ind til topmødet, og derfor havde man afspærret store dele af ruten. Maria Block blev i den forbindelse anholdt af dansk politi formentlig for sammen med en gruppe demonstranter at bryde ud fra demonstrationen i nærheden af indkøbscentret Fields.Ifølge Justitsministeriets oplysninger var hun tilbageholdt fra 10.06-20.40 hvorefter hun blev løsladt.Hun søgte i modsætning til mange af de andre demonstranter ikke efterfølgende om erstatning for sin frihedsberøvelse, oplyser Justitsministeriet til Retsudvalget. At politiet kom til at anholde en agent som bistod PET var måske ikke så mærkeligt, for PET havde ikke oplyst politiet om agentens tilstedeværelse i Danmark &raquo;under hensyn til bistandens karakter&laquo;, som de skriver i svaret til Folketinget. Brugen af den tyske agent kan ifølge retsordfører for Enhedslisten Pernille Skipper være problematisk:&raquo;Det her er kun noget, man bør gøre, hvis det er absolut nødvendigt. Civile agenter er en meget farlig og indgribende ting for politi og efterretningstjenester at gøre brug af, fordi man kan komme til at gøre forbrydelser værre eller flere ved at arbejde på den måde,&laquo; siger hun.Læs også:&nbsp;Dansk vidne: Mark Kennedy var med til at opildne aktivister&raquo;Jeg er usikker på, at det har været fuldstændigt nødvendigt i den her sammenhæng, og derfor vil vi dykke mere ned i det. Vi vil også gerne vide, hvorfor hun var her. Var det noget som PET foranledigede, eller var det noget, som tysk politi ønskede, at hun var?&laquo; siger Pernille Skipper.Omstridt agentMaria Blocks agentvirksomhed er kontroversiel i Tyskland, og der har været stillet spørgsmål til sagen både lokalt i Hamborg og i forbundsdagen. Særligt kontroversielt er det, at hun var undercover i tre år på trods af, at hendes mandat kun var at advare politiet i tilfælde af, at aktivisterne planlagde noget, der var til fare.I løbet af de tre år undercover havde hun desuden to seksuelle forhold til tyske aktivister, hvad der potentielt er i strid med reglerne for agentvirksomhed. I forvejen er der en stor intern undersøgelse i gang i Tyskland om infiltratoren Iris Plate, der fra 2000 til 2006 opererede i miljøet omkring Rote Flora i Hamborg. Også hun havde flere seksuelle forhold til aktivister.Maria Blocks udsendelse til andre lande bliver i øjeblikket også gransket nøje. Ud over klimatopmødet i København deltog hun bla. også i en såkaldt No Border Camp på den græske ø Lesbos, i demonstrationer mod et NATO-topmøde i Frankrig og angiveligt også aktiviteter, der førte til voldsomme sammenstød med belgisk politi i 2010.Læs også:&nbsp;Robinson-deltager står frem som norsk PET-agentDet tyske medie NDR rapporterede torsdag, at et brev fra belgiske myndigheder viser, at Maria Block også her blev arresteret sammen med i alt 88 aktivister i forbindelse med et møde afholdt af folk på venstrefløjen i den belgiske hovedstad. Aktivisterne er sat i forbindelse med et angreb på en politistation og fire betjente, der blev såret.Det tyske inderigsministerium bekræfter, at den tyske undercoveragent blev anholdt i den forbindelse, men afviser at have kendskab til, at agenten har begået kriminalitet.
