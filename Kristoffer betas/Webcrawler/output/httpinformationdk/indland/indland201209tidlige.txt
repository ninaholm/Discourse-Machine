Tidligere PET-chef: Politiet er et symbol
PET har gjort det rigtige ved at anholde 14 venstrefløjsaktivister præventivt, mener enhedens tidligere chef


Politiets Efterretningstjeneste anholdt natten til onsdag 14 personer for mistanke om politisk motiveret hærværk, og det kommer ikke bag på enhedens tidligere operationelle chef, Hans Jørgen Bonnichsen.- Det her understreger, at der er en stigende radikalisering og internationalisering i det venstreekstremistiske miljø, siger han til Ritzau.Den tidligere PET-chef finder det ligeledes naturligt, at aktivisterne planlagde aktioner mod politiet og andre myndigheder.- Politiet er symbolet på magtudøvelsen i en stat. Rydningen af Ungdomshuset og balladen ved klimatopmødet har skabt kimen til et had, og der ligger en række potentialer i tiden til, at det had, de har opbygget, skal omsættes i hævn, mener Hans Jørgen Bonnichsen.Han peger på, at det kun er en måneds tid til, at der indledes en retssag mod fem venstrefløjsaktivister, som er sigtet for terror i form af 11 brandattentater samt planer om flere.- Samtidig befinder vi os i en krise, hvor polariseringerne bliver større og større, hvilket ekstremisterne finder uretfærdigt i forhold til det samfund, som de ønsker at bygge op, påpeger den tidligere PET-chef.Han mener, at efterretningstjenesten gjorde det rigtige ved at skride til anholdelser, selvom hærværket endnu ikke var udført.- Hærværk kan lyde uskadeligt, men hvis det drejer sig om 14 mennesker og retter sig mod flere myndigheder end politiet, så kunne PET ikke bare sidde og trille tommelfingre og vente på, at det skulle ske.- De har kun et at gøre - måske på bekostning af beviserne, det er der måske noget, der kunne tyde på - og det er at gribe ind. Det er PET's fornemste opgave, understreger han.
