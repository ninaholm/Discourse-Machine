Landbrug & Fødevarer: Det har en lang tidshorisont
Hos Landbrug & Fødevarer hilses visioner for økologi velkommen, men det kræver en lang tidshorisont. Friland mener, at det er realistisk inden for 20 år – og en god forretning


&raquo;Det er utrolig vigtigt at forholde sig til tidsperspektivet,&laquo; lyder det fra Kirsten Lund Jensen, der er afdelingsleder for økologi i landbrugets interesseorganisation, Landbrug &amp; Fødevarer.Hun er sikker på, at økologi også i fremtiden er et marked i vækst, og at det giver god mening at satse på mere økologisk produktion i Danmark. Men det kan ikke gå hurtigere, end markedet udvikler sig, og det kan kun lade sig gøre, hvis forbrugerne vil betale for det.&raquo;Hvis økologi forceres kun ud fra en planøkonomisk tankegang, kan det være svært at opretholde balancen mellem udbud og efterspørgsel. Ellers får man ikke udnyttet markedets potentiale som løftestang for de mål man gerne vil nå. Og så er det ikke sikkert, at det på lang sigt er til gavn for hverken samfundet eller de økologiske landmænd og virksomheder.&laquo;Som eksempel nævner Kirsten Lund Jensen, at det blot er en halv procent af dansk svinekød, der i dag er økologisk. Og derfor er der meget, meget lang vej til 100 procent økologi indenfor svineproduktionen.&raquo;Vi ser et marked i ret stor vækst, men vi ser også, hvor stor en udfordring det er bare at opfylde den politiske målsætning om fordoble det økologiske areal i Danmark inden 2020. Men har man det lange lys på, så er der selvfølgelig intet, der er umuligt,&laquo; siger hun og peger på økologiske æg, der i dag udgør 20-25 procent af markedet.&raquo;Måske er det økologiske æg og ikke konventionelt producerede æg, der om en årrække udgør størstedelen af markedet, så vi ser da, at tingene hele tiden flytter sig.&laquo;Samtidig medgiver Kirsten Lund Jensen, at der på de finansielle markeder fortsat er enorme barrierer for økologien.&raquo;Økologi ses stadig som et meget specialiseret marked, hvor den finansielle sektor måske ikke er helt opdateret på dets potentiale. Men vi arbejder med at gøre dem bevidste om, at der rent faktisk er et stort potentiale der.&laquo;Realistisk inden for 20 årHos Danish Crowns datterselskab, Friland, der står for produktion af frilandsgrise- og kødkvæg samt økologiske grise og kvæg, tager medlem af bestyrelsen, Arne Juel Jensen, godt imod visionen om økologisk omstilling, som han mener er realistisk inden for et 20-årigt perspektiv.Arne Juel Jensen er selv økologisk svineproducent.&raquo;På trods af hvad mange siger, også Danish Crown, så mener jeg, at en økologisk omstilling af svineproduktionen vil være en god forretning. Det vil tage tid, men det vil være lige så økonomisk rentabelt for landbruget at producere mindre, men økologisk. Som økolog vil jeg jo gerne lave alt det økologi, som I andre har lyst til at købe. Og der er jo stigende efterspørgsel, så vi kunne godt sælge mere,&laquo; siger Arne Juel Jensen.Omstillingen forudsætter dog, at man kan eksportere flere økologiske grise til udlandet.&raquo;Over halvdelen af de økologiske svin, der produceres af Friland i Danmark, sælges i udlandet, bl.a. Tyskland og Frankrig. I Tyskland er der et stort udækket marked,&laquo; siger Arne Juel Jensen, der også hæfter sig ved, at økologiske landmænd p.t. klarer sig bedre økonomisk end deres konventionelle kolleger.
