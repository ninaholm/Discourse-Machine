Nu må ministeren i arbejdstøjet
Klimatopmødet leverede ikke resultater - de må nu sikres på hjemmebane, lyder beskeden til klima- og energiminister Lykke Friis fra erhvervsfolk, ngo'er og energieksperter
Danmark må levere sit bidrag til at bremse den globale opvarmning før de to grader, der er smertegrænsen i klimaaftalen fra COP15. Det er den fælles besked til den nye klima- og energiminister Lykke Friis fra det grønne Danmark

Efter den globale nedtur på klimatopmødet i København drejer det sig nu om handling frem for forhandling. Danmark og Danmarks nye klima- og energiminister må i arbejdstøjet for at sikre hurtige og konkrete fremskridt på vejen mod et fossilfrit samfund.Danmark må levere sit substantielle bidrag til at bremse den globale opvarmning før de to grader, der er smertegrænsen i Copenhagen Accord, klimaaftalen fra COP15.Det er den fælles besked til Lykke Friis fra en række hjemlige ngo'er, brancheorganisationer, rådgivningsfirmaer og energiforskere, som Information har konsulteret. Og ministeren ved det godt.»Nu peger pilen på os selv,« sagde Lykke Friis her i avisen i mandags.Der er nok at tage fat på, hvis man skal tro klima- og energisektorens fagfolk:Der mangler stadig en handlingsplan for, hvordan Danmark når målet om 20 pct. CO2-reduktion i 2020 i de sektorer, der ikke hører under EU's kvotesystem.Der mangler en plan for, hvordan Danmark vil klare sin del, hvis EU beslutter at øge det fælles CO2-mål fra 20 til 30 pct. reduktion i 2020.Der mangler et langsigtet mål for Danmarks CO2-reduktion i 2050 og et tidspunkt for Danmarks definitive udstigning af den fossile æra.Der mangler en plan for, hvordan Danmark lever op til EU-målet om 30 pct. vedvarende energi her i landet i 2020.Gå forrest»Som et rigt i-land er vi ikke blot forpligtet til at gå forrest. Det vil også være en forudsætning for, at vi kan bevare vores relative standard,« siger Jonas Møller, specialkonsulent i byggeriets brancheorganisation, Dansk Byggeri.Han ser COP15 »som et klart signal om, at de enkelte lande ikke kan eller skal vente på global enighed om, hvem der skal forpligtes til at gøre mere end andre, og hvornår det skal ske.«I energisektorens brancheorganisation Dansk Energi er direktør Lars Aagaard enig.»Det politiske niveau viste med eftertryk, at det ikke evner at løfte opgaven baseret på den nuværende tilgang,« siger han om klimatopmødet i København.Aagaard mener som andre adspurgte fagfolk, at det for den hjemlige regering nu handler om via bl.a. incitamenter og afgifter at fremme omkostningseffektive grønne løsninger, så det demonstreres nationalt og internationalt, at 'den rene vej' er den mest attraktive, og så Danmark lever op til sine konkrete klima- og energiforpligtelser.Løsningerne findes, påpeger fagfolk.»Vi har udredninger nok, der viser, at man rent teknisk og med samfundsøkonomisk fordel vil kunne formindske CO2-udslippet med 40 pct. i 2020,« siger Klaus Illum, energianalytiker i firmaet Ecoconsult.»Den politiske opgave er nu at udmønte den samfundsøkonomiske fordel ved at nedbringe CO2-udslippet i privatøkonomiske fordele for forbrugere og virksomheder. Hvis man ikke finder hensigtsmæssige løsninger til dén opgave, kører alt videre i samme spor, måske med lidt flere lavenergipærer og nogle flere vindmøller hen ad vejen,« mener Klaus Illum.Tarjei Haaland, klima- og energimedarbejder hos Greenpeace, vil stimulere omstillingen ved at bremse olie- og gaseventyret i Nordsøen. Han henviser til, at atmosfæren ifølge klimaforskerne kun kan tåle afbrænding af 25-40 pct. af de allerede kendte globale reserver»Mon ikke Danmark som et af verdens rigeste lande burde gå i spidsen med hensyn til at lade yderligere fossile reserver forblive i jorden,« siger han.Planer, takKataloget af teknologier og styringsredskaber findes, men der mangler planer for omstillingen på centrale områder, påpeger eksperterne.»Der er sagt mange fornuftige ting fra politikerne om, at vi skal gøre noget, og der er ved at være en god ide om, hvor vi skal hen. Men vi savner planer og handling bag ordene,« siger energiforsker Brian Vad Mathiesen, Aalborg Universitet.Han efterlyser bl.a. årstallet for, hvornår statsminister-ambitionen om at forlade de fossile energikilder skal være realiseret.»Det årstal har indflydelse på, hvad vi skal gøre allerede i dag, herunder hvilke investeringsprogrammer der skal sættes i værk,« siger Brian Vad Mathiesen.Civ. ing. Hans Henrik Lindbo, partner i rådgivningsselskabet EA Energianalyse, supplerer:»Vi har nu energi- og klimamålsætninger for 2020, men ingen mål for tiden efter. Det bør være et særdeles vigtigt emne for politikerne i den kommende tid.«Specialkonsulent Jonas Møller siger:»Dansk Byggeri støtter den overordnede målsætning om, at Danmark skal være CO2-neutralt senest i 2050.«Både Hans Henrik Lindbo, Brian Vad Mathiesen og Det Økologiske Råd peger i det kortere tidsperspektiv på behovet for en national varmeplan.»Med udfasningen af fossile brændsler og reduktionen af den danske naturgas i Nordsøen er der stort behov for, at kommunerne får fastlagt, hvor der forventes udbygget med fjernvarme, og hvor der forventes at skulle bruges varmepumper. En sådan udmelding vil forhindre en række fejlinvesteringer, hvis den sker så snart som muligt,« anfører Det Økologiske Råd.Samme vurdering har direktør Jørgen Abildgaard, konsulentfirmaet Econ Pöyry.»Efter vores opfattelse vil der ske nogle meget væsentlige strukturændringer på opvarmningsområdet de kommende 40 år, som man må tage med i sine overvejelser, før man begynder en hovedløs udbygning med mere fjernvarme,« siger Abildgaard.I øjeblikket sker udbygningen mange steder uden ordentlig sammenhæng med varmebesparelser, installation af solvarme m.m., og det giver betydelig risiko for at investere forkert.»Det eksisterende grundlag er forældet, når det gælder varmeplanlægning. Måske har man simpelthen tabt kompetencen i en del kommuner, og derfor er der brug for en central indsats: et varmesekretariat og en varmeplan for hele landet,« siger Brian Vad Mathiesen.På kreditDanmarks klimaforpligtelser skal delvis klares via EU's CO2-kvoteordning, hvor der lægges loft over, hvad den enkelte danske virksomhed må udlede. Men over halvdelen af CO2-udledningerne kommer fra den ikke-kvoteomfattede sektor, dvs. fra transportsektoren, landbruget og boliger med olie- eller gasfyr. Hidtil har regeringen satset på at nå målet her ved bl.a. omfattende køb af CO2-kreditter i øst- og u-lande: Man investerer i klimavenlige projekter i udlandet og får til gengæld ret til at opretholde hjemlige CO2-udledninger.»Der mangler klarhed over, hvordan regeringen vil nå 2020-forpligtelsen for den ikke-kvoteomfattede del af økonomien. Det forlyder, at staten vil købe CO2-kvoter i udlandet for at komme billigere i mål frem for at reducere herhjemme. Men hvor meget? Svaret på det spørgsmål har jo konsekvenser for forventningerne til reduktioner inden for individuel boligopvarmning, transport og landbrug,« siger Lars Aagaard fra Dansk Energi.Hans Henrik Lindbo mener, at den energipolitiske indsats frem mod 2020 bør have som ambition »at ændre indsatsen fra kreditkøb til hjemlige tiltag, bl.a. som en forberedelse af målene efter 2020.«Miljøorganisationen NOAH foreslår én samlet klimalov for at sikre, at der rykkes, og at de enkelte initiativer koordineres.TransportenFagfolk ryster på hovedet af, at der på det vildtvoksende transportområde stadig ikke ligger en klimahandlingsplan, som sikrer sammenhæng i beslutningerne.»Det er barokt, at der bruges milliarder på en ny jernbane til Ringsted, når man så samtidig billedlig talt hiver passagerne ud af togene ved at udbygge Køge-motorvejen,« siger trafikforsker Per Homann Jespersen, RUC.Han finder det tilsvarende svært at forstå, at regeringen har udsat den omlægning af bilbeskatningen, der af hensyn til miljøet skulle gøre det dyrere at køre.Hos Dansk Energi vil man gerne bidrage til en hurtig udrulning af en ny infrastruktur til elbiler i form af servicestationer, hvor batterier skiftes eller oplades. Men for at berettige de store investeringer skal man have mange elbiler hurtigt, og det forudsætter vished for elbilernes fortsatte afgiftsfritagelse. Den vished har regeringen ikke leveret.»Vi mangler klarhed, og det haster,« siger Aagaard.I dag mener en række fagfolk, at dynamikken i omstillingen ikke længere ligger hos regering og folketing.»Politikerne halter alvorligt bagud i forhold til alle andre dele af det danske samfund. Både det nationale og det internationale politiske niveau er på bagkant af udviklingen, og deres tøven vil gøre den forestående udvikling dyrere og mere besværlig end ellers. Der er mange skåltaler, men meget lidt reel handling,« siger Martin Lidegaard, formand for den grønne tænketank Concito.Hos Dansk Byggeri ser man samme udvikling, men sætter sin lid til, at netop kraften nedefra kan præstere, hvad de centrale beslutningstagere har svært ved.»Vi ser stadig flere eksempler på, at aktører overalt i samfundet har opgivet troen på, at vi blot skal afvente en stor og forkromet national strategi, der foreskriver, hvem der skal gøre hvad og i hvilken rækkefølge,« siger Jonas Møller.»Vi ser en stigende tendens til, at husstande, virksomheder, kommuner og andre begynder at handle på eget initiativ. Og det er formentlig også de vigtigste forudsætning for, at vi på sigt kan leve op til den overordnede målsætning.«
