Lilla plan er også fyldt med fugle på taget
Radikale Venstre fremlagde i går deres økonomiske 2020-plan. Og selv om partiet bryster sig af at lytte til økonomer, så er planen behæftet med en række usikre indtægtskilder, lyder vurdering fra økonomerne


Den ideelle plan er hverken rød eller blå  men lilla. Sådan har det lydt fra en række økonomer i debatten om de økonomiske 2020-planer. Hvis blot politikerne ville kombinere rød bloks uddannelsesinvesteringer med blå bloks efterlønsafskaffelse, så ville 2020-strategien være hjemme.I går kom den så, den lilla plan. Radikale Venstres 2020-udspil ligger ifølge partiformand Margrethe Vestager »et sted midt i mellem S-SF og VK.«Men trods de radikales slogan om, at »Vi lytter. Også til økonomer«, så tager det ikke selvsamme økonomer mange minutter at spotte  huller i den radikale plan.»Udlandsrekrutteringen er særdeles usikker i min optik. Radikale Venstre anfører en masse enkelte punkter og håber på, at der kommer noget ud af det,« siger tidligere medlem af regeringens Skattekommission, økonomiprofessor på Aarhus Universitet, Bo Sandemann Rasmussen.Han punkterer dermed Radikale Venstres idé om at kunne få så mange vellønnede udlændinge til at arbejde i Danmark, at det i 2020 kan bidrage med tre milliarder.»I Arbejdsmarkedskommissionen kom vi frem til et meget mindre tal. Kun i omegnen trekvart milliard,« lyder det også fra økonomiprofessor Michael Svarer, der i kommissionen regnede på netop det udenlandske potentiale.Fugle på tagetOgså den radikale cyberspacevision om at spare 2,25 milliarder ved at digitalisere 95 procent af det offentliges kommunikation med borgerne er usikre milliarder, vurderer økonomerne.»Digitaliseringen er et af de punkter, hvor man kan stille spørgsmålstegn ved beløbet på besparelsen. Det er svært at vide, hvor meget der kommer ind på sådan en digitalisering, og 2,25 milliarder lader til at være i overkanten,« siger Bo Sandemann Rasmussen.Information har også tidligere beskrevet, hvordan nogle kommuner allerede har  indregnet digitale gevinster i budgetterne, og at statens hidtidige forsøg på digitalisering ikke har været den store succes.»Hvis man skal være fair, må vi vurdere, at det er lige så meget fugle på taget som så mange andre ting, fordi man laver en investering i noget usikkert,« siger også Michael Svarer om de digitale milliarder. På beskæftigelsesområdet er Radikale Venstre også ambitiøse. Ved en mere målrettet aktiveringsindsats, der blandt andet betyder tidligere aktivering, skaffes yderligere tre milliarder til 2020-regnestykket.Men det er endnu en usikker indtægt, hvis man lytter til økonomernes vurdering.»I udgangspunktet forlænger aktivering ledighedsperioden, og det bidrager kun, hvis folk får det helt rette tilbud. Aktivering koster penge, og man skal være meget heldig, hvis man lige rammer den optimale dosis aktivering. Så tre milliarder må siges at være en usikker gevinst,« lyder det fra Michael Svarer.Radikale Venstre foreslår også, at Skats indsats overfor multinationale selskaber styrkes, så skattesnydere kan fanges. Ifølge de radikale kan det skaffe en milliard i skatteindtægter, hvis der ansættes 600 medarbejdere til at inddrive dem.»Det er også et af de punkter, hvor jeg må sige; 'Jamen held og lykke'. De vil ansætte en masse i Skat, som skal konkurrere med Coca Colas skattejurister og revisorer. Det må siges at være tvivlsomt, hvor meget de kan få i kassen på det,« siger Michael Svarer.R: En skønssagSelv om der ifølge økonomerne tegner sig usikkerhedsmomenter i de dele af planen, der står for 12,25 mia. kroner, er finansordfører Morten Østergaard (R) overbevist om, at planen virker.Udlandsrekrutteringen blev i arbejdsmarkeds-kommisionen beregnet til at kunne indhente i omegnen af trekvart milliard. Hvordan kan I hente 3 milliarder?»Vi har haft kig på tal fra Rockwoolfonden. På den baggrund kommer vi frem til det her meget fine regnskab. Det er selvfølgelig en skønssag, om det lykkes, men det er jo vores opfattelse, at det kan lade sig gøre«Økonomerne mener også, at gevinster ved digitalisering er usikre. Er det et område, hvor du føler dig sikker på at hente 2,25 mia?»Vi har taget afsæt i Center for Digital Forvaltning og Det Digitale Råds beregninger og sammenlagt det med KL's vurdering, så jeg regner bestemt med, det er muligt. Vi ved jo præcis, hvor mange kontakter der er mellem borgere og det offentlige,« siger Morten Østergaard.
