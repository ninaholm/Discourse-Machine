Forsker: Vi aner ikke om anbringelser af udsatte børn virker
Manglende forskning på området har betydet, at den måde, hvorpå vi anbringer udsatte børn, ikke har forandret sig stort de sidste 100 år. Skiftende socialministre symptombehandler, mens kommunerne klandres for de grimme anbringelsessager, lyder det fra Frank Ebsen, der forsker i anbringelser af børn og unge
Frank Ebsen, Forskningsleder, Metropol. Arkivfoto

Vi ved ikke nok om, hvad der virker ved anbringelser af udsatte børn. Det siger Frank Ebsen, der er forskningsleder på Institut for Socialt Arbejde på Professionshøjskolen Metropol, og som forsker i behandlingen af udsatte børn og unge. Hvis man havde bedre og mere viden på området, ville politikernes forsøg på at reformere og forbedre anbringelsespolitikken måske have større effekt, end de har haft de seneste 20-30 år.For ifølge Frank Ebsen, der har skrevet afhandling om den første samlende anbringelseslov, Lov om forbryderiske og forsømte børn fra 1905, er der sket ganske lidt på området, siden loven trådte i kraft for 108 år siden. I år skal den næste reform på området, tilsynsreformen, forhandles på plads af Folketingets partier, men udspillet til reformen bærer ifølge Frank Ebsen præg af samme symptombehandling, som de foregående reformer har gjort.&raquo;Jeg havde registreret, at der havde stået de samme fraser i alle nye reformtiltag på området i de seneste 20 år. Børnene skulle i centrum, og der skulle være en tidlig indsats. Jeg fandt ud af, at vi stadig laver børnelovgivning ud fra stort set samme tanker som i 1905. I de seneste 20 år har størst fokus været på tidlig indsats og behandling i eget hjem i form af familiebehandling, aflastning og rådgivning, men vi aner faktisk ikke, om det virker, for det har vi aldrig undersøgt til bunds.&laquo;Manglende videnÅrsagen til, at udviklingen på området har stået stille op gennem årene og har forvoldt skiftende ministre og kommunale sagsbehandlere og budgetter store kvaler, er, at der er for lidt viden på området, vurderer Frank Ebsen.&raquo;Interessen i at forske i socialt arbejde har været ganske lille. Der har været en manglende prestige i forskningen og i at investere i forskning på området. Det er besynderligt, når man tænker på, hvor store konsekvenser det har, og hvor økonomisk tungt området er,&laquo; siger han og pointerer, at der ikke engang er klarhed over, hvor mange børn der forlader børneforsorgen for at vende hjem til deres familie igen.Når effekten af anbringelser indimellem bliver undersøgt, zoomes der ofte ind på de mest omkostningsfulde anbringelsesformer.&raquo;Vi har set noget forskning i effekten af døgnanbringelser i institutioner, som er den dyreste form for anbringelse, og den forskning har været brugt som incitament til i højere grad at anbringe i familiepleje,&laquo; fortæller Frank Ebsen og efterlyser, at forskningen i højere grad bliver lavet uafhængigt af politiske processer og ønsker om at spare på området: &raquo;For vi ved heller ikke noget om, hvad effekten af familieplejeanbringelse er, selv om man har opfordret til at benytte den form for anbringelse mere.&laquo;Når skiftende ministre i lyset af de mange sager om overgreb på børn i hjemmet eller i anbringelser vil handle, gør de det altså på en relativt uoplyst baggrund.&raquo;Hvem måler eksempelvis på, om den nye tilsynsreform virker? Hvis det blev gjort, hvem ville så stå til ansvar? Ikke den nuværende minister, for hun ville ikke længere være ansvarlig for området, når sådan en undersøgelse var gennemført.&laquo;Derfor vil ministre hellere sætte nye reformer i søen, og derfor interesserer det dem ikke at prioritere de langsigtede forskningsprojekter, hvor man over en periode på f.eks. 10 år undersøger, hvordan det går de omtrent 25.000 børn i børneforsorgen: Om de kommer tilbage til forældrene, hvorfor der sker brud i anbringelser, og hvilke aktuelle indsatser virker bedst.&raquo;En sådan forskning ville give det overblik, vi mangler, og ville kunne overleve forskellige ministre og skiftende embedsmænd og derfor i højere grad være frigjort af politiske interesser og varierende økonomiske dagsordener,&laquo; siger Frank Ebsen.Hvis forskningen samtidig giver kommunernes medarbejdere indsigt og redskaber til at forstå og handle, er der mulighed for at imødekomme den kritik, der har været støt stigende, siden kommunerne overtog det primære ansvar for anbringelser i 1976.To magtinstanserSelv om det har været sparsomt med reelle forandringer på anbringelsesområdet de seneste 100 år, betød bistandsloven i 1976 en stor omvæltning med sig. Antallet af paragraffer på børneområdet blev skåret ned til fem, og den primære myndighed blev sagsbehandlere i kommunen. Ansvaret var førhen delt mellem flere instanser: amter, kommuner, frivillige, anbringelsesinstitutionerne og organisationer som Mødrehjælpen.&raquo;Ud fra en forestilling om, at den, der var tættest på borgeren, bedst kunne vurdere, hvad der var i borgerens interesse, gav man kommuner og sagsbehandlere en enorm magt,&laquo; siger Frank Ebsen og forklarer, at sagernes afgørelse nu i højere grad kom til at bero på sagsbehandlerens skøn end på retsprincipper.&raquo;Men med denne udvikling indskrænkede man også statens magt på området. Når noget så gik galt, kunne de skiftende ministre og embedsmænd snildt anklage kommunerne, uden at politikerne havde den store magt til at ændre noget i praksis.&laquo;For at udvise handlekraft har de skiftende socialministre så skruet på lovgivningen og påduttet kommuner og sagsbehandlere flere regler og love for at forbedre området. For fdolketingspolitikerne har kun loven og de økonomiske bevillinger at styre med, pointerer Ebsen. I 90&rsquo;erne steg udgifterne på området drastisk, og siden da har Folketingets politikere sendt to beskeder til kommunerne:&raquo;I skal både reducere udgifterne, men vi vil heller ikke se nogen sager i medierne om overgreb, har de sagt til kommunerne, mens de har udstedt flere regler og love. I stedet for at skælde ud, kunne de have forsket i dybden for at se, hvordan kommunerne egentligt arbejder med loven. Men der vælger politikerne at lave et plaster med en tilsynsreform.&laquo;&nbsp;
