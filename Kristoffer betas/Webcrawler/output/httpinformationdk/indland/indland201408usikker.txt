Usikkerhed om regeringens indsats for grønne biler
I regeringsgrundlaget står, at den danske bilbeskatning skal omlægges, så den fremmer en mere grøn transport. Ifølge skatteministeren er det fortsat regeringens ambition at lave en omlægning, men det er dog stadig usikkert, om det vil ske. Det samme gælder en forlængelse af afgiftsfritagelsen for elbiler, der løber ud næste år
Markedet for elbiler har ikke udviklet sig så hurtigt, som mange havde troet og håbet, selv om der er fremgang i salget. Derfor vil regeringens støttepartier have forlænget afgiftsfritagelsen for elbiler i Danmark.

Ved udgangen af 2015 udløber afgiftsfritagelsen for elbiler i Danmark, og derfor presser regeringens støttepartier på for, at aftalen om fritagelse forlænges i forbindelse med de kommende finanslovforhandlinger. Dog vil hverken SF eller Enhedslisten stille ultimative krav til regeringen.&raquo;Vi støtter naturligvis en forlængelse af afgiftsfritagelsen, der udløber i slutningen af 2015. Men vi afventer foreløbigt regeringens finanslovudspil, før vi kommer med vores egne krav,&laquo; lyder det således fra skattepolitisk ordfører for SF, Lisbeth Bech Poulsen.Heller ikke Enhedslisten vil stille urokkelige krav forud for finanslovforhandlingerne, selv om støttepartiet agter at gøre grøn transport til et af kerneområderne, når der skal forhandles.&raquo;Vi må som et minimum fortsætte med at fritage elbiler for afgifter. Ikke mindst så der kommer ro om elbilmarkedet,&laquo; siger Henning Hyllested, trafikpolitisk ordfører for Enhedslisten.Minister: Ingen garantierMarkedet for elbiler har ikke udviklet sig så hurtigt, som mange havde troet og håbet, selv om der er fremgang i salget.Således ser det ud til, at der i 2014 vil blive solgt næsten dobbelt så mange elbiler i Danmark og globalt som sidste år. Det samme gælder de såkaldte plug-in hybridbiler og biler med brændselsceller, der mange andre steder end i Danmark er begyndt at sælge godt.Skatteminister Morten Øster- gaard (R) glæder sig over, at det trods alt går i den rigtige retning i forhold til at få mere miljøvenlige biler ud på de danske veje.Men han vil ikke give garantier for, at regeringen ender med at indfri løftet fra regeringsgrundlaget om en omlægning af bilbeskatningen.&raquo;Det er fortsat regeringens ambition at gennemføre en provenuneutral omlægning af afgifterne på personbiler, så det bliver mere attraktivt for danskerne at vælge en endnu mere miljøvenlig og energirigtig bil,&laquo; skriver skatteminister Morten Østergaard i en mail til Information.Han understreger, at det ikke bliver en nem opgave. Ikke mindst fordi en reform skal være provenuneutral, det vil sige, at de afgifts- og skattelettelser, der eventuelt skal gives til mere miljøvenlige biler, skal betales af afgifter og forhøjede skatter på andre køretøjer. Det gør også opgaven politisk betændt, da omlægningerne sandsynligvis vil ramme mange danskere.&raquo;Det er ikke nogen enkel opgave at skrue bilafgifterne sammen på en måde, så der kommer flere grønne incitamenter og samtidig sikre, at modellen hænger økonomisk sammen. Regeringen analyserer fortsat forskellige modeller for en afgiftsomlægning og virkningerne på både klima, miljø og bilejernes økonomi og lytter til de argumenter, der kommer frem i debatten. Det gælder også, når vi taler afgiftsfritagelsen på el-biler,&laquo; skriver skatteminister Morten Østergaard til Information.
