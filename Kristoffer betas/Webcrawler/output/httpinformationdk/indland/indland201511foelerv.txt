’Man føler sig som verdens dårligste forælder’
Regeringens nedskæringer af kontanthjælpen træder i kraft den 1. april 2016. Maria Mortensen har i løbet af de seneste tre måneder fået en forsmag på, hvad der venter. Og det bliver hårdt
På grund af det, hun kalder en &rsquo;lortebarndom&rsquo; med en alkoholiseret far, har Maria Mortensen fra Viby været på kontanthjælp i flere år. Hun har svært ved at se, hvordan hun skal klare sig, hvis hun får et mindre rådighedsbeløb.

Maria Mortensen fra aarhusforstaden Viby har allerede fået en forsmag på, hvad der venter, når regeringens nedskæringer af kontanthjælpen træder i kraft den 1. april 2016.Læs også:&nbsp;Kontanthjælpsmodtagere vil lide basale afsavnHun er enlig kontanthjælpsmodtager med tre børn og forklarer, at hun ikke har modtaget børnebidrag fra sine eksmænd siden august. Hendes rådighedsbeløb har derfor været 3.700 kroner mindre end normalt. Det beløb svarer nogenlunde til, hvad enlige kontanthjælpsmodtagere med tre børn i gennemsnit mister af deres rådighedsbeløb, når nedskæringerne træder i kraft, nemlig typisk 3.400 kroner ifølge Arbejderbevægelsens Erhvervsråd.På knæ for morMaria Mortensen tør næsten ikke tænke på, hvordan hun skal få tingene til at hænge sammen, hvis hendes økonomiske situation i fremtiden bliver ligesom i den forgående periode.&raquo;Det er svært at beskrive, hvor stressende det er. Hver dag handler om at bruge så få penge som overhovedet muligt og ikke så meget andet. Jeg har flere gange været nødt til at gå på knæ for min mor og spørge, om jeg ikke kan låne 500 kroner, fordi jeg ikke kan sætte mad på bordet til mine børn. Jeg har følt mig som verdens dårligste forælder.&laquo;Maria Mortensen er 27 år. Hun har en søn og to døtre, som er henholdsvis tre og otte år gamle. På grund af en &raquo;lortebarndom med en alkoholisk far og nogle forkerte venner i teenageårene&laquo; har hun i det store og hele været på kontanthjælp siden 2009.Hun blev diagnosticeret med en personlighedsforstyrrelse sidste år og har været i terapi siden. Hun fortæller, at det værste ved den foregående periode, hvor hun har haft et markant mindre rådighedsbeløb, har været, at hun ikke har haft råd til at sørge for, at hendes børn har et acceptabelt liv.&raquo;Min yngste piges sko gik i stykker i forgårs. Jeg måtte fortælle hende, at hun først kunne få nye sko i næste måned. Og så må jeg gå i Føtex og håbe på, at de sko, jeg finder, holder vinteren over. Fordi jeg kan ikke gå ind i Ecco-butikken som andre forældre. Det gør ondt at mærke, hvor ked af det, hun bliver over, at hun skal gå med gummistøvler, når de andre børn har lækre, varme Ecco-sko. Det vil min pige jo også gerne have,&laquo; siger Maria Mortensen.Hvad er livsnødvendigt?Det er ikke kun dyre ting som tøj og sko, der har været et problem, fortæller Maria Mortensen og giver eksempler på mindre forbrugsgoder, som hun har prioriteret fra i perioden, hvor hun ikke har modtaget børnebidrag:&raquo;Jeg har lige haft en konflikt med pigerne over viskelædere. For det mangler de. Og det kan jeg ikke købe. For det er en prioritering mellem viskelædere og mad,&laquo; siger hun og forklarer, hvordan hun generelt prioriterer, hvad kun bruger sine penge på:&raquo;Hele ens dag går med at tænke på, hvordan kan jeg gøre det så billigt som overhovedet muligt i dag. Hvad kan jeg undgå at købe. Jeg spørger hele tiden mig selv om, hvad der er vigtigt, og hvad der er livsnødvendigt. Det er livsnødvendigt, at mine børn får rugbrød med i skole. Men de får ikke det æble, som de plejer at få. Det er hele tiden en prioritering mellem ting, der er vigtige.&laquo;
