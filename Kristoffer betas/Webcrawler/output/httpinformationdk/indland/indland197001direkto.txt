Direktør i Skat presset af departementschef
Departementchef, Peter Loft, prøvede at få Skat til at medtage passus i overvejelserne af Helle Thornings skattesag, der konkluderede at Stephen Kinnock var skattepligtig i Danmark


 Direktør i Skat, Erling Andersen, blev flere gange bedt om at medtage et notat i overvejelserne Helle Thorning-Schmidts skattesag, der samlet set konkluderede, at Stephen Kinnock var skattepligtig i Danmark.
Det skriver direktøren i sin redegørelse, som i dag er blevet offentliggjort af skatteminister Thor Möger Pedersen.
Erling Andersen modtager ifølge redegørelsen første gang notatet på et møde, der afholdes på departementchef Peter Lofts kontor d. 1 september 2010.
Notatet er ikke angivet med afsender, skriver Erling Andersen i sin redegørelse og tilføjer: »Jeg spørger selvfølgelig Peter Loft om dette, men får det svar, at det ved han ikke. Det er bare 'dukket op'«
Selv skriver Peter Loft i sin redegørelse, at han ikke er bekendt med hvor notatet stammer, men at det muligvis stammer fra Venstres pressetjeneste.
Peter Loft forsøger derefter at få Erling Andersen til at tage et håndskrevet formulering med i den endelige afgørelse Helle Thorning-Schmidts skattesag.
Det sker på et møde d. 13. september 2010 på departementchefens kontor.
Men Erling Andersen afviser at medtage også denne formuleringen. Hvad denne formulering indeholdt er ikke oplyst i redegørelserne.
»Departementchefen fastholder, at formuleringen skal med i sagsfremstillingen, hvilket jeg siger klart nej til. Jeg går dog med til, at tage arket med den håndskrevne formulering med for evt. videre overvejsle i forbindelse med endelig udformning af agterskrivelse/sagsfremstilling,« skriver Erling Andersen i sin redegørelse.

