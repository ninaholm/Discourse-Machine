Danmark i krig - Dag 187



 Ifølge den seneste opgørelse fra Værnsfælles Forsvarskommando (VFK) om Danmarks deltagelse i den amerikanskledede væbnede aktion mod Islamisk Stat i Irak og Syrien har de danske F-16-fly siden tirsdag den 24. marts fløjet 10 missioner og anvendt otte bomber.
»Missionerne, som de danske fly har deltaget i, har været offensive, og de har i den forløbne periode primært deltaget i missioner i Al Anbar og Ninawa. Målene for bomberne har været fjendtlige styrker,« skriver VFK i deres ’mission update’.
De danske F-16-fly har siden den 16. oktober i alt fløjet 263 missioner og anvendt 202 bomber, hedder det videre.
Koalitionen har siden den 8. august og til og med den 5. april udført i alt 3.133 luftangreb, heraf 1.804 i Irak og 1.329 i Syrien.
Se mere om koalitionens angreb på temasiden www.information.dk/danmark­ikrig

