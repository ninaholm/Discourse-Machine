Stjernestund for en skinger Venstre-skjald
Søren Pind er gået fra at være udskældt paria til opstigende stjerne i Venstre. Hans national-liberale sang er den samme, han altid har sunget - men nu er hans parti begyndt at lytte efter
Spørger man Søren Pinds gamle Venstre-ven i København, Martin Geertsen, hænger Pinds opstigen nøje sammen med den optimisme og følelse af genvunden identitet, der bredte sig i partiet, da Lars Løkke Rasmussen 'endelig' erklærede sig klar til en efterlønsreform.

Det store spørgsmål er, om det er Søren Pind (V) eller Venstre, der er sket mest for de sidste par år.Til Venstres landsmøde i Herning i 2008 var Lars Løkke Rasmussen (V) stadig næstformand - og i sin festtale til partisoldaterne lørdag aften sammenlignede han Venstre med Asterix og de gæve gallere.Den snu Asterix var Anders Fogh. Den store Obelix, der brutalt tamper enhver modstander ned, var Claus Hjort Frederiksen (V). Og hvem var så den skingre skjald, Trubadorix? Ham der bliver bastet, bundet og kneblet, så alle de andre kan holde deres fest i fred? Det var selvfølgelig Søren Pind, fastslog Lars Løkke Rasmussen - og forsamlingen brølede af latter.Pind var netop nok engang faldet i unåde hos partiledelsen, da han i et avisinterview efterlyste fornyet borgerlig gejst og idérigdom hos en kriseramt VKO-blok. Men reaktionen fra d'herrer Asterix og Obelix var mildest talt brutal. Fogh kaldte Pinds melding »tåbelig« og »illoyal« - og Hjort slog fast, at han aldrig lyttede til budskaber fra Søren Pind, der »har taget fejl i syv år, nu«.Tømt for politikI dag ser verden anderledes ud. På Venstres landsmøde i november blev Pind mødt af et overstrømmende bifald for en følelsesfuld og oratorisk begavet tale med cirka det samme budskab, som han blev slået i gulvet for to år tidligere.Og efter, at Pind i denne uge fra dag ét debuterede som stærkt debatskabende integrations- (eller assimiliations-)minister, sagde selv Claus Hjort Frederiksen i gårsdagens Jyllands-Posten, at Søren Pind har formandspotentiale.Venstre-manden, der engang blev anset som en begavet, men skinger paria, kendt for sin nørdede flamboyance og sin manglende evne til at tie stille på de rigtige tidspunkter er med andre ord ved at komme til ære og værdighed i sit parti.Men i virkeligheden er det Venstre og ikke Søren Pind, der er forandret, siger Christopher Arzrouni, der har kendt Pind siden deres fælles VU-tid i 80'erne og i dag er debatredaktør på Børsen.»Søren har set rigtigt i den forstand, at efter ni år ved magten er Venstre gradvist tømt for politisk indhold. Og hvad skal man så gribe ud efter, hvis man har brug for at signalere, at man har politisk indhold? Dér står Søren Pind,« siger han.Arzrounis budskab er det samme, som fra alle de andre af Pinds liberale kampfæller, som Information har talt med: Søren Pind står politisk set grundlæggende det samme sted, som han gjorde, da han i 80'erne på Rønne Gymnasium stillede sig op til et fællesmøde i slips, pullover og jakkesæt med påsyet våbenskjold og talte imod Operation Dagsværks støtte til Nicaragua - til højlydte buh-råb fra det meste af forsamlingen.Ståstedet betegnede Pind selv i sin ungdom i 80'erne som »nationalliberalt« - formentlig fuldt bevidst om den hilsen til 1800-tallets forfatningskæmpere, som der også lå i dén betegnelse. Og helt tilfældigt er det nok heller ikke, at Søren Pinds erklærede politiske helt, er Ronald Reagan. Den amerikanske præsident var eksponent for en fusion mellem på den ene side en stærk liberalistisk og libertariansk skepsis mod skat og stat og på den anden side en stærk værdikonservatisme med fokus på kristendom, familie, tradition og lov og orden. Og det samme kan man sige om Pind.KulturkonservatismeMens det først og fremmest var de liberalistiske synspunkter, Pind blev forbundet med, da han erobrede formandsposten for V på Københavns Rådhus og blev bygge- og teknikborgmester, så har den tidligere kirkesangers markante kulturkonservatisme været der hele tiden:Optagetheden af fædrelandet og traditionen og den danske litteratur. Men også den hårde 'lov og orden'-hånd. Han indledte en indædt kamp mod graffiti og Ungdomshuset. Og til det kombinerede Folketings- og kommunalvalg i 2001 fik den hårde retorik om udlændingepolitikken ekstra kul. Men på trods af Pinds erklærede tilhørsforhold til en Grundtvigianisme som Tidehvervs, kan man værdipolitisk ikke uden videre slå ham i hartkorn med f.eks. Dansk Folkepartis Søren Krarup. Det siger professor Peter Kurrild Klitgaard, der i 80'erne var med til at stifte den liberalistiske tænketank Libertas og har kendt Søren Pind siden 1988.»Der er væsentlig forskel. Ikke nødvendigvis på, hvad de mener er gode værdier. Men i hvilke midler, man kan tage i brug for at opnå dem.«Ikke så ekstremKurrild-Klitgaard mener i det hele taget, at både Søren Pinds kulturkonservative og liberalistiske holdninger ofte i offentligheden opfattes som langt mere ekstreme, end de egentlig er. Han henviser til de famøse ti liberale teser, som Søren Pind var hovedforfatter på i 2003 - og som førte til den første af en række offentlige afklapsninger af Pind fra det Fogh-ledede Venstre.»I de ti teser stod der ikke noget om minimalstat eller at skatten skulle ned på nul procent. Nogle langt mere liberale ville formentlig kalde dem for tandløse. Søren Pind er ikke mere liberal end Uffe Ellemann Jensen eller så mange andre Venstre-folk fra midtfirserne til sluthalvfemserne,« siger han.Alligevel var holdningerne - og Søren Pinds erklæringer om, at man skal tale højt om udfordringer og idealer for at få dem til at slå an i befolkningen - uspiselig i Fogh-Venstre. Her var det et erklæret mål at blive et midterparti og en svoren doktrin at gennemføre de store samfundsforandringer med meget, meget små skridt ad gangen.Så da Søren Pind tabte kampen om overborgmesterposten til Ritt Bjerregaard, og i stedet blev valgt ind i Folketinget i 2005, var modtagelsen mildt sagt ikke overstrømmende.Pind beskrev selv i sin tiltrædelsestale som integrationsminister situationen med ord fra den franske præsident Nicolas Sarkozy om at gå i en ørken. Men samtidig har han ifølge venner altid fundet trøst i et andet Sarkozy-citat: »At vinderen er den, der bliver hængende længst.«Og med den gamle VU-kammerat Lars Løkke Rasmussens tiltræden som formand, ser Søren Pinds klassisk-liberale dagsorden ud til at have vundet.Flere af tesernes punkter - for eksempel om skattelettelser, fastfrysning af overførselsindkomster og nulvækst i det offentlige - er faktisk blevet til virkelighed eller foreslået af regeringen, påpeger den tidligere VU'er og cheføkonom i Venstre, Mads Lundby Hansen, der i dag er vicedirektør i CEPOS.»Her har Søren Pind været i stand til at se og sætte en dagsorden, der virkelig varer ved og som nu er ved at blive gennemført.« siger han.Spørger man Pinds gamle Venstre-ven i København, Martin Geertsen, hænger Pinds opstigen nøje sammen med den optimisme og følelse af genvunden identitet, der bredte sig i partiet, da Lars Løkke Rasmussen »endelig« erklærede sig klar til en efterlønsreform.»Folk har igennem årene stillet sig op og skældt ud og sagt, at Søren skulle holde sin kæft. Det toneleje kommer man kun op i, hvis man selv har en lille smule dårlig samvittighed over det, han har påpeget,« siger han.
