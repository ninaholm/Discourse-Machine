SKAT beskyldes for at opkræve penge ulovligt



Skattemyndighedernes måde at indkræve gæld fra borgerne på er dybt kritisabel. Det fremgår ifølge Berlingske af en rapport, som statens advokat, Kammeradvokaten, er ved at færdiggøre på opfordring fra Skatteministeriet. Undersøgelsen skal afklare, om Skats måde at opkræve penge på er lovlig og korrekt. Svaret er et klart nej.Skat opkræver blandt andet penge fra personer, som ikke længere skylder penge. Selv om deres gæld er forældet, fortsætter Skat med at tage en del af deres løn eller tvinger borgerne til at indgå afdragsordninger.Samtidig ser Skat ofte stort på de regler, der skal beskytte skyldnere, lyder en del af kritikken fra Kammeradvokaten.&raquo;Det er rystende. Én ting er, at man ikke opkræver det, man skal. Men at man opkræver penge, som man ikke har ret til, rækker langt videre. Skat går i baglommen på folk og tager deres penge,&laquo; siger Torben Bagge, partner og skatteekspert hos Advokatfirmaet Tommy V. Christiansen, til Berlingske.Michael Gøtze, professor i forvaltningsret ved Københavns Universitet, mener ifølge avisen, at kritikken fra Kammeradvokaten er så alvorlig, at det ikke kan udelukkes, at den kan komme til at koste ledende medarbejdere i Skat jobbet.Ritzau
