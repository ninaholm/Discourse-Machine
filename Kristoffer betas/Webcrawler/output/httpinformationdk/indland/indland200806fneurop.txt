FN: Europa bør ikke afvise flygtninge fra Irak
Flygtningestrømmen fra Irak vokser, samtidig med at EU afviser stadig flere asylansøgere. UNHCR advarer imod nye massetilstrømninger fra Syrien og Jordan, hvis disse lande følger EU's eksempel


Den fortsatte uro og vold i Irak har for første gang i fire år medført en vækst i tallet af asylansøgere fra dette land. Det viser tal, som netop er offentliggjort af FN. Den øgede tilstrømning af irakiske flygtninge kommer på et tidspunkt, hvor de europæiske lande er begyndt at smække dørene i for flere asylansøgere.FN's Flygtningehøjkommissariat (UNHCR) konstaterer, at det globale antal asylansøgere i 2007 er steget med fem procent til 647.200, og at irakere, der søgte "international beskyttelse i Europa" tegner sig for hovedparten af væksten svarende til 52.000 ansøgere.Flygtningehøjkommissær Antonio Gutteres advarer ved samme lejlighed Europa om, at konsekvenserne af at afvise irakiske asylansøgere kan blive, at lande i Mellemøsten følger det europæiske eksempel og udviser i tusindvis af mennesker, som så uundgåeligt vil blive til en endnu stærkere flygtningebølge, der efter alt at dømme vil søge mod Vesten."Jeg tror, det er meget vigtigt, at europæerne indser, at situationen ikke er til at sende irakerne tilbage," siger Guterres i et interview med Independent i forbindelse med den forestående Internationale Flygtningedag (fredag 20. juni, red.).Af de 2,3 millioner som ifølge UNHCR vurderes til at være fordrevet af kampene i Irak, har næsten to millioner fundet ly i nabolandene Syrien og Jordan, som kæmper med den økonomiske byrde, som massetilstrømningen har medført."Det er et uhyre negativt signal at sende til Syrien og Jordan, at de europæiske lande sender irakere tilbage i et antal af få tusinder, når de selv har taget imod i hundredtusindvis," siger Guterres. "Man kan forestille sig, hvad der vil ske, hvis Syrien og Jordan pludselig beslutter sig for at udvise disse mennesker. De vil næppe vende tilbage til Irak - derimod vil Europa stå over for en massiv tilstrømning."Bortset fra Mellemøsten-regionen har Sverige taget imod den største del af de irakiske flygtninge. Det har givet Södertälje, en mindre by uden for hovedstaden, tilnavne som Lilla Irak og Mosul on Stockholm, fordi den tog imod hver 20. af Europas irakiske asylansøgere. Nu har Sveriges højesteret imidlertid truffet den afgørelse, at der ikke længere er nogen væbnet konflikt i Irak, hvilket betyder, at irakerne herefter kun vil blive opfattet som flygtninge, hvis de kan bevise, at de individuelt er truet."Det har ført til flere afvisninger og et begrænset antal hjemsendelser," siger Guterres.Svensk dydsmønsterAlligevel er Sverige fortsat et af Europas dydsmønstre. I Grækenland, som ofte er det første EU-land, som de irakiske flygtninge kommer til efter at have krydset Tyrkiet, er andelen af irakere, som bliver anerkendt som flygtninge, tæt på nul. Det skaber problemer, da flygtninge ifølge EU's love kan sendes tilbage til deres første ankomstland. "Vi har anmodet de europæiske lande om at undlade at følge dette regelsæt og ikke sende mennesker tilbage til Grækenland," siger Guterres og forklarer, at tilbagesendelse til Grækenland er ensbetydende med tilbagesendelse til Irak.I sin seneste rapport om den irakiske flygtningekrise erklærede Amnesty International, at behandlingen af irakere, der søger beskyttelse i udlandet, har ændret sig hastigt til det værre. "Tvangsmekanismer såsom inddragelse af bistandsmidler for at anspore mennesker til at vende hjem, tvangshjemsendelser og manglende anerkendelse af individer som flygtninge er blevet mere udbredt," fastslår rapporten og tilføjer: "Antallet af lande, som nu forsøger at tvangsdeportere afviste irakiske asylansøgere, er rekordhøjt."De europæiske lande har vidt forskellige asylpolitikker, og flere af de nyeste EU-medlemmer var tidligere selv oprindelseslande for asylansøgere. Frankrig overtog formandskabet for Den Europæiske Union den 1. juli og har bebudet, at det vil fremlægge sit forslag til ny pagt om indvandring og asyl."Vi håber, at dette vil blive anledning for landene til at koordinere deres politik - ikke ved at anlægge den laveste fællesnævner, men ved at tage udgangspunkt i de bedste eksisterende praksisser," siger Guterres.© The Independent og InformationOversat af Niels Ivar Larsen
