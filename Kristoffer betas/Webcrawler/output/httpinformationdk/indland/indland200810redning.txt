Redningspakken er politikernes eneste mulighed
Trods fortsat finansiel uro fastholder finansministeren, at redningspakken for bankerne vil virke. Regeringen sender nu pakken til hastebehandling


Det er eneste skud i bøssen. Trods fortsat massiv uro på de internationale finansmarkeder i går, ser hverken politikere eller finanseksperter noget alternativ til den redningspakke, som blev vedtaget i weekenden. Den statsgaranti, som pakken giver de danske banker i ryggen, er for finansminister Lars Løkke Rasmussen (V) "det ultimative håndtag", politikerne har at dreje på."Man kan ikke give en statsgaranti flere gange," siger han.Ikke slået igennemMen regeringen måtte i går erkende, at garantien ikke har virket endnu. To dage efter, at pakken blev vedtaget, har danske banker fortsat store problemer med at låne penge i udlandet. Derfor besluttede økonomi- og erhvervsminister Lene Espersen (K) at sende pakken til førstebehandling i Folketinget i dag - med en forventet vedtagelse allerede i morgen.Forklaringen på den manglende effekt er ifølge Lars Løkke Rasmussen, at "budskabet lige skal sætte sig" i de internationale finansmarkeder. Han er ikke i tvivl om, at pakken vil virke efter hensigten - nemlig at tø pengestrømmene mellem bankerne op, så de igen vil turde låne penge af hinan-den. Men i modsætning til England, hvor staten køber bankaktier for at redde pen-geinstitutterne, understre-ger finansministeren, at den danske plan ikke har til for-mål at redde bankernes aktionærer.Tro på, at det virker"Det afgørende er, at gode, sunde danske banker har de penge, de skal have, for at låne ud til gode, sunde danske virksomheder", siger han.- Men hvad hvis det viser sig ikke at virke?"Jamen, det virker i forhold til udfordringen, nemlig at tø pengestrømmene op," siger Lars Løkke Rasmussen.Det samme budskab lyder både fra Dansk Folkeparti og fra den socialdemokratiske finansordfører Morten Bød-skov."Den model, vi har valgt, er den rigtige. Bankernes eget ansvar er understreget, og statsgarantien vil være med til at genoprette tilliden mellem bankerne," siger Morten Bødskov.Heller ikke professor An-ders Grosen fra Handelshøj-skolen under Aarhus Uni-versitet ser noget alternativ til den statslige garanti bag de danske banker. Men det kommer ikke bag på ham, at de udenlandske investorer trods den politiske aftale om garantien stadig ikke er trygge ved at låne danske banker penge."Man kan ikke forvente, at investorer vil sende milliarder efter noget, der bare er en politisk aftale. Det her kommer først til at virke, når loven er vedtaget," siger han.Kun fra Enhedslistens Frank Aaen lød der i går kritik af redningspakken. Han mener, at det er "samfundets og borgernes behov, der skal i centrum og ikke spekulan-ternes". I stedet for en statsgaranti foreslår han, at staten i tilfælde af bankkrak overtager ind- og udlån for "helt almindelige" borgere og lader resten krakke."Vi skal ikke fodre dem, der skabte krisen, men hjælpe de almindelige mennesker, der rammes af krisen," siger Frank Aaen.Ikke slut med uroSelv om bankerne med red-ningspakken igen kan få ad-gang til likviditet - og på trods af, at flere centralban-ker i går valgte at sænke den toneangivende rente, så vil det ikke være slut på den store uro på de internationale markeder, sagde statsminister Anders Fogh Rasmus-sen i går."Jeg tør ikke afblæse krisestemningen, for vi har jo set, hvordan markederne kører op og ned. Jeg tror bestemt, der stadig er behov for en fast hånd på rattet og er parat til at tage de skridt, der skal tages", siger Fogh.
