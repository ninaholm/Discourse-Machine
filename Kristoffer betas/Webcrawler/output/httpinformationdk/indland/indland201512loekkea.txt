Løkke vil ikke åbne europapolitikken for nejsigere



Folketingets partier kan se frem til endnu en stribe møder med statsminister Lars Løkke Rasmussen (V) om, hvad der skal blive konsekvensen af det danske nej ved folkeafstemningen i sidste uge.Men en generel åbning over for at lukke nej-partierne ind i europapolitikken bliver der ikke tale om i denne omgang, fastslår Løkke.Statsministeren vil have en politisk aftale, der bekræfter, at Folketinget ønsker medlemskab af Europol trods de danske vælgeres nej til at afskaffe retsforbeholdet og indføre en tilvalgsordning.&raquo;Så vi mere formelt over for Kommissionen kan sige, at det er Danmark, der ønsker en deltagelse i Europol. Vi drøfter også, om det er Europol eller om det er Europol Plus,&laquo; siger Løkke, efter at han fredag har mødtes med EU-Kommissionens formand, Jean-Claude Juncker, og EU-præsident Donald Tusk.Europol Plus er den betegnelse, statsministeren bruger for Europol samt nogle tilgrænsende retsakter om grænseoverskridende kriminalitet.Oven på vælgernes nej ved folkeafstemningen gik der ikke længe, før de partier, der havde anbefalet et nej, rejste krav om mere indflydelse på europapolitikken i Folketinget.I den seneste europapolitiske aftale mellem de traditionelt EU-positive partier står der blandt andet, at Danmark skal være så tæt på kernen af EU som muligt. Og derfor skal Danmark have færre forbehold.&raquo;Lars Løkke Rasmussens europapolitiske aftale er hældt ned ad brættet og smidt i skraldespanden. Vi vil have drøftelser om en ny kurs,&laquo; sagde Enhedslistens retsordfører, Pernille Skipper efter afstemningen, til Jyllands-Posten.Ritzau
