Daginstitutioner bliver private for at undslippe sparekniven
De kommunale daginstitutioner vil i stigende grad blive private. Det sker for at slippe de for kommunale besparelser og for samtidig at holde en vis pædagogisk kvalitet. Det er en trussel  mod velfærdssamfundet, som kan resultere i A- og B-institutioner, mener forsker. Socialminister  er uforstående over for kritikken
Mange kommunal institutioner s©ger om at blive private for at selv at kunne styre ©konomien. If©lge socialministeriens opg©relse er der knap 150 private institutioner ud af i alt ca. 4.500. Kritikere mener, det er endnu en knop°©skydning p? tendensen, at de, som har ressourcerne, beskytter sig selv og g?r egne veje. S? f?r vi A- og B-b©rnehaver. Det bryder solidariteten.model

I den kommunale naturbørnehave Bøgebjerg i Martofte på Fyn har forældrebestyrelsen søgt om, at få institutionen privatiseret. De har længe kæmpet for at overleve i en tid med kommunebesparelser, og ser nu privatisering som den eneste løsning.»Vi bliver hele tiden beskåret, og vi kan ikke klare mere, hvis der skal holdes en ordentlig faglig kvalitet i det pædagogiske arbejde. Med en privatisering håber vi på at få lov til at beholde den standard, vi har i dag,« siger bestyrelsesformand Anne Kathrine Skifter.Netop disse tanker ser Daginstitutionernes Landsforening (DLO) en tendens til, at flere kommunale daginstitutioner får. Der sket en stigning i antallet af kommunale daginstitutioner, som privatiseres eller søger om at blive det.Konkret drejer det sig om fire daginstitutioner, som har fået tilladelse og yderlige fire, som har søgt om privatisering inden for de seneste to år. Det er en kompliceret og langsommelig proces for en kommunal daginstitution at blive privatiseret. Derfor har DLO fået mange yderligere henvendelser fra institutioner, som søger rådgivning. Det har de ikke oplevet før.»Tidligere blev de kommunale daginstitutioner skånet for nedlæggelser. I dag er sparekniven så langt inde, at det også begynder at rasle for dem. Derfor vil mange nu privatiseres,« siger Nana Nyhuus Henriksen, som arbejder med DLO's rådgivning. Hun nævner, at den stigende interesse også skyldes den massive omtale af boomet af selvejende institutioner, som privatiseres. Det har gjort forældre bevidste om mulighederne.Brud på solidaritetenUmiddelbart virker det positivt for både forældre, pædagoger og børn, at daginstitutionerne privatiseres. Det er erfaringerne i hvert fald hos Gurreparkens Børnehus i Helsingør, som har været privat siden 2008.Her skal forældrene kun betale 100 kr. mere om måneden for en institutionsplads, der er mindre sygdom blandt personalet, og den lille institution kan overleve til glæde for børn med særlige behov. Samtidig er økonomien blevet mere overskuelig.»Da vi var en kommunal institution, skulle vi betale til diverse puljer. Vi skulle også pludselig betale, hvis kommunens hjemmeside skulle laves om. De overraskelsesudgifter slipper vi for i dag, fordi vi kender vores eget budget,« siger leder Hanne Nielsen.Men der er en bagside af medaljen, mener børne- og familieforsker Per Schultz Jørgensen. Han er forstående over for valget, men som samfund, mener han ikke, vi kan leve med det.»Vores velfærdssamfund hænger ikke sammen, hvis dem, som har ressourcerne, beskytter sig selv og går egne veje. Så får vi A- og B-børnehaver. Det bryder solidariteten og er et angreb på livsnerven i vores velfærdssamfund,« siger Per Schultz Jørgensen.Han mener, der kan være udmærkede begrundelser for at blive privatiseret, men på længere sigt bliver det en udvikling i den forkerte retning.»Det kan føre til, at den stærke forældregruppe senere går yderligere egne vegne. Dermed bliver vi endnu ringere til at bekæmpe den negative sociale arv, dér hvor vi burde gøre det,« siger Per Schultz Jørgensen.Politisk opgaveOgså socialordfører for Socialdemokraterne, Mette Frederiksen, er bekymret over tendensen.»Det er en negativ udvikling, fordi det er en reaktion på en ringe kvalitet i vores børns liv. Det er for dårligt, at vi som samfund ikke er i stand til at levere en ordentlig børneindsats på grund af den politik, der er blevet ført af regeringen og DF,« siger hun og fortsætter:»Jeg synes, det er en politisk opgave at sikre, at der er ordentlige udviklingsmuligheder i vores kommunale daginstitutioner. Hvis det er for svært at drive daginstitutioner rundt omkring, så skal det laves om, frem for at hele områder privatiseres.«Socialminister Benedikte Kiær (K) undrer sig imidlertid over kritikken. Hun skriver i sit svar til Information, at Danmark har nogle af verdens bedste dagtilbud, som vi også er internationalt berømt for.»Dertil kommer, at de seneste tal fra Danmarks Statistik siger, at der er knap 150 privatinstitutioner på landsplan ud af i alt ca. 4.500. Det er et meget begrænset antal, når man tænker på, at det har været muligt at etablere privatinstitutioner siden 2005, « skriver Benedikte Kiær.Hun er glad for, at forældre har muligheden for at vælge den type institution, der passer til deres behov.
