Hvilke problemer kan man løse med en løgn?
Engang kunne man regne med, at faglige udmeldinger fra det offentlige var saglige og velbegrundede – i dag kan man roligt regne med, at de er politisk manipulerede. Tilsyneladende vurderes det ikke længere som særlig vigtigt, hvordan tingene egentlig hænger sammen


Isidste uges kommentarhavde jeg lejlighed til at udtrykke min tvivl om, hvorvidt den demokratiske debat og vores måder at kommunikere med hinanden på i dag er modne nok til, at vi kan slippe godt fra håndteringen af samtidens mange alvorlige problemer i Danmark og verden. Der er flere problemer i dette.Tilsyneladende vurderes det ikke længere som særlig vigtigt, hvordan tingene egentlig hænger sammen. Den sidste tids polemik om landbrugets kvælstofbelastning af vandmiljøet er et fint eksempel – men er i realiteten kun en ganske lille dråbe i havet i hele denne problemstilling, som efterhånden i mine øjne ligner en epidemi. Data, analyser og forskningsresultater behandles efterhånden ligesom debatindlæg på de sociale medier – de er interessante, hvis de støtterminesynspunkter, ellers ikke! Resultatet er, at næsten al kommunikation manipuleres til spin, der skal støtte bestemte interesser, ideologier og holdninger etc.I min ungdoms arbejdsliv kunne man regne med, at faglige udmeldinger fra det offentlige i høj grad var saglige og velbegrundede – i dag kan man roligt regne med, at de er politisk manipulerede i bestemte retninger afhængig af afsenderen, og at de offentlige fagfolk enten ikke tør protestere, eller at de, der måske kunne gøre det med en vis vægt, er gået på pension eller har fået andet arbejde.
