Tidligere borgmester går i rette med Løkke



 Tidligere amtsborgmester i Nordjyllands Amt, Orla Hav (S), beskylder Lars Løkke Rasmussen for historiefordrejning i sagen om Løkke Rasmussens skatteyderbetalte cigaretter. Det var bestemt ikke normen, at der blev røget og drukket på skatteydernes regning i amtsverdenen i slutningen af 1990'erne, siger Hav og afviser dermed Lars Løkke Rasmussens forklaring. "Der var ikke nogen kultur med, at man bare købte bajere og smøger på skatteydernes regning. Det var ikke normen, der var gældende," siger Orla Hav. 
ritzau

