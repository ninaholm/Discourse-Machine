Byråds miljøkrav forhaler skifergasprojekt
Et overraskende klart flertal i Frederikshavns byråd forlanger en fuld VVM-miljøvurdering, før der eventuelt gives grønt lys til det franske olieselskab Totals efterforskningsboring efter skifergas i Vendsyssel. Modstandere er glade, mens olieselskaber er bekymrede
I Frederikshavn Kommune har modstandere af udvinding af skifergas i kommunen indsamlet 6.000 underskrifter.Onsdag aften besluttede byrådet i kommunen, at der først må foretages prøveboringer, når der er foretaget en fuld VVM-miljøvurdering.

En demonstration foran rådhuset og 6.000 lokale underskrifter gjorde udslaget. Et stort flertal i Frederikshavns byråd trodsede onsdag aften egne fagfolks indstilling og vedtog, at det franske olieselskab Total og det statslige Nordsøfonden ikke må indlede efterforskningsboring efter skifergas i undergrunden ved landsbyen Dybvad, før der er gennemført en fuld VVM-miljøvurdering (vurdering af virkninger på miljøet, red.) af prøveboringen. Beslutningen betyder formentlig, at efterforskningsboringen, der skulle være indledt i april, forsinkes og næppe giver endelige resultater før i 2015.&raquo;Hvis byrådet havde fulgt forvaltningens indstilling, ville vi have vidst senest i juni 2014, om der overhovedet er gas. Det må vi nu vente måske yderligere et år på at få at vide,&laquo; sagde Totals projektkoordinator, Henrik Nicolaisen, til Nordjyske.dk efter byrådsmødet. Allertidligst to år herefter kan man i bekræftende fald være klar til en produktionsbeslutning.&raquo;Vi er overraskede over byrådets afgørelse, og vi må nu prøve at finde ud af, hvad det er for yderligere oplysninger, kommunen ønsker, der skal inddrages via VVM-vurderingen,&laquo; siger Peter Helmer Steen, direktør i Nordsøfonden, der repræsenterer 20 procent af Totals licens i efterforskningsprojektet.Blandt modstanderne af skifergasprojektet er der stor tilfredshed.&raquo;Vi er glade for, at de ikke sagde ja til at starte boringen,&laquo; siger Aage Olsen, aktiv i gruppen Skifergas Nej Tak, der sammen med blandt andet Vendsyssel Energi- og Miljøforening og Danmarks Naturfredningsforening har stået for protesterne.&raquo;En modig og klar lokalpolitisk markering af, at de natur-, miljø- og sundhedsmæssige problemer ved Totals planlagte efterforskning langtfra er ordentligt belyst,&laquo; siger Tarjei Haaland, klima- og energimedarbejder i Greenpeace.Radioaktivt?Såvel kommunens Center for Teknik og Miljø som Plan- og Miljøudvalgets flertal havde indstillet til byrådet at give Total og Nordsøfonden tilladelse til efterforskningsboringen uden en fuld, forudgående VVM-undersøgelse, eftersom &raquo;anlægget ikke forventes at medføre en væsentlig påvirkning af miljø, grundvand, landskab eller miljøområder.&laquo;Modstanderne har blandt andet anført, at den alunskifer, der skal bores i, kan have et radioaktivt indhold og derfor måske præsenterer et særligt problem.&raquo;Om affaldshåndteringen har der i materialet til kommunen bare stået, at det vil blive bortskaffet efter gældende dansk lovgivning. Dermed har man kunnet skjule, at der er rimeligt store chancer for, at der også bliver tale om radioaktivt affald,&laquo; siger Aage Olsen.Nordsøfondens direktør finder det bekymrende, hvis et krav om VVM-vurdering af selv indledende efterforskningsboringer kommer til at danne skole.&raquo;Hvis det her bliver praksis, er det svært at se for sig, at man kan fortsætte efterforskning på land. Der har jo været lavet adskillige efterforskningsboringer efter olie eller gas, hvor der aldrig har været krævet en fuld VVM-miljøvurdering, men blot en miljøscreening som den, der var lagt op til i Frederikshavn,&laquo; siger Peter Helmer Steen.Stor usikkerhedI Frederikshavn Kommunes Plan- og Miljøudvalg stemte kun ét medlem imod at give selskaberne boretilladelse, men på onsdagens byrådsmøde, hvor protesterende borgere fyldte tilhørerpladserne, stemte overraskende alle socialdemokrater, SF&rsquo;ere, konservative og Dansk Folkepartis repræsentanter imod tilladelsen. Kun venstreborgmester Lars Møller og hans syv partifæller samt et uafhængigt byrådsmedlem stemte for. 21 mod ni lød resultatet.&raquo;Jeg opfatter beslutningen som et politisk signal. Det er ikke en beslutning truffet på et fagligt korrekt grundlag, når flertallet forlanger en fuld VVM-undersøgelse. Der er nogle i byrådet, som er imod skifergas-udvinding for enhver pris, men der er andre, som har ønsket at sende et signal til miljøminister Ida Auken (SF) og klimaminister Martin Lidegaard (R) om at komme mere på banen i denne sag,&laquo; siger borgmester Lars Møller.&raquo;Vi kan jo mærke, at der ude i samfundet er usikkerhed om det her. Vi har modtaget 6.000 underskrifter mod projektet, og det vil jeg selvfølgelig orientere ministrene om. Det er ikke kommunen, der i sidste ende kommer til at beslutte, om man skal hente skifergas op fra undergrunden. Det bliver Folketinget, ligesom det er Folketinget, der har solgt retten til efterforskning.&laquo;Om sin egen holdning til projektet siger Lars Møller, at han gerne vil vide, om der er skifergas eller ej i undergrunden under Vendsyssel.&raquo;Vi har fået at vide, at der er 20 procent chance for at finde gas fire kilometer nede i undergrunden og 80 procent chance for, at der ikke er noget. Det er fornuftigt at få undersøgt, hvad der måtte være. Derefter skal der laves alle nødvendige undersøgelser om miljøpåvirkningen &ndash; dét vil til den tid blive lagt til grund for min holdning,&laquo; siger Lars Møller.Total har kaldt projektet &raquo;Danmarks næste store energieventyr&laquo;, som &ndash; hvis der findes gas &ndash; kan &raquo;betyde nye job og vækst i den lokale økonomi&laquo; og dertil &raquo;en årlig indtægt i milliardklassen til den danske stat.&laquo;Kritikerne frygter grundvands- og miljøpåvirkningen ved brug af den såkaldte &rsquo;fracking-teknik&rsquo;, hvor gassen presses ud af skiferlagene via horisontale boringer i 4.000 meters dybde. Her skaber vand under højt tryk iblandet relevante kemikalier sprækker i skiferen og tvinger derved gassen fri.Dertil er blandt andet Greenpeace og den grønne tænketank Concito bekymrede over den ekstra klimabelastning, der kan blive tale om, hvis man her og andre steder i Europa tager hul på at udvinde skifergasreserverne.&nbsp;
