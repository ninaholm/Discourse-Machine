OECD: Krisen vil blive langvarig
Cheføkonom tegner et pessimistisk billede af verdensøkonomien - bakkes op af konservativ økonom


Den internationale finanskrise vil blive langt værre end først antaget.Det er konklusionen på en analyse offentliggjort af den internationale økonomiske samarbejdsorganisation, OECD."Den krise, som for tiden ryster markederne, er den værste siden den store depression i 1930'erne. Finanskrisen æder ind til benet på realøkonomien, og vi må revurdere den måde, vi opfatter økonomien på".Så pessimistisk lød det fra OECD-cheføkonom Klaus Schmidt-Hebbel, da han fremlagde sin rapport i denne uge.Schmidt-Hebbel er ikke politiker. Hans udtalelser er afmålte. Han tager sig tid til at tænke over spørgsmålene, og han ved, at alle udtalelser kan - og vil blive - tolket af markederne, spekulanterne og på børserne.Det er den verden, man opererer i som nationaløkonom i den internationale superliga, og hvis man repræsenterer en organisation, hvis analyser altid citeres af regeringer og kreditinstitutioner.Men det betyder ikke, at cheføkonomen afviger fra at beskrive verdensøkonomien i dystre toner. Der er mere mol end dur over hans beskrivelse af udsigterne."Længden og dybden af denne krise er svært at forudse, men omkostningen enorm for lånemarkedet, for aktiemarkedet og for størrelsen af de hjælpepakker, der vedtages," siger Schmidt-Hebbel.Dette er ikke en briefing for de uindviede. Sproget er ofte teknisk - men ikke opstyltet. En alvorlig situation kræver et nøje afstemt ordvalg. Hebbel-Schmidt er diplomat såvel som nationaløkonom.Han mener, at mange politikere har været for optimistiske i forhold til krisen.Både USA's præsident, George W. Bush, og den franske præsident, Nicolas Sarkozy, har fremhævet, at der er op- og nedture i økonomien, og at denne igangværende krise 'kun' er en del af de såkaldte 'konjunkturcyklusser', som den internationale økonomi altid gennemgår.I ukendt farvandDet synspunkt accepterer Schmidt-Hebbel ikke. I et usædvanligt skarpt tonefald forkaster han denne opfattelse som "uigennemtænkt". Det er som om, han i et kort øjeblik glemmer, at han skal formulere sig varsomt."Det er naturligvis rigtigt, at vi har set 'konjunkturcyklusser' før. Men disse er anderledes. Den nuværende krise kan ikke sammenlignes med andre, dvs. tidligere kriser. Vi er ukendt farvand," siger Schmidt-Hebbel.Han påpeger, at det er første gang, vi ser en krise, der er startet i den finansielle sektor. Under tidligere depressioner og lavkonjunkturer har årsagen været en opbremsning i realøkonomien. Produktionen er gået i stå, og det har derefter bredt sig til den finansielle sektor.Denne gang er det anderledes. Det særegne ved denne krise er, at den er startet i den finansielle sektor, og at den derefter har bredt sig til den ellers sunde realøkonomi."Denne kriser handler om, at det økonomiske samlebånd er gået i stå," siger Schmidt-Hebbel.Han mener, at der kun er en måde at løse krisen på; ved offentlige indgreb. Men det er ikke nok:"Vi i OECD har hilst stats-indgriben velkomne. Men det er ikke nok at gribe ind. Det, der kræves, er ikke bare hjælpepakker, men også reformer, der går i dybden, og som råder bod på problemets årsager," siger Schmidt-Hebbel.Det synspunkt deles af professor Robert Skidelsky. Han mener, at det er på tide at revidere det, han kalder "det neoklassiske dogme", altså den opfattelse, at markedsmekanismen regulerer og bringer balance. Han ser positivt på de nye vinde, der blæser fra OECD.Det er tid til mere regulering. Industrien skal overlades til sig selv, men den finansielle sektor skal bringes under kontrol, siger Robert Skidelsky.
