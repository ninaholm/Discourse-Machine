Skyggespil om rød finanslov
Venstre byder sig til. Men også i år ser det ud til, at SRSF-regeringens finanslov skal vedtages med Enhedslistens stemmer. Hvis parterne ellers kan blive enige. Den ubekendte i ligningen er igen 25 medlemmer af Enhedslistens hovedbestyrelse
Finansminister Bjarne Corydon ser ud til at kunne blive enig med Enhedslisten. Hvis ikke, står Venstre parat.

Meget skal gå galt, hvis ikke finansminister Bjarne Corydon (S) og Enhedslistens tre finanslovforhandlere en dag i november træder ud af glasdøren i Finansministeriet – og i år sammen! – for at præsentere en aftale om næste års finanslov.Efter sidste års dramatiske scene, hvor Enhedslisten valgte at udstille uenigheden med finansministeren ved at blive væk fra det traditionelle pressemøde og istedet afholde sit eget er underlægningsmusikken i år anderledes afdæmpet – og ikke mindst efter forårets dagpengeaftale mellem SRSF-regeringen og dens støtteparti.En aftale som forlænger uddannelsesordningen frem til nytår og indfører en ny arbejdsmarkedsydelse svarende til kontanthjælp fra årsskiftet og frem til 2017.Enhedslisten vil være medSidste år krævede Enhedslisten nemlig ikke blot, at Bjarne Corydon løste problemet med dagpengemodtagerne, som falder ud af systemet på grund af den forkortede dagpenge- og optjeningsperiode, men også fandt en kroneforkrone-erstatning for SRSF-regeringens skatteaftale med Venstre og Konservative. Ingen af delene lykkedes som bekendt, da Enhedslisten – med politisk ordfører Johanne Schmidt-Nielsens ord – »vurderede, at den parlamentariske situation var anderledes, end den er«. (Enhedslisten troede, at Venstre stod klar til at lave en finanslovaftale. En aftale Liste Ø skønnede ville være endnu dårligere).I år kræver Enhedslisten foreløbig, at finansministeren lemper finanspolitikken og pumper flere penge ud i samfundet for at få gang i beskæftigelsen.Finansministeren foreslår ganske vist at øge de offentlige investeringer med knap tre milliarder kroner til 44 milliarder i 2014, og dermed understøtte den private beskæftigelse med 15.000 personer, men så er det også slut. Som Bjarne Corydon understregede igen og igen tirsdag ved fremlæggelsen af finanslovforslaget Vækst og balance, så medfører det nemlig et såkaldt strukturelt underskud på 0,4 procent af BNP i 2014. Og da grænsen for underskuddet i den såkaldte budgetlov er 0,5 procent vil alt andet være »ufornuftigt«, »uansvarligt« eller blot »ikke ansvarligt«.Når Enhedslisten imidlertid er omhyggelig med ikke at sætte tal på, hvor mange milliarder kroner finanspolitikken skal lempes med – og hvor mange tusinder ekstra job, der skal skabes – så skyldes det to ting: Dels netop erfaringerne fra sidste år, og dels at Enhedslisten endnu ikke har opgjort sin smertegrænse. Altså har sat sig ned og tænkt igennem, hvad støttepartiet egentlig vil tage et folketingsvalg på.Uden en sådan trussel ved Enhedslisten godt, at det ikke kan tvinge regeringen til noget som helst ved forhandlingsbordet. Omvendt ønsker partiet også at have frie hænder længst muligt, hvis den offentlige debat ændrer sig i løbet af efteråret.Venstre står på springFør sommerferien var Enhedslisten klar til at tage et folketingsvalg på dagpengesagen vel vidende, at flertallet af danskerne ønskede en løsning. Med andre ord: Hvis Enhedslisten skal have held med at true med et folketingsvalg, så skal det være en vindersag.Uanset hvad, bliver det i sidste ende de 25 medlemmer af Enhedslistens hovedbestyrelse, som afgør om forhandlingsresultatet er i overensstemmelse med årsmødevedtagelsen fra maj, hvor kravene til en finanslovaftale blev skærpet. En finanslovaftale skal ikke blot afspejle »markante forbedringer«. Aftalen skal også markere et »brud« med regeringens politik og kunne begrundes ud fra »en aktuel politisk og strategisk vurdering«. Hovedbestyrelsen blåstemplede finanslovaftalen for 2013 med stemmerne 15 for og ni imod og en fraværende.Hovedbestyrelsen har endnu ikke udstyret folketingsgruppen med et forhandlingsmandat, men er kun kommet med den generelle udtalelse, som i sidste uge dannede udgangspunkt for partiets sommergruppemødet. Heri hedder det blandt andet, at »med udtalelsen vil vi sætte en anden dagsorden end den, højrefløjen fastslagde gennem 10 år, og hvis økonomiske rammer den nuværende regering har holdt sig inden for«.Der er dog ingen tvivl om, at Enhedslisten inden forhandlinger spiller ud med såkaldt velfærdsløft, som udløser et øget antal offentligt ansatte – hvad enten det bliver sosu-assistenter eller flere flere pædagoger i daginstitutionerne.Men hvordan finansministeren og Enhedslisten løser denne gordiske knude, har ingen af de to parter et bud på i dag.Lykkedes det ikke for Bjarne Corydon at blive enig med Enhedslisten, står Venstre parat. Partiets finanspolitiske ordfører, Peter Christensen, har ligefrem opfordret finansministeren til først at forsøge den mulighed og beskrevet finanslovforslaget som »så fredeligt, at der ikke er noget, som kan hidse mig op« – selv om han efterlyser en fremrykning af de allerede aftalte skattelettelser. Men Peter Christensen har også understreget, at det tidligere regeringensparti forudsætter, at »regeringen har sit parlamentariske grundlag på plads, som præmis for, at vi stemmer for finansloven«. Og da den til enhver tid siddende regering ifølge grundloven skal træde tilbage, hvis den ikke kan få vedtaget sin finanslov, vil det i den situation nok alligevel være at friste Peter Christensen &amp; Co. over evne.
