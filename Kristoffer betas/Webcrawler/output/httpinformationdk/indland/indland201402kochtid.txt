Koch: Vi skal tidligt ind og hjælpe svage ledige mest
Carsten Koch lægger op til "markant skift" i indsats for ledige. Ressourcerne skal især bruges på de ufaglærte
Carsten Koch-Udvalgets endelige anbefalinger fremlægges på et pressemøde i Beskæftigelsesministeriet tirsdag

Det skal være slut med, at alle ledige får samme hjælp og bliver mødt med samme krav. Fremover skal ledige tidligt have individuel hjælp til at komme tilbage i job – og så skal især ufaglærte ledige have adgang til jobrettet uddannelse.Det fastslår Carsten Koch, som tirsdag præsenterer regeringens ekspertudvalgs anbefalinger til en ny beskæftigelsesindsats.»Den fremtidige indsats skal bygge på en systematisk afklaring af de lediges jobmuligheder. Denne profilafklaring skal samtidig sikre, at der hurtigt kan blive sat fokus på ledige, der risikerer langtidsledighed, og iværksat særlige tiltag for dem i jobcentrene.«»Andre ledige skal til gengæld selv kunne vælge, om de ønsker hjælp fra a-kassen eller jobcentret de første seks måneder af deres ledighedsperiode,« siger Carsten Koch.Carsten Koch-udvalget afleverer nu39 anbefalingertil en ny og bedre arbejdsmarkedspolitik, der varigt løfter beskæftigelsen, til regeringen.LÆS:Reform af jobindsats kan få flere i job vurderer udvalgI rapporten har udvalget haft særlig opmærksomhed på behovet for en tidlig, aktiv og mere effektiv indsats, efter at dagpengeperioden er blevet skåret ned fra fire til to år. Dermed skal den ledige hurtigere i gang med en nyt job for ikke at falde ud af dagpengesystemet.»Vi lægger op til et markant skift i indsatsen, hvor ressourcerne især bliver brugt på jobrettet uddannelse og uddannelse, som er målrettet ledige med færrest kompetencer.«»Vi foreslår blandt andet, at ufaglærte ledige får en særlig ret til et uddannelsesløft, og at alle ledige skal have ret til seks ugers jobrettet uddannelse, hvis de ikke har fundet job inden for et halvt år,« siger Carsten Koch.LÆS:Beskæftigelsespolitikken fungerer ikke, siger ministerEkspertgruppens anbefalinger bygger ifølge Carsten Koch på, at der er et stort potentiale i at målrette tilbuddene til den enkelte ledige og ikke spilde deres tid og offentlige ressourcer på tilbud uden effekt.Den kritik har flere gange været rejst af den nuværende indsats.LÆS:Aftale om beskæftigelsesindsats før sommer
