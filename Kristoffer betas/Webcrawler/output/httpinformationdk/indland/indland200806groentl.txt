Grønt lys for golfture i ministerbil



 Det er inden for reglerne, når den konservative økonomi- og erhvervsminister Bendt Bendtsen tager sin ministerbil til jagt- eller golfarrangementer. Ministeriets administrationsafdeling blåstempler turene, som anses som en del af ministerens arbejde, hvor Bendt Bendtsen mødes med sit netværk. 
"Man skal tænke på, at der er en særlig kutyme i det private erhvervsliv for, at man tit mødes til arrangementer på for eksempel golfbanen eller i få tilfælde i forbindelse med en jagt eller lignende," siger administrationschef i Økonomi- og Erhvervsministeriet, Jesper Olesen. 
ritzau

