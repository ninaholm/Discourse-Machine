'Retter af, retter til, retter ind'
Integrationsministeren har skolepigeagtigt deponeret sin loyalitet hos Fogh, påpeger Informations læsere
Birthe Rønn Hornbecher ikke nogen høg på sit post, men snarere en kanariefugl, hvor der er behov for en ørn, mener Informations læsere.

Hvad er det med Birthe Rønn Hornbech og bommerter? Er Venstres integrationsminister ophav til dem - eller offer for dem? Det spurgte Information sine læsere om sidste fredag. Og som afrapporteret i onsdags er der blandt de mere end et halvt hundrede svar betydelig sympati for ministeren og hendes udsatte stilling. Men der er sandelig også kritiske røster.Fra Afghanistans Kabul skriver den EU-udsendte Poul Smidt: "Da hendes ministerium kom under beskydning for ikke at give folk de rettigheder, de har, og ikke oplyse om de rettigheder, de har, var hun ikke hurtig nok til at love den benhårde overholdelse af de love, som hun forvalter."Også Bettina Post, formand for Dansk Socialrådgiverforening, har et bud:"Hun har taget en fuldstændig umulig opgave på sig, fordi det er ekstremisterne i Dansk Folkeparti, der bestemmer integrationspolitikken i det 'Danmark på nedtur', vi i øjeblikket er magtesløse vidner til. Måske skulle Birthe Rønn Hornbech overveje at lukke af for dialogen med DF-ekstremisterne."En læser, der gemmer sig under pseudonymet 'Lord Beyond' skriver: "En debattør omtaler Rønn Hornbech som en høg. Jeg mener nu, der mere er tale om en kanariefugl på en post, hvor der er behov for en ørn."Faderlig autoritetNogle læsere vælger at anskue sagen psykologisk. Birgitte Wang påpeger:"Det er lykkedes Fogh at aktivere Rønn Hornbechs behov for en faderlig autoritet, som hun næsten skolepigeagtigt deponerer sin loyalitet hos."Agnete Wahl skriver: "Birthepigen. Alle middelklasseforældres drøm: Retter af, retter til, retter ind. Oh, piger, hvor er vi henne, når det koster? Vi ser stadig den anden side af den matte mønt: Birthepigen, der kælent lagde sin kind til Anders' skulder."Statsminister Fogh bidrog selv med et Birthe-bommert-bidrag, da han efter tirsdagens ministermøde erklærede til Ritzau:"Jeg synes, at hun er særdeles velegnet på en vanskelig post, og jeg kan fuldstændig afvise, at jeg skulle have fortrudt udnævnelsen af Birthe Rønn. Det kører udmærket. Ministrene ved, at de har min opbakning. Jeg er jo ikke sådan en, der render rundt og fyrer ministre. Jeg har faktisk tillid til ministrene."Måske kom statsministeren derved til selv at begå en bommert, som vil boomerange tilbage i nakken på ham, når han næste gang føler stærk trang til at omdanne sin regering.
