Stiftere skifter ikke parti



 De er færdige med dansk politik, hvis Ny Alliance ikke overlever. Det siger de to partistiftere, Naser Khader og Anders Samuelsen, efter Ny Alliances første turbulente år, som førte partiet i Folketinget, hvorefter først medstifter Gitte Seeberg og siden Malou Aamund gik. Sidstnævnte for at melde sig under Venstres faner. Naser Khader og Anders Samuelsen skifter imidlertid ikke til andre partier. Det er knald eller fald med Ny Alliance understreger de. "Jeg har satset alt på Ny Alliance. Derfor vil jeg kæmpe for partiet til sidste sekund. Jeg er kun i politik, så længe Ny Alliance eksisterer," siger Naser Khader til Ekstra Bladet. Anders Samuelsen er enig: "Sådan har jeg haft det, lige siden vi startede." 
ritzau

