DF-politiker raser over borgmesterbesøg i moské
'Islamisk Trossamfund skal isoleres', mener Dansk Folkepartis viceborgmester i Odense, der truer med at fjerne støtten til byens borgmester, efter han i går holdt tale til fredagsbøn
Odenses konservative borgmester holdt i går en tale ved fredagsbønnen i en moské i Vollsmose-bydelen i Odense. Det har fået byens viceborgmester, Alex Ahrendtsen, op i det røde felt, fordi han mener, borgmesteren dermed går de fundamentalistiske kræfters ærinde.

Odenses borgmester, Jan Boye (K), holdt i går tale ved fredagsbønnen i den omstridte moské på Ørbækvej i Odense.Det får viceborgmester, Alex Ahrendtsen fra Dansk Folkeparti til at råbe vagt i gevær. Han truer nu med at fjerne støtten til borgmesteren.- Hvad mener du om, at Jan Boye holdt tale i moskéen?"Jeg blev rystet og chokeret, da jeg fik det at vide. I pressemeddelelsen lød der en jublende tone fra Islamisk Trossamfund. Det er jo klart, for det er et scoop for dem - en fjer i hatten eller nærmere en appelsin i turbanen," siger Alex Ahrendtsen."Nu blåstempler vi deres fredagsbøn, og nu kan de misbruge borgmesteren og få de midler, de ønsker. Jeg tror ikke, han ved, hvem han har med at gøre. Det drejer sig om ekstreme muslimer, der adskiller sig fra dit og mit verdensbillede - det her er et knæfald. Når man er borgmester, er det så ikke ens pligt at tale til alle byens borgere?"- Jo, men hvorfor har han så ikke talt til den katolske kirkes 100 års jubilæum i søndags, hvorfor?"Han har selvfølgelig sin frihed, men ethvert valg har konsekvenser. Vi går i tænkeboks nu for at finde ud af, om vi fortsat vil støtte ham. Det er ærgerligt, at han viser så ringe en dømmekraft," siger Alex Ahrendtsen.Handler om magt- Mener du, at de muslimer, der kommer i moskéen, er fundamentalister?"Det er moskeen i hvert fald som udgangspunkt. Jeg ved bare, hvad Islamisk Trossamfund står for. De skal isoleres. De grupper skal vi slet ikke have noget med at gøre."- Risikerer man ikke, at de bliver mere marginaliseret, hvis man isolerer dem?"Tværtimod. Nu blåstempler vi dem. Det betyder, at de får flere tilhængere. Jo mere magt de kan udøve, jo bedre synes de, det er. De lever ligesom os politikere af magt. Men hos dem er det ikke bare en hyggelig præst med skæg og pibe i mundvigen, vi har med at gøre. Det er noget helt andet, de har på dagsordnen," siger Alex Ahrendtsen."De angler efter status, magt og accept. Det er derfor, de vil have en kæmpe moské, men der er kun to gældende kriterier for en moské: Den skal have en muslimsk prædikestol, og den skal være vendt mod Mekka. Så en palmehytte kan være en ligeså god moske. Når de vil have en stormoské, er det udtryk for, at de vil udvide deres magtsfære."Fundamentalist?- Du har tidligere ytret en række kontroversielle udtalelser mod islam. For eksempel har du sagt, at 'Vollsmose er en byld, og når man trykker på den, gør den ondt'. Handler det her i virkeligheden om, at du generelt ikke bryder dig om Vollsmose?"Det blev taget ud af en sammenhæng - jeg bor selv i Vollsmose. Jeg skulle have sagt, at det er ligtorn, som gør ondt, når man træder på den. Det går ikke på mennesket - men på emnet. Jeg har ikke noget imod muslimer," siger han.- Dine tidligere udtalelser og det faktum, at du skriver på det teologiske tidsskrift 'Tidehverv', opfattes af nogle som fundamentalistisk. Forstår du, hvis nogle vil mene, at du i virkeligheden er mere fundamentalistisk, end de muslimer, som du kritiserer?"Nej, de har ikke fatttet en brik - det er en smædekampagne. Jeg vil have, at muslimerne skal blive en del af mit fællesskab, at de bliver en del af min verden, at de deler de værdier, jeg har, og at de bliver en del af det, jeg står for, mens dine Enhedslisten-venner vil have dem til at blive i deres religiøse aflukke," siger Alex Ahrendtsen.
