Nye regler for piller til unge
Det stigende antal selvmord med smertestillende piller blandt unge skal nu bremses med en ny 18-årsgrænse for køb af smertestillende medicin.
Fra 7. marts må unge under 18 år kun købe smertestillende medicin på apoteket, og kun hvis de har en recept fra deres læge... 


 Det stigende antal selvmord med smertestillende piller blandt unge skal nu bremses med en ny 18-årsgrænse for køb af smertestillende medicin.
Fra 7. marts må unge under 18 år kun købe smertestillende medicin på apoteket, og kun hvis de har en recept fra deres læge. Det gælder fortsat, at unge skal være fyldt 15 år for at kunne købe anden medicin i håndkøb uden for apoteket.
Så sent som i sidste uges udgave af Information plæderede læger, psykologer, Børns Vilkår og Panodil-producenten medicinalfirmaet GlaxoSmithKline for at begrænse unges adgang til smertestillende piller og gøre de store pakker receptpligtige.
Antallet af selvmordsforsøg ikke mindst blandt unge piger - også kaldet panodilpiger - er steget eksplosivt de senere år. Forklaringen har til dels været en let adgang til pillerne, der ofte sælges i store pilleglas med 100 eller 300 piller. 

