Minister vil målrette sundhedskampagne mod de svage
Regeringen vil mindske uligheden i sundhedsvæsnet. Første skridt er, at sundhedsministeren vil have sundhedskampagner ’i øjenhøjde’ med dem, som har brug for at ændre leveform: de fattige og dem med korte uddannelser. Det prøver de allerede på i København, men det er lettere sagt end gjort, lyder det
I Bisperbjerg i København er middellevetiden 75,6 år, og det svarer nogenlunde til middellevetiden i Albanien. Derfor vil ministeren nu målrette sundhedskampagnerne mod de svage og udsatte grupper

Den stigende ulighed i sundhedssystemet får nu sundheds- og forebyggelsesminister Astrid Krag (SF) til at bebude et opgør med de hidtidige sundhedskampagner.Astrid Krag har netop bedt Sundhedsstyrelsen om et oplæg til, hvordan sundhedskampagnerne fremover kan blive målrettet mod dem, de egentlig burde være rettet mod: De fattige og dem med korte uddannelse som lever kortere end resten af danskerne.»Desværre er sundhedskampagner ofte ikke i øjenhøjde med de sociale grupper, som har brug for at ændre deres vaner. Jeg tror, at de nogle gange oplever en lidt moraliserende tilgang, hvor hovedbudskabet er: Du lever forkert. Og det kommer til at skygge for, hvad vi informerer om – og at mange mennesker i virkeligheden mangler redskaberne til at gøre noget ved det,« siger Astrid Krag.De senere år har den ene undersøgelse efter den anden afsløret, at din sundhed i høj grad afhænger af uddannelse og indkomst. På trods af mange politiske anstrengelser er der imidlertid ikke sket noget afgørende siden 1987, fastslog senest en rapport fra Institut for Folkesundhed i maj. Tværtimod. På flere områder er uligheden endda vokset i perioden fra 1987 og til 2010.En ulighed, som ikke blot er et problem for den enkelte. Ifølge en beregning fra Dansk Sundhedsinstitut kan der spares 30 milliarder kroner, hvis den tredjedel med de laveste uddannelser var lige så sunde som den midterste tredjedel.SRSF-regeringen har derfor i regeringsgrundlaget lovet at gøre op med denne stigende ulighed. Og sundheds- og forebyggelsesministeren starter i første omgang et såkaldt socialt servicetjek af sundhedsvæsnet, der skal rette op på »den sociale slagside i behovet for og brugen af sundhedsydelser«.Undersøgelserne afslører nemlig også, at resultatet afbehandlingen er afhængig af den sociale status. For eksempel har lavtuddannede større risiko for at dø af kræft inden for fem år efter efter at have fået diagnosen.»Vi er nødt til at sikre, at alle behandles lige i sundhedssystemet. Og det er ikke ensbetydende med, at alle skal behandles ens. Vi er nødt til at forholde os til, hvilke målgrupper vi har at gøre med,« siger Astrid Krag.Målrettet kampagneSundheds- og forebyggelsesministeren har blandt andet set på Københavns Kommune, hvor partifællen sundheds- og omsorgsborgmester Ninna Thomsen netop forsøger at målrette kommunens sundhedskampagner mod de kvarterer, som har mest brug for hjælpen.På Nørrebro er middellevetiden således 73,3 år mod 73,7 i Armenien og på Bispebjerg 75,6 mod 76,4 i Albanien. Mens middellevealderen blot få gader borte, i Indre By, er 80,4 år.Derfor ringer rygestopinstruktører for øjeblikket rundt til netop beboerne i Bispebjerg og tilbyder dem gratis hjælp til at holde op med at ryge. Mens 25 procent af beboerne ryger i bydelen, så er tallet for hele København 21 procent.Og Ninna Thomsen har netop foreslået, at de social dårligst stilledeborgere – mellem 45 og 65 år – på Vesterbro og Amager får tilbuddet om et sundhedstjek. Eneste krav: at de ikke har nogen formel uddannelse udover folkeskolen eller gymnasiet.Ifølge sundheds- og omsorgsborgmesteren har for meget af kommunikationen været rettet mod middelklassen og de højt uddannede.»Vi er nødt til at gå nye veje, fordi vi har ikke de klare beviser på, hvad der virker. Men skal vi have det frie og lige sundhedsvæsen om 10 år og have råd til at behandle alle, så skal vi knække nogle nødder og finde ud af, hvordan vi når de ufaglærte og kortuddannede. Akademikerne skal jo nok løbe rundt om søerne i København,« siger Ninna Thomsen.Selv om Sundhedsstyrelsen nu kommer med et oplæg til sundheds- og forebyggelsesminister, så mener direktør Else Smith dog ikke, at de hidtidige sundhedskampagner har været præget af moraliseringer, som har skræmt de mest udsatte grupper bort.Det har i hvert fald ikke været hensigten, understreger hun.»Formålet har været at sætte noget usundt på dagsordenen – og det kan så være tobak, alkohol eller noget andet. Og der har vi været bevidste om, at hvis det skal virke, så skal der også være en handlemulighed. Men det er da rigtigt, at vi argumenterer for det sunde liv. Det er det, vi har forstand på. Vi har ikke forstand på det gode liv. Men et sundt liv giver dig nu engang bedre mulighed for at vælge det liv, du ønsker. Et usundt liv øger risikoen for sygdomme, og disse begrænser dine drømme. Men sådan noget med fy-fy-det-må-du-ikke...Det synes jeg ikke, at vi har bedrevet i mange år,« siger Else Smith.I Kræftens Bekæmpelse erkender projektchef Niels Them Kjær dog, at for mange sundhedskampagner har været rettet mod de forkerte. Niels Them Kjær nævner for eksempel, at rygestopkurserne viste sig fortrinsvis at tiltrække funktionærer. Hvilket er grunden til, at Kræftens Bekæmpelse i den nye kampagne Kom &amp; Kvit er gået fra, at deltagerne skulle føre dagbøger, og til, at de nu ser billeder og video og snakker om deres erfaringer.»Sundhedsministeren har ret i sin analyse. I de seneste 20 år har myndighederne nok i for høj grad skrevet til sin egen målgruppe. Men vi er klar over det og prøver nu at gøre noget ved det. Så det er gode tanker. Men det er altså nemmere sagt end gjort,« siger Niels Them Kjær.
