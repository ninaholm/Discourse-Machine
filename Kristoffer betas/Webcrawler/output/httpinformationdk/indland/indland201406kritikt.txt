Kritik af tilsyn: Sundhedsminister klar til lovændringer
Nick Hækkerup varsler opgør med Sundhedsstyrelsens procedurer efter kritik af tilsynsmyndigheden
&raquo;Det er helt grundlæggende, at vi skal kunne have tillid til vores sundhedssystem. Og det kræver et tilsyn, der fungerer, og at der bliver reageret tilstrækkeligt på de sager, der dukker op,&laquo; siger sundhedsminister Nick Hækkerup

Der skal gøres op med både kulturen internt i Sundhedsstyrelsen og med den måde, den offentlige myndighed fører tilsyn med læger og andre sundhedspersoner på.Det siger sundhedsminister Nick Hækkerup (S), efter at en international rapport giver kritik af Sundhedsstyrelsen og fremhæver i alt 57 områder, hvor der kan ske forbedringer.&raquo;Det her kommer til at give anledning til ændringer med vores embedslæger og i forhold til Sundhedsstyrelsen, og hvis det kræver ændringer i forhold til lovgivningen, så gør vi det.&laquo;&raquo;Det er helt grundlæggende, at vi skal kunne have tillid til vores sundhedssystem. Og det kræver et tilsyn, der fungerer, og at der bliver reageret tilstrækkeligt på de sager, der dukker op,&laquo; siger Nick Hækkerup.Rapport:Sundhedsvæsenets kontrolsystem er for slaptIfølge eksperterne er tilsynet overordnet set velfungerende på en betydelig del af de undersøgte områder, men eksperterne peger samtidig på, at der er plads til forbedringer.Eksempelvis mener de, at samarbejdet mellem Sundhedsstyrelsens embedslæger og den centrale tilsynsenhed kan blive bedre.Det var daværende sundhedsminister Astrid Krag (S), der sidste år tog initiativ til den uvildige undersøgelse. Det skete på baggrund af en række sager, hvor Sundhedsstyrelsen blev kritiseret.LÆS:Patientforening støtter kritikken af SundhedsstyrelsenNick Hækkerup har nu bedt Sundhedsstyrelsen komme med sine bud på, hvordan man kan komme kritikken i møde.Handlingsplanen skal komme midt i september, men Hækkerup har allerede udpeget de vigtigste områder.&raquo;Der skal ske en modernisering af vores embedslægefunktion, og så skal der ske et kvalitetstjek af de såkaldte forvaltningsretslige procedurer, så vi kan sikre, at tingene fungerer internt i Sundhedsstyrelsen,&laquo; siger sundhedsministeren.Styrelse trods kritik: Man kan være tryg ved vores tilsynSundhedsstyrelsen lover danskerne, at man allerede nu kan være helt tryg ved tilsynet af de sundhedsfaglige personerDet slår styrelsens direktør, Else Smith, fast overfor Ritzau, selvom en ekstern rapport onsdag kritiserer styrelsen for ikke at leve op tilbest practiceog samtidig udpeger 57 områder, hvor der er plads til forbedringer.&raquo;De har undersøgt 35 konkrete sager, men man kan ikke sætte en finger på noget der. Vi har fulgt de rammer og retningslinjer, vi skal. Det er vi glade for, og derfor kan vi også sige til en danske befolkning, at man kan være helt tryg ved det tilsyn, vi bedriver.&laquo;&raquo;Jeg tror, at det er vigtigt at forstå, at det, vi bliver målt op imod, er det ideelle tilsyn. Så hvis vi skulle levere det, så skulle vi rette op på de her punkter. Når det så er sagt, så er der også nogle kritikpunkter, som jeg kan genkende, og som vi arbejder på,&laquo; siger Else Smith.De eksterne, internationale eksperter peger blandt andet på, at den interne kommunikation i Sundhedsstyrelsen skal ændres, hvilket handler om, at der er en meget lukket kultur.Derudover noteres det, at samarbejdet mellem Sundhedsstyrelsens embedslæger og den centrale tilsynsenhed kan blive bedre.Sundhedsstyrelsen skal nu lave en handlingsplan, som skal lande på sundhedsminister Nick Hækkerups (S) bord i september.Han lægger op til store forandringer og er klar til at ændre lovrammerne om nødvendigt. Ifølge Else Smith er arbejdet med kritikken allerede i gang.Rapporten blev således bestilt sidste år af daværende sundhedsminister Astrid Krag (SF) på baggrund af en række konkrete sager, hvor Sundhedsstyrelsen blev kritiseret.&raquo;Det er et løbende arbejde med at forbedre vores procedurer. Vi er allerede i gang med at se på, hvordan man kan arbejde på en anden måde. Hvis man ser på kulturen internt, så er det noget, der tager lidt længere tid,&laquo; siger Else Smith.
