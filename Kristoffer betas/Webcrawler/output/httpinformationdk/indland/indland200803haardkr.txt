Hård kritik af ny lægeuddannelse



 Fremtidens læger vil være dårligere rustet til at redde patienter med hjertestop og andre almindelige medicinske sygdomme, skriver Dagens Medicin. Årsagen er den nye såkaldte basisuddannelse, som erstatter turnus lige efter lægestudiet. Det vækker bekymring hos de lægestuderende. Dansk Medicinsk Selskab og Dansk Kirurgisk Selskab retter også en skarp kritik af reformen, som regeringen har gennemført med støtte fra Lægeforeningen. De medicinstuderende bliver i stort tal væk fra den nye uddannelse på sygehusene, efter at regeringen har kortet uddannelsen ned fra halvandet til et år og begrænset mulighederne for at komme til at arbejde på de store medicinske og kirurgiske afdelinger. Formanden for Dansk Medicinsk Selskab (DMS), John Michael Hasenkam, delerde studerendes bekymring over den nye uddannelses kvalitet: "Det bliver en stor udfordring at sikre, at de nye læger får den brede medicinske kompetence, der er nødvendig. Læger skulle jo gerne vide, hvordan man håndterer et hjertestop." Og det er langt fra sikkert, at de nye læger kan det efter at uddannelsen er blevet kortet ned. Mange nye læger når nemlig slet ikke at prøve det akutte sygehusarbejde.

