’Overenskomstforhandlinger er altid nogle lusede kompromisser’
Der er ifølge arbejdsmarkedsforsker ingen klar vinder i forhandlingerne om ny treårig aftale for 573.000 kommunalt ansatte, der som minimum sikrer reallønnen


Efter tre døgns dramatiske overenskomstforhandlinger er det endt med en udramatisk ny treårig aftale mellem Kommunernes Landsforening (KL) og det såkaldte Forhandlingsfællesskab, der repræsenterer de 573.000 kommunalt ansatte.&raquo;Vi er landet med en overenskomst, der giver forenkling, er økonomisk ansvarlig, og som yderligere udvikler kommunerne som attraktive arbejdspladser,&laquo; siger Michael Ziegler, formand for KL&rsquo;s Løn- og Personaleudvalg, mens hans modpart, formanden for Forhandlingsfællesskabet, Anders Bondo Christensen, beskriver overenskomstaftalen som noget, han kan være bekendt, uden at det er &raquo;prangende&laquo;. &raquo;Vi har aftalt en fornuftig lønudvikling, hvor de generelle lønstigninger sikrer reallønnen i perioden, og endda forbedrer den en smule. Resultatet skal ses i sammenhæng med, at samfundsøkonomien fortsat er presset, og at vi ved de seneste overenskomstrunder ikke har kunnet sikre reallønnen,&laquo; siger Anders Bondo Christensen.Aftalen medfører, at lønnen stiger med i alt 5,42 pct. fordelt med 1,60 pct. i 2015, 1,50 pct. i 2016 og 2,32 pct. i 2017.Den såkaldte reguleringsordning videreføres, men i ændret form, idet der indføres et privatløns-værn, der sikrer, at lønudviklingen i den kommunale sektor er i balance med lønudviklingen i den private sektor. Fædrene får en en uges ekstra lønnet barsel. Og endelig øges retten til tjenestefrihed, hvis ens barn bliver indlagt på hospitalet, fra de nuværende fem dage til op mod 10 dage.Mikkel Mailand, arbejdsmarkedsforsker ved Københavns Universitet, forudser, at overenskomstaftalen ikke kommer til at gå over i historien som epokegørende.&raquo;Det er her, at man måske kan begynde at se en reallønsstigning igen. Det er en fortsættelse af relativt små skridt i form af bløde pakker og initiativer, men ikke de helt store ting. Og endelig kan man sige, at det vil vise sig, om det var her, at parterne på lærerområdet begyndte at kunne samarbejde igen om arbejdstiden. Men selv om det ikke er en epokegørende forligsrunde, er det dog noget, som har nogle elementer,&laquo; siger Mikkel Mailand.På forhånd var det igen de 60.000 lærernes arbejdstidsregler som var knasten i forhandlingerne. For to år siden blev skolelærerne lockouted i fire uger, da de ikke kunne blive enige med KL om en ny aftale. Det førte til sidst til et lovindgreb, L 409, hvor lærernes overenskomstfastsatte forberedelsestid blandt andet blev sløjfet, og Danmarks Lærerforening har efterfølgende kritiseret regeringen og KL for at finansiere den nye folkeskolereform med lærerens arbejdstid. Formelt skulle forhandlingerne om den halve million kommunalt ansatte været begyndt allerede fredag ved frokosttid, men de måtte sættes på standby, indtil lærernes arbejdstidsregler kom på plads.Ingen ny arbejdstidsaftaleLærernes formand, Anders Bondo Christensen, havde ønsket en ny arbejdstidsaftale, fordi lærerne klager over manglende tid til at forberede undervisningen. Men det kom formanden for Danmarks Lærerforening ikke igennem med. Til gengæld indeholder den nye overenskomst en række initiativer, som skal sikre, at lærerne bedre kan planlægge, forberede og efterbehandle undervisningen. KL vil heller ikke længere fraråde kommunerne at lave lokale aftaler om arbejdstider.Ifølge Anders Bondo Christensen er initiativet et &raquo;skridt i den rigtige retning&laquo;, mens Michael Ziegler, der til daglig er konservativ borgmester i Høje Taastrup, understreger, at selv om KL ikke vil genindføre bindinger på, hvad lærernes arbejdstid skal bruges til, så forudsætter kommunerne naturligvis, at &raquo;der er et godt og tillidsfuldt samarbejde mellem skolelederne og lærerne&laquo;.Aftalen betyder også, at lærerne fremover selv bestemmer over den sjette ferieuge og altså kan lægge den uden for skoleferierne. Hidtil har skolelederne kunnet fordele ferieugen hen over undervisningsugerne.Henning Jørgensen, arbejdsmarkedsforsker ved Aalborg Universitet, mener, at begge parter kan være tilfredse med overenskomstaftalen.&raquo;Overenskomstforhandlinger er altid nogle lusede kompromiser. Det var jo kun i 2013, at der var en entydig vinder, fordi vi fik et lovindgreb, og KL og Finansministeriet spillede sammen i en &rsquo;matchfixing&rsquo; om at afskaffe arbejdstidsaftalen og hente to milliarder kroner på besparelsen herfra. Men når man selv afslutter forhandlingerne, er der ikke en absolut vinder og en absolut taber, fordi begge parter skal kunne anbefale et kompromis til baglandet. Og sådan er det også her,&laquo; siger Henning Jørgensen og fortsætter:&raquo;KL beholder L 409, men har givet indrømmelser og dermed anerkendt, at det ikke fungerer så godt som hævdet. Det gør det ikke. Omvendt siger lærerne, at de godt kollektivt vil gå ind og hjælpe med, mod at lederne til gengæld skal være villige til at lave et slags partnerskabsprojekt&laquo;.
