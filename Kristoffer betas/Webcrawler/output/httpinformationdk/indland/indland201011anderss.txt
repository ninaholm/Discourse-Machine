Anders Samulesen: Finansloven er uforsvarlig



 Efter at Liberal Alliance udvandrede fra finanslovsforhandlingerne, har både statsminister Lars Løkke Rasmussen (V) og finansminister Claus Hjort Frederiksen (V) kaldt partiet for umodent og sagt, at det ikke påtager sig et ansvar for landets økonomi i de kommende år.
Men Liberal Alliances leder, Anders Samuelsen, er fuldstændig uforstående over for kritikken, og han fortryder ikke, at partiet står uden for årets finanslov.
»Vi skal ikke lægge stemmer til noget, som er uansvarligt. Der er for eksempel intet svar i denne finanslov på, at arbejdspladserne ryger ud af landet,« siger Anders Samuelsen og fortsætter: »Vi kogte vores ønsker ned til tre helt konkrete punkter, men det ville regeringen og Dansk Folkeparti ikke være med til,« siger han.
Liberal Alliance blev sat uden for døren, efter at partiet krævede at få fjernet udligningsskatten for velstående pensionister, multimedieskat for ansattes pc'er og mobiltelefoner samt iværksætterskatten
Ifølge Dansk Folkepartis leder, Pia Kjærsgaard, fik partiet tilbudt at få fjernet den ene af skatterne – nemlig multimedieskatten. Alligevel mener Anders Samuelsen ikke, at partiet fik reelle indrømmelser.
»Vi vil ikke blive snydt på samme måde, som Hans Engell blev i sin tid. Da han lavede finanslovaftale med Socialdemokraterne og De Radikale blev han snydt, da han lod sig købe for at få fjernet formueskatten – som stort set ikke eksisterede længere,« siger han.
Anders Samuelsen tror, at regeringen gerne ville have levet op til LA's ønsker. »Jeg er ikke i tvivl om, at Ventre og De Konservative gerne ville have samarbejdet med os. Men de havde pistol for panden fra DF,« siger han. 	ritzau
Selvom det ikke lykkedes at enes om årets finanslov, tror han på et samarbejde efter et kommende valg.
- Enhver, der lever på Christiansborg, ved, at man skal levere 90 mandater, og nu er der jo heller ingen grund til at tale os længere fra hinanden, end der er i virkeligheden, siger han.
