Handicappede børn skal også tage nationale test
Specialskoler protesterer over, at børn med udviklingsforstyrrelser skal tage nationale test. Testekspert bakker op: Specialskoleelever får stress og angst af test. Danske Organisationer mener dog, at alle børn skal behandles ens


Når de nationale test bliver rullet ud 15. februar, skal alle offentlige danske skoler teste deres elever - også selvom eleverne går på specialskole.Men det giver ikke mening at teste elever med svære udviklingsforstyrrelser, mener Marianne Banner, der er skolebestyrelsesformand for Langagerskolen i Århus og kredsformand for Landsforeningen for Autisme:»Hvorfor udsætte børn, der ikke er mentalt normalt fungerende for det her? Det stresser dem, gør dem frygtelige kede af det og frustrerede,« Mariane Banner, der mener, at de nationale test kan være direkte skadeligt for mange af de udviklingsforstyrrede børn, fordi skolerne i forvejen kæmper med at dæmpe stressniveauet hos de børn.Ikke brugbare testOgså specialskolen Engskolen på Vesterbro, hvor de primært har børn med indlæringsproblemer, er de nervøse for, hvordan de nationale test vil virke. Skoleleder Susanne Brinkø mener, at problemet er, at børnene skal tage test, der svarer til deres alder - i stedet for det klassetrin de fagligt hører til på.»Børn med indlæringsvanskeligheder præsterer ikke det samme som børn på samme alder, derfor er testene kun brugbare for elever og lærere, hvis børnene kan blive testet på det niveau de fagligt befinder sig. Det er ikke konstruktivt, at teste dem på et klassetrin, hvor de uvægerligt vil falde igennem,« siger Susanne Brinkø.Argumentet for, at specialskolebørn skal tage de nationale test, er, at testene er adaptive - dvs. går ned i sværhedsgrad alt afhængig af elevens evner. Derfor mener Danske Handicaporganisationer, at alle børn skal have samme mulighed for at få testet deres evner.»Hvis alle danske børn skal testes, så skal alle handicappede børn også testes uanset karakteren af deres handicap,« siger formand Stig Langvad.Men de nationale test egner sig ikke til specialskolebørn, mener en af eksperterne bag udviklingen af de nationale test, Peter Allerup, der er professor i statistik på Danmarks Pædagogiske Universitetsskole.»Vi risikerer at få elever, der får en meget dårlig oplevelse og bliver testangste. For eleverne opsamler erfaringer fra test, derfor er det ekstremt vigtigt, hvis test skal være en del af vores skolekultur, at de ikke gør eleverne urolige og angste. Det er en grundregel, men specielt den her gruppe af børn vil føle sig usikre og angste,« siger Peter Allerup.Nye specialtestHan mener, de nationale test burde have samme eksklusionskriterier som i PISA-undersøgelserne, hvor omkring fire procent af eleverne ikke testes på grund af forskellige typer af handicap.Stig Langvad mener i stedet, at de nationale test bør udvikles, så de også kan bruges af børn på specialskolerne:»Problemet må være, at testene ikke er blevet lavet på den rigtige måde eller er blevet introduceret rigtigt på skolerne.«Marianne Banner fra Landsforeningen for Autisme er uenig:»Det er en meningsløs beslutning at teste mange af specialskolebørnene. Det vil måske være til glæde for nogle af de mentalt normalt fungerende handicappede børn, men de er som oftest integreret i folkeskolen.«
