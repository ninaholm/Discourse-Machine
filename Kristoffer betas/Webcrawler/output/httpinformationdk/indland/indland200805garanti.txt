Garanti for dansk vand



 Miljøminister Troels Lund Poulsen (V) betegnede det i går som en "sejr" og "garanti" for det danske drikkevand, at det mislykkedes for EU-landene at nå til enighed om nye regler for brug af sprøjtemidler. Af alle lande i Europa er det kun Danmark, som konsekvent bruger urenset grundvand som drikkevand, og derfor bestod sejren ifølge miljøministeren i, at flere medlemslande end før nu støtter Danmarks ret til at beskytte vores drikkevandsforsyning mod nedsivende pesticider. Ifølge Troels Lund Poulsen har Danmark "mulighed" for at forbyde sprøjtemidler på dansk jord, selv om de er tilladt andre steder i EU. 
ritzau

