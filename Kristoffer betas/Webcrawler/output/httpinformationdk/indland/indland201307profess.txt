Professor: Cannabis er et stigmatiseret stof
Hovedproblemet med rigtig cannabis som medicin er ifølge scleroseeksperten Finn Sellebjerg, at man ikke ved, hvad det indeholder


Der klæber let en em af taber over brugen af cannabis, som er et stigmatiseret stof med et dårligt ry,« siger professor ved Københavns Universitet og sclerosespecialist på Rigshospitalet Finn Sellebjerg.»Enten bliver folk helt ellevilde med cannabis og omgiver det med en særlig aura, eller også ender det i den modsatte grøft, hvor det opfattes som roden til alt ondt,« fortsætter han.»Efter min mening må man stille de samme krav til cannabis som til andre lægemidler, hvis man altså vil bruge det som lægemiddel. Det er ret velkendt, at cannabis har en lindrende effekt. Den findes i to medicinske udgaver i Danmark, Marinol og Sativex, som begge indeholder aktive stoffer. Begge har en beskeden, men sikker virkning på smerter og spasmer. Ingen af de to midler er rigtigt effektive, men for nogle sclerosepatienter har de en god effekt,« forklarer Finn Sellebjerg.Medicinsk hash er vildt dyrtOver for Information har to sclerosepatienter forklaret, at de får bedre lindring af rigtig cannabis end af de to anerkendte midler.– Er der sclerosepatienter, der selvmedicinerer sig med ulovlig cannabis?»Der er nogen, der selvmedicinerer sig, men hvor mange der er tale om, ved jeg ikke. Jeg kan hverken anbefale eller fraråde det, men jeg kan sige, at der er mulighed for at få cannabis legalt i form af Marionol eller Sativex.«De to legale midler sælges ifølge Finn Sellebjerg til, hvad der kan virke som »fuldstændig vanvittige priser«.»Forklaringen er, at der ikke er så stort et marked. Vi har f.eks. på Rigshospitalet omkring 2.000 sclerosepatienter, men kun omkring 10-20, der har fået ordineret Sativex eller Marionol.«Finn Sellebjerg mener, at de patienter, der selvmedicinerer sig, »støder på det problem, at indholdet svinger efter, hvad markedet kan tilbyde,« som han siger.»Vi ved ikke, om rigtig cannabis har en bedre effekt end de to godkendte midler, for der er aldrig lavet en sammenligning. Man kan sagtens forestille sig, at der er forskelle. Man kan f.eks. forestille sig, at forskellige stammer af cannabis fra forskelige steder i verden virker meget forskelligt, og det gør, at naturlig cannabis som medicinsk produkt er rigtig dårligt og heller ikke undersøgt. Det er svært at lave veldokumenterede forsøg, hvis indholdet i den naturlige cannabis afhænger af, hvad markedet kan tilbyde.«»Hovedproblemet med naturlig cannabis er efter min mening, at hvis det skulle være lægeordineret, så ville vi ikke vide, hvad det er, vi giver,« siger han.– Det er også forbudt?»Jo, men det kunne så lovliggøres til medicinsk brug. Vi bruger eksempelvis morfin til smertestillende behandling, selv om det er forbudt som narkotika. Det problem kunne løses, for det er ikke anderledes end alt, hvad der kommer fra opiumsvalmuen.«
