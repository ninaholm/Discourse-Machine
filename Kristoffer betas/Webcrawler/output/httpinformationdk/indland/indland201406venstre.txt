Venstres næste udfordring: Saml stumperne til et parti
Efter et opslidende opgør mellem et bagland med voksende utilfredshed og partitoppen skal ledelsen i Venstre forsøge at samle et parti, som er historisk splittet


Hos Socialdemokraterne vil man altid huske 11. april 1992.I Venstre vil man altid huske 3. juni 2014.Efter flere uger med offentlige diskussioner mellem folkevalgte Venstre-medlemmer og lokale partiforeningsformænd om fremtiden for partiets formand, blev der på gårsdagens hovedbestyrelsesmøde sat et foreløbigt punktum for de interne stridigheder.Men arbejdet i Venstre efter Løkkes seneste bilagssag er ikke gjort efter mødet i hovedbestyrelsen. Faktisk er det hårde slid først lige begyndt.For mens Socialdemokraterne siden formandsopgøret mellem Svend Auken og Poul Nyrup Rasmussen i 1992 har været delt i mere eller mindre officielle fløje – de såkaldte kaffeklubber, som er blevet tilgodeset i forhold til poster og ordførerskaber gennem årene – har Venstre ikke tradition for på samme måde været opdelt i grupperinger.Inden for de seneste år har Venstres ledelse dog måtte erkende, at selv om de ihærdigt har forsøgt at få folketingsmedlemmerne til at droppe fraktionsdannelse, er der opstået to grupper – eller klubber, som de kalder sig.De unge og de gamleDen ældste er ’Klub 19’, som har sit navn efter antallet af medlemmer til gruppens første møde, og her deltager en række erfarne folketingsmedlemmer. Den tæller blandt andre næstformand i folketingsgruppen Hans Chr. Schmidt og en af Lars Løkke Rasmussens allernærmeste energiordfører Lars Chr. Lilleholt.Som pendant til ’Klub 19’ blev ’Klub 20’ dannet i foråret. Her samlede en række yngre folketingspolitikere sig i håb om, at de ved at stå sammen kunne sikre sig indflydelse og magt. Navnet – ’Klub 20’ – refererer nemlig ikke til antallet af medlemmer, men blot til at gruppen af politikere ønsker en større indflydelse end ’Klub 19’. Den gruppe tæller blandt andre retsordfører Karsten Lauritzen og formand for skatteudvalget, Mads Rørvig.Endark horsei magtspillet om Venstre gemmer den tidligere forsvarsminister Søren Gade sig i kulissen. Ifølge Politiken er det Lars Løkke Rasmussen, som selv har bragt ham i spil som sin arvtager. På trods af flere højst problematiske sager i Forsvarsministeriet, som til sidst tvang Søren Gade til at trække sig, scorede han tårnhøje tal på popularitetsmålingerne blandt danskerne.Han er en del af gruppen omkring Lars Løkke Rasmussen, og selv om han gennem de seneste uger har afvist, at han er formandskandidat og nyder sit nuværende job som administrerende direktør i Landbrug og Fødevarer, bringes han nu i spil igen.At Søren Gade fortsat har en stor stjerne hos befolkningen, blev understreget i sidste uge, da en Megafon-måling foretaget for TV 2 og Politiken viste, at 33 procent af danskerne mener, at Søren Gade vil kunne sikre det bedste valgresultat for Venstre. 36 procent mente Lars Løkke, mens 12 procent af danskerne svarede Kristian Jensen.Forsøger at splitte JyllandVed at sætte Søren Gade i spil som mulig formand for Venstre forsøger folkene omkring Lars Løkke Rasmussen at sætte en kile ind i de midt- og vestjyske kommuner, som gennem den seneste uges tid har undsagt Løkke og i stedet peget på Kristian Jensen. Søren Gades bagland er nemlig Holstebro – det samme område, som Kristian Jensen efter Gades exit fra dansk politik har haft for sig selv.På trods af den mere tilbagetrukne rolle Søren Gade har haft i de senere år som direktør for en af landets største interesseorganisationer, har han fortsat dyrket sit politiske netværk i Venstre.Søren Gade har dog to klare minusser:Han er ikke medlem af Folketinget, og han vil derfor ikke kunne deltage i debatterne i Folketinget mod Helle Thorning-Schmidt, og så ventes den Irak-kommission, som regeringen nedsatte som noget af det første, da den trådte til i 2011, at komme med sin beretning i efteråret, og her kan Søren Gade forventes at spille en central rolle.Et nyt fokus på Irak-krigen og eventuelle nye historier om jægerbogsagen – begge emner, der kan trække fokus væk fra politikken, er måske ikke det, Venstre-medlemmerne ønsker efter Lars Løkke Rasmussens bilagssager.Uden for klubSøren Gade er ikke med i hverken ’Klub 19’ eller ’Klub 20’, for mens de socialdemokratiske kaffeklubber i højere grad er centreret omkring personer og i mindre grad om politik, kan Venstres grupperinger ikke deles op i for eller imod Lars Løkke Rasmussen eller Kristian Jensen. Tværtimod indeholder begge ’klubber’ folketingsmedlemmer, som støtter de to stærke V-politikere på kryds og tværs. Det er snarere ønsket om indflydelse på poster og politik, som binder medlemmerne sammen.På den måde adskiller folketingsgruppen sig fra resten af partiet, som i højere grad har delt sig i grupper, som enten har bakket op om Lars Løkke Rasmussen eller bedt ham om at trække sig som formand for Venstre.I modsætning til den baglands-kritik som statsminister Helle Thorning-Schmidt var ude i for ganske få måneder siden, er Venstres krise udløst af personer og ikke politik. Og efter den 3. juni 2014 kan det for formandskabet i Venstre vise sig at være en stor fordel, at der er enighed omkring politikken. Det gør opgaven med at klinke skårene efter de sidste tre ugers interne stridigheder nemmere. Til gengæld er personlige relationer sværere at reparere, og selv om politikere er magtmennesker, som kan slå mange knuder på sig selv for at få indflydelse, er politikere også gode til at bære nag.Det kan blive paradokset i fremtidens Venstre: Politikken er man enige om, men de personlige relationer kan være beskadiget for altid.Det kan Socialdemokraterne snakke med om. SF’erne på Christiansborg kan også bidrage med deres erfaringer efter to dramatiske formandsskifter inden for få år.Ligesom i Socialdemokratiet og SF skal Venstres formandskab samle et parti, hvor flere store partiforeninger fordelt over hele landet er dybt splittede om, hvem der skal lede partiet. Det kræver overbevisende argumenter om, at formandskabet er det rigtige.Og når Venstres egne medlemmer er overbevist, lyder opgaven at overbevise mere end halvdelen af Danmarks befolkning om, at Venstres formand er den rigtige til at lede landet.For ligegyldigt om det var Lars Løkke Rasmussen, Søren Gade, Kristian Jensen eller en fjerde, der kunne kalde sig formand for Venstre efter den 3. juni 2014, ville deres opgave være den samme:Saml Venstre og erobr Statsministeriet. I nævnte rækkefølge. Ellers vil splittelsen følge partiet i de næste mange år.
