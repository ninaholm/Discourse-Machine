Løkke løber fra løfte om åbenhed
Socialdemokraterne og De Radikale vil holde statsministeren fast på hans løfte om at undersøge behandlingen af fanger i Irak og Afghanistan
I 2010 lovede Lars Løkke Rasmussen en undersøgelse af, om de danske styrker i Irak havde udleveret flere fanger end hidtil oplyst og været vidende om, at det irakiske politi torturerede dem. Nu spørger socialdemokraterne, om han har tænkt sig at løbe fra sit løfte.

Socialdemokraterne og De Radikale kritiserer nu statsminister Lars Løkke Rasmussen (S) for at løbe fra sit løfte om at undersøge Danmarks behandling af fanger i Irak og Afghanistan.Kritikken kommer, efter at statsministeren har nedlagt Irak-kommissionen. En undersøgelseskommission, der &ndash; udover at undersøge grundlaget for Irak-krigen &ndash; også skulle have undersøgt, hvad danske styrker har foretaget sig i forbindelse med tilbageholdelsen af personer under krigene i Irak og Afghanistan.&raquo;Jeg går udfra, at Lars Løkke Rasmussen stadig er af den opfattelse, at det her må belyses,&laquo; siger De Radikales forsvarsordfører, tidligere udenrigsminister Martin Lidegaard.&raquo;Det letteste ville være at lade Irak-kommissionen gøre sit arbejde færdig, hvilket ville give den sikreste og mest udtømmende undersøgelse. Men som minimum må den nye forsvarsminister &ndash; hvis regeringen stadig agter at nedlægge Irak-kommissionen &ndash; så i det mindste fuldende det arbejde, som den daværende forsvarsminister startede.&laquo;Lars Løkke Rasmussen bad således i oktober 2010 daværende forsvarsminister, Gitte Lillelund Bech (V), om at undersøge oplysningerne i lækkede dokumenter fra Wikileaks om, at de danske styrker i Irak ikke bare havde udleveret flere fanger end hidtil oplyst til de irakiske myndigheder. Men at koalitionsstyrkerne i landet havde været vidende om, at det irakiske politi torturerede og mishandlede udleverede fanger. En undersøgelse, som forsvarsministeren stadig var i gang med året efter, da regeringsmagten skiftede, og som derfor i stedet blev en del af Irak-kommissionens arbejde.Alligevel hedder det nu i regeringsgrundlaget, at &raquo;regeringen finder, at grundlaget for den danske deltagelse i Irakkrigen og forhold omkring danske soldaters tilbageholdelse af personer under den danske krigsdeltagelse i henholdsvis Irak og Afghanistan allerede er tilstrækkeligt belyst&laquo;.Læs også:&rsquo;Det er en sag, som regeringen ser på med største alvor&rsquo;&rsquo;Vil han leve op til sit løfte?&rsquo;Socialdemokraternes forsvarsordfører, Henrik Dam Kristensen, kræver også en forklaring fra Lars Løkke Rasmussen:&raquo;Har statsministeren tænkt sig, at den undersøgelse også skal stoppe, eller har han tænkt sig at leve op til sit eget løfte?&laquo;Lars Løkke Rasmussen var ikke den eneste, som i 2010 så med &raquo;største alvor&laquo; på anklagerne om falske fangetal og fangemishandlinger i Irak. Dansk Folkepartis udenrigsordfører, Søren Espersen, støttede dengang statsministerens beslutning om at bede forsvarsministeren undersøge oplysningerne. Udenrigsordføreren var endda åben for en uvildig undersøgelse, hvis forsvarsministeren efterlod &raquo;nogle ubesvarede spørgsmål, fordi man af den ene eller anden grund ikke har kunnet trænge til bunds i sagerne&laquo;.I dag mener Søren Espersen, at stats- og forsvarsministeren må vurdere, hvad der er brug for at få undersøgt: &raquo;Jeg synes, at det var godt, at man forsøgte at finde ud af, hvad som var op og ned på Wikileaks-oplysningerne. Men det må være op til regeringen at finde ud af, om man stadig synes, at det er værd at gøre, for det er meget vanskeligt at afgøre for sådan en som mig, der ikke har adgang til dokumenterne,&laquo; siger udenrigsordføreren. Det har ikke været muligt at få en kommentar fra statsminister Lars Løkke Rasmussen eller forsvarsminister Carl Holst (V). Gitte Lillelund Bech, som i dag er direktør for Danske Havne, ønsker ikke at kommentere Lars Løkke Rasmussens beslutning.Læs også:Regeringen stopper krigsfangeundersøgelse
