Au pair-pige udvises på grund af kæreste
Judy Muthoni Muigai var au pair, indtil myndighederne opdagede, at hun havde en dansk kæreste. Nu skal den kenyanske kvinde udvises, fordi myndighederne mener, at hun i virkeligheden er her for at være sammen med ham
Den kenyanske au pair-pige Judy Muthoni Muigai skal forlade Danmark, fordi hun ikke længere lever op til formålet med et au pair-ophold – at forbedre sine sproglige og faglige kundskaber samt udvikle sin kulturelle horisont gennem opnåelse af et bedre kendskab til Danmark. Årsag: Judy Muthoni Muigais danske kæreste.

For den 25-årige au pair Judy Muthoni Muigai har det vist sig skæbnesvangert, at hun har fundet en dansk kæreste.Styrelsen for Arbejdsmarked og Rekruttering har således stadfæstet sin tidligere afgørelse om, at den kenyanske kvinde skal forlade Danmark, fordi hun ikke længere lever op til formålet med et au pair-ophold, nemlig at forbedre sine sproglige og faglige kundskaber samt udvikle sin kulturelle horisont gennem opnåelse af et bedre kendskab til Danmark. Årsag: Judy Muthoni Muigais danske kæreste.Efter at Judy Muthoni Muigai havde fået afslag på at blive i Danmark bad Udlændingenævnet i maj Styrelsen endnu engang se på hendes sag. Men i en ny afgørelse hedder det, at sagens oplysninger taler for, at &raquo;dit reelle formål ikke er at være au pair i Danmark, men at du ønsker et længerevarende ophold for at kunne være sammen med din herboende kæreste&laquo;.Judy Muthoni Muigai kom ellers sidste år i oktober til Danmark på en toårig kontrakt for at arbejde for en værtsfamilie i Vejle. Snart stod det dog klart, at familien var i opløsning på grund af en skilsmisse, og i januar søgte Judy Muthoni Muigai om en ny opholdstilladelse i forbindelse med, at hun havde fundet en ny værtsfamilie i København.I mellemtiden var Judy Muthoni Muigai blevet kæreste med den 26-årige Aske Rasmussen fra København, hvilket Styrelsen &ndash; efter været blevet bekendt med dette &ndash; mener allerede var formålet med hendes første ansøgning om opholdstilladelse i Danmark som au pair.FOA, som organiserer au pairerne, har tidligere kaldt Styrelsens afgørelse for &raquo;grotesk dyneløfteri&laquo; og beskæftigelsesminister Mette Frederiksen (S) har forsikret, at en au pair ikke får inddraget sin opholdstilladelse, fordi den pågældende har en dansk kæreste. Det sker kun, hvis de &raquo;grundlæggende betingelser&laquo; for opholdstilladelsen ikke overholdes &ndash; herunder at man ikke bor hos værtsfamilien.Enhedslistens ligestillingsordfører, Jørgen Arbo-Bæhr, undrer sig over den nye afgørelse.&raquo;Judy Muthoni Muigai er jo fra starten anerkendt som au pair, og så burde det, at hun har en kæreste, ikke betyde noget. Hun har boet hos en værtsfamilie, og når værtsfamilien fyrer hende, så har hun ret til at søge om at få en ny. Det er fuldstændig efter reglerne,&laquo; siger Jørgen Arbo-Bæhr.Den kenyanske kvinde har de seneste otte måneder boet som gæst hos en dansk familie, der ønsker at ansætte hende som au pair. &rsquo;Værtsfaderen&rsquo; Nicolai Howalt kan ikke genkende billedet af Judy Muthoni Muigai.&raquo;Vi kan kun bekræfte hendes interesse i at deltage i vores liv samt lære dansk og dansk kultur &ndash; altså være her på forudsætningerne for at være au pair. Jeg kan slet ikke genkende billedet af hende som en, der er ude på at blive gravid og blive her. Man ser spøgelser. Vi vil gerne ansætte hende som au pair. Hvorfor har det ingen betydning,&laquo; spørger Nicolai Howalt.Judy Muthoni Muigai har nu som sidste, og eneste, mulighed endnu engang klaget til Udlændingenævnet. Klagen udsætter ikke hendes udvisning, med Udlændingenævnet kan &ndash; hvis særlige årsager taler herfor &ndash; lade hende blive i Danmark, mens klagen behandles.Judy Muthoni Muigai henviser blandt andet til, at den selvsamme sagsbehandler i Styrelsen har vurderet hendes sag både første og anden gang, samt at beskæftigelsesministeren har fastslået, at det at have en kæreste altså ikke er nok til at give afslag.&raquo;Det er ikke i strid med au pair reglerne at have et kæresteforhold til en dansk mand. At styrelsen vælger at lægge vægt på dette må anses som usagligt. At Judy ønsker at bruge noget af sin fritid under sit Au Pair ophold, med en kæreste, har ingen negativ indflydelse på hendes muligheder for at forbedre hendes sproglige og faglige kundskaber samt udvide hendes kulturelle horisont gennem et bedre kendskab til værtslandet &ndash; tværtimod så har det kun en positiv indflydelse,&laquo; hedder det i Judy Muthoni Muigais brev.
