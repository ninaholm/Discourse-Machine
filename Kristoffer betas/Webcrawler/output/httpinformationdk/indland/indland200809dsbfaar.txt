DSB: Vi får flere rejsende



 Trafik
DSB's adm. direktør, Søren Eriksen, kalder det "noget sludder", at en storstilet investering på over 25 milliarder kroner i bedre kollektiv trafik i hovedstadsområdet er slået fejl. Det skrev Berlingske Tidende i går. På de fem år fra 2002 til 2007 er det ikke lykkedes at få flere københavnere til at droppe bilen, hedder det i en rapport fra konsulentfirmaet Cowi. Men det er misvisende, mener DSB's chef. DSB har i første halvår af 2008 haft historisk høj vækst i antallet af passagerer, og aldrig før har så mange i Danmark taget toget, påpeger Søren Eriksen. 
Samlet set fik DSB tre procent flere passagerer i første halvdel af 2008 og hele syv procent flere i andet kvartal alene. 
ritzau

