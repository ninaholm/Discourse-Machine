Er regeringen ved at løbe tør for grøn energi?
Nej, lyder det fra den danske klima- og energiminister, Martin Lidegaard. Regeringen har fast fokus på egne grønne målsætninger, men indsatsen skal gå på to ben: Økonomien skal være i orden, for at klimaet kan reddes
Klima-og energiminister Martin Lidegaard erkender, at vækstplanen er et skridt tilbage for Danmarks klimaplaner, men forsvarer blandt andet beslutningen med, at Danmark er gået fra 40 til 70 procents vedvarenede energi  i el-nettet.

Enhedslisten, der sammen med Dansk Folkeparti stemte nej til den nye Vækstplan DK, var hurtigt ude med en dom.&raquo;Det er kulsort,&laquo; lød det prompte fra Enhedslistens gruppeformand, Per Clausen, om regeringens plan.Og da Radikale Venstres leder, Margrethe Vestager, samme aften som regeringens vækstplan blev lanceret, skulle forsvare regeringens grønne politik, blev det ikke meget bedre: &raquo;Det her er ikke en grøn plan, det er en vækstplan,&laquo; forklarede den Radikale leder gentagne gange i DR2&acute;s Deadline.Og helt nøgternt kan det konstateres, at sådan er det. Af de 92 mia. kroner, der frem til 2020 flyttes rundt på i regeringens nye vækstplan, er der blot afsat 215 mio. kroner til grønne tiltag, mens der gives for tre mia. kroner lempelser om året til dansk erhvervsliv. Det gælder inden for lavere CO2 afgift på el, lavere spildevandsafgift og en lavere emballageafgift. Alt sammen tiltag, der peger i den modsatte retning af det grønne, som ellers er beskrevet som det gennemgående element i regeringens politiske grundlag. Derfor er den nye vækstplan ikke et skridt i retning af et mere grønt erhvervsliv. Tværtimod betyder planen, at udledningen af CO2 øges.&raquo;Der er en CO2 effekt (som følge af vækstplan DK, red.). Når man gør det billigere at bruge energi, så bruger virksomhederne mere energi,&laquo; siger Margrethe Vestager.End ikke regeringens klimaminister kan løbe fra, at klimaindsatsen med regeringens egen vækstplan sendes i en forkert retning.&raquo;Jeg forstår godt, at nogen kan undre sig over, at vi fremlægger en vækstplan, der gør det sværere at nå i mål,&laquo; siger Martin Lidegaard, der dog forsikrer, at der absolut er mening med galskaben:&raquo;Men det er fordi, vi er en regering, der ønsker at vise verden, at vi både kan være grønne og samtidig ét af verdens rigeste samfund.&laquo;Det danske eksempelIfølge Martin Lidegaard er det nemlig i eksemplets magt, at Danmarks styrke ligger. Danmark er det land i verden, der har skabt den mest effektive grønne omstilling uden, at det er gået ud over hverken velfærd eller økonomi. Derfor er det blevet Danmarks lod at bevise, at der ikke er en modsætning mellem vækst og grøn omstilling. Og derfor er Danmark så stærkt et eksempel for resten af verden, mener ministeren.&raquo;At være verdens mest klimaambitiøse land kræver, at man tænker sig rigtig godt om. Vi må ikke sætte den økonomiske vækst over styr for at nå vores grønne mål. Vi skal netop bevise, at de to går hånd i hånd,&laquo; siger Martin Lidegaard og fortsætter:&raquo;Derfor kan der være visse politiske tiltag, der kan virke modstridende i forhold til vores klimamålsætninger &ndash; det vil jeg sådan set ikke lægge skjul på,&laquo; siger Martin Lidegaard, der samtidig gør opmærksom på, at det er en fin balancegang mellem det grønne og hensynet til økonomien, hvis det skal lykkes regeringen at få deres omstilling til et grønnere samfund igennem.&raquo;Ikke alle er jo overbevist om, at en grøn omstilling er mulig uden at skade vores økonomi. Mange tænketanke, virksomheder og økonomer lever stadig i den forestilling, at der er ubegrænset adgang til ressourcer. Derfor handler det om at bevare en balance i vores politik. Ellers støder vi på alt for meget modstand.&laquo;&rsquo;Regeringens mål holder&rsquo;Alligevel garanterer Martin Lidegaard, at regeringens vækstplan ikke spænder ben for den grønne omstilling.&raquo;Vores mål om en 40 procents reduktion i 2020 er én af de vigtigste indikatorer for, om vi når vores grønne mål.&laquo;&ndash; Og du er helt sikker på, at Danmark når målet?&raquo;Hvis jeg får lov at være minister længe nok, så ja.&laquo;&ndash; Du frygter ikke, at det bliver sværere med den nye vækstplan?&raquo;Udfordringen er blevet større, fordi vækstplanen øger udslippet af CO2 med mellem en halv og én procent, det er klart. Og derfor forstår jeg godt, hvis nogen undrer sig over en vækstplan, der er skidt for klimaet. Forklaringen er som sagt, at vi som regering skal løfte en opgave, der skal gå på to ben,&laquo; siger Martin Lidegaard, der dog &raquo;slet ikke forstår, hvis nogen kan betvivle, at vi har en grøn regering.&laquo;&raquo;Vi har opnået 34 af de 40 procent, der er vores mål i 2020. Vi er går fra 40 til 70 procent vedvarende energi i el-nettet, og vi har lige præsenteret en ny smart-grid strategi. Nu tager vi fat på landbruget og den tunge transport, og vi kommer med en klimaplan senere på året. Så på den måde forstår jeg ikke kritikken. Vi er helt uden sammenligning verdens førende og mest klimaambitiøse land.&laquo;&raquo;Jeg mener, at jeg med stolthed og rank ryg kan sige, at når den her regering er færdig, så afleverer vi et land med en god økonomi og en klar og ambitiøs grøn omstilling,&laquo; siger Martin Lidegaard.
