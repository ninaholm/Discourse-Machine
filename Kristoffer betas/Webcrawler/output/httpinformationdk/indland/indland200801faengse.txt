Fængselsstraf for at gå med ulovlig kniv



 Straffen for at bære en ulovlig kniv skal skærpes. Det skal koste syv dages fængsel i stedet for en bøde, mener justitsminister Lene Espersen (K). Stramningen var et af de konkrete udspil, som ministeren havde med, da hun med de øvrige partier i går diskuterede, hvordan der skal gribes ind mod knive i nattelivet. Men Dansk Folkeparti er skuffet over udspillet: "Hendes konklusioner er ikke tilstrækkelige. Det eneste, hun kommer med, er en strafskærpelse," siger Kristian Thulesen Dahl, som ønsker et udvidet forbud mod skarpe genstande. ritzau

