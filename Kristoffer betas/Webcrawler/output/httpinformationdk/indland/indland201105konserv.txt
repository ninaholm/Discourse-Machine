Konservative parkerer skattekrav
I den sidste aftale i VKO's lange pakkeleg med skiftende løsgængere har K stukket piben ind, når det kommer til at kræve skattelettelser. Regeringens 2020-forhandlinger er afsluttet, men flertallet bag holder kun i otte dage


At de op mod 10 mia. kroner, som staten kan hente ved at nedbringe sygefraværet eller at få flere indvandrere i arbejde skal bruges til skattelettelser, fik Konservative mange hug for at sige i den forløbne uge. Og nu har K stukket piben ind  i hvert fald for de næste fire år.Det står klart, efter at VKO og løsgængeren Pia Christmas-Møller i går afsluttede seks ugers dramatisk forhandlingsforløb i Finansministeriet med en sidste aftale om »ambitioner om mere« end de besparelser, der er aftalt især på forringelser af efterlønnen.Ifølge aftalen vil man frem mod 2020 gå efter at hente op mod 10 mia. kr., hvis man får hævet indvandreres beskæftigelsesgrad, får nedbragt sygefraværet, får effektiviseret og digitaliseret mere i det offentlige og får en bedre kontrol af multinationale selskabers skattebetaling.Ingen af de gevinster indgår i regeringens samlede 2020-plan, men skal bruges, efterhånden som de viser sig. Men frem mod 2015 er parterne »enige om at prioritere midlerne til sundhedsområdet« i takt med, at de dukker op.Dermed har Konservative altså parkeret sine skatteambitioner i hvert fald indtil 2015. Hvad der skal ske herefter, vil partiets politiske ordfører Carina Christensen ikke ind på.»Hvad der sker efter 2015, må vi tage stilling til, til den tid. Men aftalen gælder kun på disse fem områder. Skulle der dukke andet op senere, så er det åbent« siger hun.Dermed tyder meget på, at Konservative forslag som get brugerbetaling på velfærdsydelser kan blive støvet af igen under den kommende valgkamp  direkte møntet på at sikre en lavere skat.At valg bliver det vigtigste kortsigtede udkomme af regeringens langstrakte forhandlinger om Danmarks langsigtede økonomi står klart for enhver.Den omdiskuterede efterlønsforringelse, som finansminister Claus Hjort Frederiksen overraskende fik Radikale Venstre med på, kan først vedtages i Folketinget efter valget.Samtidig står det klart, at aftalepartierne trods de brede smil vil få problemer med at få vedtaget i hvert fald tre vigtige dele af lovforslagene i pakken, nemlig de strengere straffe for  hjemmerøveri, de skærpede udvisningsregler, samt forslaget om at belønne kommunerne for hver indvandrer, de får overbevist om at rejse hjem igen.Selv med Pia Christmas- Møllers stemmer forsvinder flertallet nemlig den 5. juni. Den dag forlader Malou Aamund fra Venstre Folketinget  og dermed tilfalder hendes mandat tilbage til det parti, hun blev valgt ind for, i dag Liberal Alliance.De tre lovforslag var en del af Dansk Folkepartis pris for at gå med til at forringelse af efterlønnen. Og selv om Socialdemokraterne tidligere har erklæret sig positive over for forslagene, vil gruppeformand Carsten Hansen ikke love, at de stemmer for.Finansminister Claus Hjort Frederiksen erklærer derimod til Ritzau, at han har »slet ingen fantasi til at forestille mig, at der er nogle forslag, som ikke kommer igennem«.
