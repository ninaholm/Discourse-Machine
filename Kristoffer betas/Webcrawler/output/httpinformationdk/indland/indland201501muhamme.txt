Muhammedkrisen begrænser JP’s dækning af Charlie Hebdo
I modsætning til flere andre medier undlod Jyllands-Posten i går at bringe tegninger fra det terrorramte franske satiremagasin Charlie Hebdo. Det skyldes, at avisen står i en særlig situation på grund af de næsten ti år gamle Muhammed-tegninger, forklarer chefredaktør Jørn Mikkelsen


Mens en lang række danske og udenlandske medier onsdag og torsdag bragte satiretegninger fra Charlie Hebdo som led i deres dækning af terrorangrebet mod det franske magasin, måtte Jyllands-Postens læsere kigge forgæves efter det mindste spor af karikaturerne.Af &raquo;sikkerhedsårsager&laquo; og for ikke at &raquo;afspore debatten&laquo; har avisen, der er kendt verden over for sit forsvar for ytringsfriheden i forbindelse med Muhammed-krisen, nemlig truffet beslutning om, at den ikke ville vise nogen af Charlie Hebdos tegninger. Det forklarer ansvarshavende chefredaktør Jørn Mikkelsen.&raquo;Vi trykker ikke tegninger fra Charlie Hebdo, fordi vi på Jyllands-Posten er nødt til at være realistiske omkring den situation, vi står i. Vi er i en helt speciel situation i forhold til andre medier. Og det baserer sig også på, at vi for nogle år siden traf en beslutning om, at nu ville vi prøve at komme videre i stedet for hele tiden at genopføre den gamle debat fra for 10 år siden. Hvis JP ville trykke nogle tegninger, hvor man kunne få den opfattelse, at det havde et eller andet med den gamle Muhammed-sag at gøre, så ville alt igen-igen komme til at handle om det,&laquo; siger Jørn Mikkelsen.&ndash; Når andre aviser, som f.eks. Information og Berlingske, har bragt Charlie Hebdos tegninger, så er det som dokumentation for at vise læserne, hvad det er for et magasin. Kunne det ikke også være relevant for jeres læsere?&raquo;I høj grad. Tegningerne mangler. Hvis jeg havde været på Information, så havde jeg også trykt tegningerne. Vi havde dårligt nok behøvet diskutere det, vil jeg tro. Men Jyllands-Posten er i en anden situation. Og derfor må vi fravælge det, selv om jeg da også synes, tegningerne mangler i dag.&laquo;&rsquo;Ikke selvcensur&rsquo;&ndash; I et interview med jp.dk afviser du, at det er udtryk for selvcensur. Hvordan adskiller jeres beslutning sig fra selvcensur?&raquo;Det er jo ikke muligt for en redaktør at sige: &rsquo;Ja, vi begår selvcensur.&rsquo; Så er der ingen raison d&rsquo;être tilbage. Man er nødt til at sige, at lige her og nu har vi indstillet den slags manifestationer. Men det er jo ikke det samme som at sige, at vi ikke på langt sigt igen vil kunne trykke sådan noget. Den kattelem er du nødt til at holde åben, ellers giver det ingen mening.&laquo;&ndash; Men ville man ikke kunne trykke Charlie Hebdos tegninger uden at gøre det til en manifestation? Bare stille og roligt: Her er tegningerne?&raquo;Nej, for det vil straks blive tolket ind i den ramme, fordi det er Jyllands-Posten. Og det er det, der er forskellen på Information og JP. I kan gøre det, fordi det bliver opfattet som helt almindelig dokumentation. Men efter det, vi har været igennem, kan vi ikke gøre det, uden at det straks vil blive opfattet som om, vi nu lancerer Muhammed-tegningerne version 3.0.&laquo;&ndash; Til din egen avis siger du også: &raquo;Man skal nok ikke lukke øjnene for, at mange redaktører, der svinger sig op på den store oratoriske klinge, gør præcist det samme, som vi på JP &ndash; går rundt om den varme grød, vrider hænder og bortforklarer&laquo;. Hvad mener du med det?&raquo;Det gælder i forhold til de gamle Muhammed-tegninger. Det er svært for redaktører at sige det åbent og ærligt, som det er: Lige nu kan vi ikke &ndash; af gode grunde &ndash; trykke de tegninger. Jeg har så bare besluttet mig for at sige det mere lige ud ad landevejen &ndash; også mere end jeg tidligere har gjort. Tidligere relativerede vi tingene lidt og fandt lidt på nogle dårlige undskyldninger og bortforklaringer.&laquo;Ked af det&ndash; Charlie Hebdo trykte i sin tid Jyllands-Postens Muhammed-tegninger i sympati med jer. Hvad betød den støtte for jer?&raquo;Det var der rigtig mange aviser, der gjorde. Og den støtte var vi utroligt glade for. Derfor er vi også kede af, at vi ikke kan gøre det samme over for dem nu.&laquo;&ndash; Hvad er jeres oprindelige manifestation med Muhammed-tegningerne, altså et forsvar for ytringsfriheden, så egentlig værd, når I ikke længere tør trykke tegninger som Charlie Hebdos?&raquo;Det er utroligt meget værd, at hele debatten om ytringsfriheden overhovedet er blevet sat i scene. Og det har vi ydet vores til. Måske kan man så også sige, at vi har et særligt ansvar for at forsøge at bringe debatten videre, i stedet for 10 år efter at diskutere præcis det samme.&laquo;&ndash; I skriver i dagens leder, at vi ikke skal &raquo;lade os kue af mørkets kræfter&laquo;. Er det ikke netop det, I selv gør, når I ikke tør bringe Charlie Hebdos tegninger?&raquo;Nej, det synes jeg ikke. Vores bidrag er først og fremmest klassisk publicistisk. At dække og stå til rådighed for debatten. Formuleringen om ikke at lade sig kue kan jo forstås på mange måder. Vi skriver også, at det åbne og tolerante samfund har et ansvar for at forsvare sig selv. Det er jo en meget bred debat, hvad vi lige mener med det,&laquo; siger Jørn Mikkelsen.Se et stort udvalg af Charlie Hebdos tegninger på information.dk
