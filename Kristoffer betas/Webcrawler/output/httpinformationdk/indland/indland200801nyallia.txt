Ny Alliance rammer bunden



 Ny Alliance må indkassere den hidtil laveste Gallup-måling i partiets historie. Efter en dramatisk uge med asylballaden er partiet faldet til 1,1 procent af stemmerne. "Det har været nogle turbulente dage, hvor vi har været under massivt pres fra alle sider, og så står man forpjusket tilbage," fortæller en af partiets stiftere, Anders Samuelsen, til Berlingske Tidende. Han er dog ikke i tvivl om, at det vender. Det forklarer han med, at Ny Alliance ved at støtte regeringen i asyl-dramaet nu får adgang til forhandlinger, og med det vil der komme resultater. VK-regeringen står sammen med Dansk Folkeparti til at få et solidt flertal på 94 mandater, hvis der valg i morgen. 
ritzau

