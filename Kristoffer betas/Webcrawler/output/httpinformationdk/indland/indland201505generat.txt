Generation Lean står af
For Jesper Pøhler og Sofia Luna Steenholdt er personlig dannelse et spørgsmål om, hvad der kan svare sig. De tilhører Generation Lean, der er skåret efter tidens krav, men er også del af en ny modstand mod ’nødvendighedens ideologi’
&rsquo;Hvor vover de at sige til os, at der er noget, vi ikke kan?&rsquo; spørger Sofia Luna Steenholdt, når hun af de &rsquo;voksne&rsquo; på universitet får at vide, at deres protester ikke nytter

Sofia Luna Steenholdt blev selvstuderende efter et år i 1. g på Det Frie Gymnasium. Hun læste selv bekendtgørelserne og troppede op i Undervisningsministeriet for at finde ud af, om det kunne lade sig gøre, for hun gad ikke &raquo;gymnasiets selvdisciplineringsmaskine&laquo;. Efter to års selvstudier fik hun sin eksamen og kom ind på filosofi på Københavns Universitet.Nu står hun til at blive smidt ud til sommer. Universitetet var ikke den højborg af dannelse og søgen efter den højeste viden, som hun havde drømt om, men snævre rammer, jagt på gode karakterer og ECTS-point.Jesper Pøhler læser også filosofi, men på RUC. Om lidt skal han i gang med specialet. Efter syv år på studiet, hvor han i perioder studerer på halv tid. En slags evighedsstudent, selvom det for længst er gået af mode.Begge er de en del af en spirende protest mod de betingelser, ungdommen bliver stillet i dag, hvor fokus i uddannelserne er på økonomi, gennemførselstid og konkurrence. Sociologerne har beskrevet, hvordan deres generation vender kritikken indad. De dyrker præstationsræset i fitnesslokalet, den sunde kost og konkurrerer på de bedste karakterer, alt imens flere og flere bukker under med stress, og en klode i økologisk krise skriger på, at kritikken bliver rettet udad mod samfundet, som en af Norges førende filosoffer, Arne Johan Vetlesen, påpegede i Information for nylig.&raquo;Alt bliver gjort op i økonomi. Hvad kan bedst svare sig? Jeg oplever, at mine medstuderende er enormt fokuserede på, hvad der fører til et godt job og ikke så meget på indholdet af studierne. Vi er Generation Lean, der er skåret til at passe til tidens krav om effektivitet og målrettethed. Det er ikke okay at være tilfreds, man er hele tiden på vej videre,&laquo; siger 25-årige Jesper Pøhler og fortæller, hvordan han blandt andet har oplevet, at hans medstuderende er skiftet fra RUC til et andet universitet, fordi de ikke mente, at studierne var målrettet et efterfølgende job godt nok:&raquo;Når man så taler med folk fra det efterstræbte universitet, har de gjort nøjagtig det samme. Man jagter hele tiden et bedre fundament for at få et godt resultat. Succeskriterierne gælder ikke bare karakterer. Jeg måler for eksempel også min egen fedtprocent, så jeg kan få den krop, jeg gerne vil have, og jeg skal passe på ikke at se relationer og mine bestræbelser på at være en omsorgsfuld ven eller bror som endnu en præstation.&laquo;Mangler sprog til kritikSom chefredaktør på Universitetsradioen har Jesper Pøhler holdt debat-arrangementer om, hvad dannelse er, og hvilke værdier der opbygger et menneske.22-årige Sofia Luna Steenholdt har netop afsluttet to ugers besættelse af rektoratet på KU i forbindelse med studenterinitiativet &rsquo;Et andet universitet&rsquo;.Hun er enig med Jesper Pøhler i, at den &raquo;økonomiske nødvendighed&laquo; er det, der i urimelig grad danner rammen for unges dannelse og uddannelse. Men sproget til at kritisere det forhold må de først nu i gang med at finde:&raquo;Vi har ikke noget sprog for den kritik, der vender udad og ikke indad. Vores undervisere, der skulle være &rsquo;glødens fakkelbærere&rsquo;, er bange for at udtale sig, fordi de har et prekært ansættelsesforhold. Og når der f.eks. kommer en undersøgelse, som viser, at hver tredje på universitetet lider af stress og angst &ndash; og det eneste svar er, &rsquo;at det jo også er hårdt at studere&rsquo;, så oplever man, at der ikke er noget at hente hos omverdenen. Derfor vender man kritikken imod sig selv og siger: &rsquo;Hvorfor kan jeg ikke klare det her?&rsquo; Selv når der er en undersøgelse, der siger, &rsquo;du er ikke alene&rsquo;, så vender man det indad,&laquo; siger Sofia Luna Steenholdt, og fortæller om dengang hun tog kurset &rsquo;Sammenbrud&rsquo; på Institut for Kunst og Kulturformidling.&raquo;Det handlede om, hvad der sker af skred, når katastrofen rammer: katastrofen, revolutionen og nervesammenbruddet. Lærerne var enormt engagerede, men selv om de underviser på et fag, hvor de ved, at de er dimensioneret væk om to år, turde de ikke være kritiske over for kritik af universitetspolitikken. De folk, der underviser i, hvordan folk tog skæbnen i deres egne hænder under Pariserkommunen, kunne ikke svare på, hvad lighederne er mellem historien og det, vi står med nu. De sagde: &rsquo;Fedt, det I gør, men vi vil gerne se med fra sidelinjen.&rsquo;&laquo;Turde tro på forandringDen vel nok mest individualiserede generation nogensinde har altså ikke en analyse, der peger på strukturelle forklaringer.&raquo;Det betyder jo også i forhold til den personlige udvikling, at det bliver en uhyggelig ting at sætte sig uden for strukturen og normen,&laquo; konkluderer Sofia Luna Steenholdt.Og et af generationens største dilemmaer er netop, at unge i dag ikke er vant til at organisere sig.&raquo;Vi har nogle andre former for fællesskaber i dag end tidligere, som består af forskellige subkulturer. Vi er ambitiøse, kreative, dygtige og kan nogle helt andre ting end vores forældre. Men problemet er, at vi ikke holder mere fast i vores rettigheder og organiserer os. Det kunne vores forældre til gengæld finde ud af,&laquo; siger Jesper Pøhler.Under studenteraktionerne på KU har reaktionen været fra &rsquo;de voksnes rækker&rsquo;, undervisere og rektorer, at de unge godt kunne opgive at lave om på universitetspolitikkens dimensionering af optag og fremdriftsreformen, der skal få de studerende til at færdiggøre deres studier hurtigere.&raquo;Hvor vover de at sige til os, at der er noget, vi ikke kan? At vi ikke kan ændre rammerne, og at vi opnår mere ved at arbejde inden for dem. &rsquo;Nødvendighedens ideologi&rsquo; er skabt af interesserer, og selvfølgelig kan det laves om. Jeg bliver vred, når de voksne fortæller os, at der er noget, vi ikke kan, og at vi ikke skal drømme eller kæmpe for noget. En af de største glæder, jeg har haft i forhold til at være aktiv i Et Andet Universitet, er at turde tro på noget.&laquo;Jesper Pøhler prøver i sproget og i sin adfærd; det han taler med sine venner om, at gå i mod den præstationsorienterede retorik. Men han mener også, at det er svært at træde ved siden af.&raquo;Med mindre du altså har succes med at træde ved siden af. Derfor holder de fleste af os ud, så længe vi kan, og håber at det hele nok skal falde på plads,&laquo; som han siger.Når man spørger Sofia Luna Steenholdt om muligheden for at vælge alternativer, svarer hun, at når man opdager, at det er samfundets strukturer, den er gal med og ikke én selv, så opdager man også, at man har et valg.&raquo;Jeg har været bange for at misse afleveringer, så jeg blev smidt ud. Haft hjerteflimmer og været bange for at besvime, og hele tiden opleve splittelsen mellem at fordybe mig eller at blive hurtig færdig. Men så skete der heldigvis det, at jeg tænkte &rsquo;det kan ikke passe&rsquo; og fandt nogle andre, der havde det på samme måde. Vi kunne kanalisere frustrationen ud i et fælles projekt, og det gjorde, at jeg kunne blive i det. Det med at organisere sig og blive ved med at tænke i fællesskab er noget af det mest frigørende, jeg har oplevet. Den erfaring for, hvor meget der kan ske i et fællesskab, er meget identitetsgivende,&laquo; siger hun.Glød er dannelseTil sommer læser Sofia Luna Steenholdt ikke længere filosofi. Hun er ikke tilmeldt nogen eksaminer. Men hun ved godt, hvad hun skal lave i stedet for, selv om det stadig er ikke er noget, hun fortæller til ret mange.&raquo;Man skal altid argumentere for sit nej. Men jeg tror, at der er rigtig meget værdi i bare at sige nej. Punktum. Det er noget vores generation ikke er så gode til: At sige: jeg vil ikke have ondt i maven, stresse på studiet og tage betablokkere, når jeg skal gå til eksamen.&laquo;Det universitet, hun så som stedet for dannelse og søgen efter den højeste viden, var en skuffelse.&raquo;I gymnasiet oplevede jeg, at gymnasiereformen standardiserede og centraliserede undervisningen. Når en lærer virkelig brændte for Den Spanske Borgerkrig for eksempel, skulle vi bare hurtigt videre. Selv om man kunne mærke, at det var der, han fik glød i øjnene. Den glød hos lærerne er jo indføringen i den egentlige dannelse, der hvor, man stræber efter det større og det dybere. Men den disciplinering, lærerne er udsat for, smitter af på os studerende, og gløden får svært ved at fænge hos os. Jeg havde glædet mig til universitetet, fordi jeg troede, at det ville være anderledes. Men det var akkurat det samme,&laquo; siger Sofia Luna Steenholdt.Jesper Pøhler er, som han siger, &raquo;ret godt kørende i forhold til de idealer, jeg kritiserer&laquo;.Selv om han har været syv år om studiet indtil nu, har han brugt tiden på Universitetsradioen og et godt studenterjob hos Det Etiske Råd:&raquo;Man bliver jo nærmest betragtet som naiv, hvis man taler om livskvalitet eller identitet, som andet end det at være målrettet et arbejdsmarked. Men jeg prøver at blive et mere attraktivt menneske ved at lade være med at tale med folk om, hvad de laver og i stedet spørge dem om, de har det godt for tiden. Formålet med livet er jo blevet, hvordan man kommer hen til et bestemt slutresultat. Men det kan jo ikke være meningen med livet.&laquo;
