DF: Lad os se referater fra Sikkerhedsudvalget
Hvis regeringen vil rense sig for mistanke i terrorsagen, kunne det være en idé i fortrolig form at fremlægge materiale fra regeringens Sikkerhedsudvalg, mener Peter Skaarup


Flere skudsikre veste, bedre adgang til helikoptere, mere grænsekontrol, henvendelser fra det jødiske samfund, fordelingen af betjente og nemmere adgang til loggede telefonoplysninger &hellip;Der er mange spørgsmål om tekniske detaljer i de 27 spørgsmål og seks samrådsspørgsmål, som retsordførere uden for regeringen har stillet til justitsministeren om Rigspolitiets evaluering af myndighedernes indsats, inden Mette Frederiksen (S) på onsdag skal i samråd.Der er dog også stillet spørgsmål, der kan række ind i regeringens allerinderste cirkler. Således ønsker den borgerlige opposition på samrådet en nærmere redegørelse for &raquo;arten, indeholdet og formen af de informationer, som PET videregav til regeringen om sikkerheden ved synagogen i tiden efter terrorangrebet&laquo;.Den snirklede formulering dækker over, at oplysningerne, som formentlig indgår i referater fra regeringens Sikkerhedsudvalg, traditionelt altid har været fortrolige.Også Enhedslisten ønsker oplyst, &raquo;hvilke forkerte oplysninger&laquo; ministeren har modtaget hvornår og fra hvem i PET.Ifølge Peter Skaarup (DF), der sammen med V, LA og K har indkaldt Mette Frederiksen til samrådet, kunne regeringen overveje at finde en fortrolig form, hvor de kunne fremægge de oplysninger, PET kom med.&raquo;Jeg ved ikke, om der skrives referater fra møderne i Sikkerhedsudvalget, men hvis der gør, kunne regeringen oplagt fremlægge de punkter fra dagsordenen til de møder, som havde med terrorangrebet og synagogen at gøre. Det ville være en måde, hvor regeringen kunne rense sig fra den mistanke, at de først den 30. april blev klar over, at der var gået fire timer efter angrebet på Krudttønden, inden synagogen fik fast bevogtning. Det ville også være en måde, regeringen kunne undgå en uvildig undersøgelse ved at vise, at den havde rent mel i posen,&laquo; siger Peter Skaarup.Som bekendt har Mette Frederiksen flere gange udtalt, at regeringen blev &raquo;bibragt&laquo; et andet &raquo;billede&laquo; af forløbet, end det, der nu fremgår af Rigspolitiets evaluering, vedrørende tidspunktet for, hvornår der blev etableret fast politibevogtning af synagogen i Krystalgade.Selv om statsminister Helle Thorning Schmidt (S) dagen efter terrorangrebet fortalte på et pressemøde, at bevogtningen af synagogen var etableret lige efter angrebet på Krudttønden, var det angiveligt først forud for offentliggørelsen af evalueringen i sidste uge, at statsministeren og justitsministeren blev klar over, at der i virkeligheden var gået næsten fire timer.Ingen misinformationHidtil har Mette Frederiksen ikke, heller i Folketingets spørgetid i onsdags, ønsket at være mere præcis om, hvad det er for et billede, regeringen så er blevet bibragt &ndash; eller af hvem. Ministeren har tværtimod afvist at &raquo;deltage i det politiske hylekor mod dansk politi&laquo;, som hun sagde i spørgetiden, hvor hun understregede, at regeringen ikke havde været udsat for &raquo;misinformation&laquo;. Hun havde nemlig ingen grund til at antage, at PET havde haft et ønske om at misinformere regeringen.Uden at ministeren nævnte det, blev den nylige og overraskende afskedigelse af den tidligere PET-chef Jens Madsen endnu mere uforklarlig.I øvrigt var det ifølge Mette Frederiksen statsministeren, som skulle besvare alle spørgsmål vedrørende regeringens Sikkerhedsudvalg, og alene af den grund kunne Mette Frederiksen ikke svare, sagde hun &ndash; dagen efter at Helle Thorning Schmidt fra samme talerstol havde afvist som statsminister at møde frem til samrådet på onsdag i Retsudvalget. Det skete med henvisning til, at den ansvarlige minister er Mette Frederiksen.Karsten Lauritzen (V) opfordrede flere gange i spørgetiden justitsministeren til at kortlægge, hvad der var sket i Sikkerhedsudvalget, men uden at få et klart svar.Selv om han ikke direkte vil kræve af regeringen, at den fremlægger referater fra Sikkerhedsudvalget, så mener han fortsat, at &raquo;danskerne har krav på at få svar fra deres statsminister&laquo;, som han har skrevet i Venstres elektroniske nyhedsbrev.I første omgang vil Karsten Lauritzen afvente, hvad Mette Frederiksen svarer på samrådet. Men han bekræfter over for Information, at hvis justitsministeren ikke kommer med de ønskede oplysninger, &raquo;så er oplysningerne også interessante efter et valg.&laquo;
