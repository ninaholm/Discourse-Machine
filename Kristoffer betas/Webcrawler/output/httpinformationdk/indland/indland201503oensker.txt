Ønsker unge muslimer kvindelige imamer?
FEMIMAM vil starte en moske i København, hvor kvindelige imamer taler og leder bønnen. Vi har spurgt fire unge muslimer, om de er enige


Ulrik HasemannZeyneb Karabacak, 21 år og læser til lærer på UCC&ndash; Hvad synes du om en moske, hvor kvindelige imamer leder bønnen for kvinder og mænd?&raquo;Jeg har aldrig oplevet en kvindelig imam, som leder bønnen for både kvinder og mænd. Det er en tanke, jeg lige skal overveje. Jeg har ikke helt styr på, hvad Koranen siger om kvindelige imamer, men det skader aldrig at prøve noget nyt. Faktisk synes jeg, det er en rigtig fin idé. I islam er kønnene lige meget værd. Det står i vores hellige bog, så jeg ville gerne komme til bøn i sådan en moske. Men det er vigtigt, at kønnene er adskilt under bønnen.&laquo;&ndash; Oplever du at være del af en generation, som ønsker en mere tidssvarende og ligestillet formidling af islam?&raquo;Vores religion har brug for at modernisere sig lidt og vise, at kvinder er på lige fod med mænd. Selvfølgelig er der altid nogle, som er uenige i, hvordan Koranen skal læses. Den uenighed eksisterer også blandt unge muslimer i Danmark. For eksempel er der muslimske familier, som er meget traditionelle, og hvor opdragelsen er, at kvinderne gør det meste i hjemmet men ellers ikke har så meget at sige. Det kunne en sådan moske være med til at forandre.&laquo;Ulrik HasemannJamilla Mohamad-Ali, 22 år og læser serviceøkonomi på Copenhagen Business Academy&ndash; Hvad synes du om en moske, hvor kvindelige imamer leder bønnen for kvinder og mænd?&raquo;Det er et godt initiativ, for typisk er der næsten kun mænd i moskeerne. Det har overhovedet ikke noget at gøre med, at islam er kvindeundertrykkende, men det er mest mænd, som formidler Koranen. Dét ville være en god idé at ændre på. Og jeg tror, en kvindelig imam kunne være med til at tiltrække flere kvinder, fordi de bedre kan identificere sig med en kvinde end en mand. For mig personligt betyder kønnet på den, som leder bønnen, ingenting.&laquo;&ndash; Oplever du at være del af en generation, som ønsker en mere tidssvarende og ligestillet formidling af islam?&raquo;Både og, for nogle moskeer afspejler vores tid, mens andre er mere traditionelle. Selv om islam handler om at sætte sig ind i det sted, man er, kan der være dele af islam, som er vanskelige at relatere til samfundet i dag. For eksempel kan det være svært at bære tørklæde i Danmark. En vigtig opgave for moskeerne i vores civiliserede samfund er at tale om opdragelse og bidrage til, at integra-tionsproblemet bliver løst. Ifølge islam skal du være et godt menneske. Du må ikke begå kriminalitet. De budskaber ville nå bredere ud, hvis det også kom fra kvindelige imamer.&laquo;Ulrik HasemannMohammed El-Sheikh, 19-årig medicinstuderende på Københavns Universitet&ndash; Hvad synes du om en moske, hvor kvindelige imamer leder bønnen for kvinder og mænd?&raquo;Altså kvindelige imamer, som underviser og leder bønnen for andre kvinder, er ikke noget nyt. Det er så fint og respekteret. Men jeg har aldrig prøvet at være i en moske, hvor en kvinde leder bønnen, så det er svært at forestille sig. Jeg har heller ikke hørt om sådanne eksempler i profetens tid. Så jeg ville nok ikke komme i sådan en moske. Ideen med mandlige imamer handler om princippet om fuld koncentration under bønnen. Og man kunne måske blive distraheret, hvis bønnen pludselig blev ledt af en kvinde.&laquo;&ndash; Oplever du en ung generation, som ønsker en mere tidssvarende og ligestillet formidling af islam?&raquo;Det tænker jeg ikke. Nytænkning er vigtig, og det er selvfølgelig vigtigt, at en religion afspejler sin tid. Men jeg mener ikke, at der er et ligestillingsproblem i moskeer i Danmark. Kvinder og mænd er ligestillet i islam, så når kønnene er opdelt i moskeen og ved andre religiøse arrangementer, handler det netop om respekt for kønnene. For man kan tale mere fortroligt med en imam af sit eget køn.&laquo;Ulrik HasemannAli Ejupi, 20 år og medicinstuderende på Københavns Universitet&ndash; Hvad synes du om en moske, hvor kvindelige imamer leder bønnen for kvinder og mænd?&raquo;Det er helt accepteret og anerkendt, at kvindelige imamer leder bønnen for andre kvinder &ndash; det har man set andre steder i verden. Men som mand ville jeg ikke deltage i en bøn ledet af en kvindelig imam, for jeg har lært, at mænd og kvinder er adskilt under bønnen, så de ikke bliver distraheret af hinanden. Det er ikke for at nedsætte kvinden, men jeg kommer i moskeen med det formål at bede til gud. Og ens fulde koncentration kan blive forstyrret af en kvindelig bønneleder. Det er jo videnskabeligt bevist, at kvinder og mænd tiltrækkes af hinanden.&laquo;&ndash; Oplever du en ung generation, som ønsker en mere tidssvarende og ligestillet formidling af islam?&raquo;Nej, men det kommer jo an på, hvordan du ser på den moderne verden, og hvordan du ser på ligestilling. Jeg vil jo mene, at vi har al den ligestilling, vi behøver, men det vil andre være uenige i &ndash; blandt andre kvindelige imamer. Kvinder er velkommen i moskeen, og kvinder kan lede bønnen. Men for mænd, hvis eneste fokus er at tilbede gud, kan en kvindelig imam virke distraherende.&laquo;
