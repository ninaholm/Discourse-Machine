Den hellige kriger fra Danmark
Den danske Guantánamo-fange har tidligere afvist, at han havde noget at udsætte på den danske regerings håndtering af sagen. Men hans sag ligner de britiske erstatningssager til forveksling
Det er endnu uvist om Slimane Hadj Abderrahmane vil kræve erstatning.

Han vil helst forblive et ukendt ansigt, siger han selv. Men de seneste seks år er offentligheden med jævne mellemrum blevet mindet om, hvem Slimane Hadj Abderrahmane er.Først da han blev frigivet fra Guantánamo-basen i 2004. Dernæst da han senere samme år sagde for åben skærm, at det ville være helt legitimt at slå daværende forsvarsminister Søren Gade og daværende statsminister Anders Fogh Rasmussen ihjel. Senest da han i 2007 fik ti måneders fængsel for tyveri. I dag har han et andet navn, men hans sag dukker nu op igen.Flere danske oppositionspolitikere og menneskerettighedsforkæmpere kræver erstatning til den danske Guantánamo-fange, efter den britiske regering i går indvilligede i at betale op til 90 millioner kroner i erstatning til tidligere Guantanamo-fanger fra Storbritannien.De 16 britiske fanger har anklaget myndighederne for ikke at have grebet ind, da de ulovligt blev flyttet fra fangelejre i Afghanistan til Guantanamo-basen på Cuba, selv om myndighederne kendte til planerne.Det samme skete for Slimane Hadj Abderrahmane, men det er endnu uvist om han vil kræve erstatning. Information har forgæves bedt ham om en kommentar, og hans advokat, Tyge Trier, vil ikke udtale sig, før han har mødtes med sin klient en gang inden mandag.Tidligere har Slimane Hadj Abderrahmane afvist erstatningskrav. I bogenDanskeren på Guantánamofra juni 2004 sagde han, at han grundlæggende ikke havde noget at udsætte på den danske regerings håndtering af sagen. Han havde heller ikke tænkt sig at lægge sag an mod USA.&raquo;Det ville sikkert kræve, at jeg først rejste ind i USA. Jeg ved ikke, om det praktisk kan lade sig gøre. Hvis der var andre europæiske fanger, der gik sammen om at kræve en erstatning, vil jeg måske overveje det. Men jeg har ingen konkrete planer,&laquo; sagde Slimane Hadj Abderrahmane dengang.Ville i hellig krigHan tog til Afghanistan i 2001 for at træne til hellig krig i Tjetjenien. Da USA angreb Afghanistan i oktober 2001 forsøgte han at flygte til Pakistan, men blev lokket i en fælde og fanget i grænseområdet af pakistanske soldater. Fra Pakistan blev han sendt til den amerikanske fangelejr i Kandahar, Afghanistan. Her blev han bl.a. afhørt af to danske efterretningsofficerer, sandsynligvis fra Forsvarets Efterretningstjeneste eller Jægerkorpset. Desuden har en dansk tolk udtalt til Politiken, at han afhørte den danske fange fire gange i Afghanistan.De danske myndigheder vidste altså godt, at en dansk statsborger var taget til fange i Afghanistan, inden han blev sendt til Guantánamo-basen på Cuba i februar 2002.I bogen &#39;Danskeren på Guantánamo&#39; fortæller Slimane Hadj Abderrahmane, hvordan han blev sparket og klædt nøgen i fangelejren i Afghanistan. Men ifølge Politiken-journalist Matias Seidelin, der er medforfatter til bogen, ved man ikke noget om, at Slimane Hadj Abderrahmane skulle være blevet mishandlet eller torteret på Guantánamo-basen: &raquo;Jeg tror, han er blevet behandlet ordentlig der, fordi de vidste, han var dansker,&laquo; siger Mathias Seidelin og påpeger, at der også var kontrolbesøg fra Udenrigsministeriet og Politiets Efterretningstjeneste på Guantanamo-basen.Stadig kontaktI februar 2004 kom Slimane Hadj Abderrahmane tilbage til Danmark. Efter nogle turbulente måneder med tv-interviews og trusler om at tage til Tjetjenien og føre hellig krig, afleverede han frivilligt sit pas til PET og lovede ikke at rejse ud af landet. Men han fik et nyt, almindeligt dansk navn, og da der aldrig var rejst tiltale mod ham, kunne han i 2007 vise Post Danmark en ren straffeattest og blive ansat som postbud i Greve. Tre måneder senere blev han anholdt for at have stjålet to pas og tre dankort i posten og hævet lidt over 100.000 kroner på kortene. De 86.000 kr. blev aldrig fundet, og Slimane Hadj Abderrahmane fik en dom på 10 måneder.I et tidligere interview har han fortalt, at han stadig har kontakt til flere af sine tidligere medindsatte fra Guantánamo.
