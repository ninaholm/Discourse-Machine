Ja til tørklæder i Folketinget - nej til burka og klaphatte



Beslutning i præsidiet om tørklæderMedlemmer af Folketinget må gerne bære tørklæde på talerstolen, men ikke muslimsk burka.Dansk Folkepartis Søren Espersen har tidligere udtrykt ønske om forbud mod tørklæder på folketingets talerstol, men får altså ikke sin vilje.Folketingsmedlemmer må gerne bære tørklæder på talerstolen. Det besluttede Folketingets Præsidium tirsdag, selv om der var delte meninger. Samtidig siger præsidiet, at beklædning ikke må forhindre, at medlemmerne kan genkendes. Dermed vil det være forbudt at bruge muslimsk burka. Provokerende beklædningsgenstande som nissehuer eller klaphatte er heller ikke velkomne i magtens højborg.Det oplyste Folketingets formand, Thor Pedersen (V), efter præsidiets møde på Havreholm Slot i Nordsjælland.Tanken om muslimske tørklæder på talerstolen har ellers provokeret flere folketingsmedlemmer, siden det kom frem at Enhedslisten Asmaa Abdol-Hamid kunne få en plads i Folketinget som suppleant for Johanne Schmidt-Nielsen. Således har MF Søren Krarup (DF) sammenlignet tørklædet med symboler som det nazistiske hagekors og det kommunistiske hammer og segl.»Præsidiet har i dag haft lejlighed til at drøfte spørgsmålet om ordensforskrifter i Folketinget, herunder tørklæder. Det har været en god og konstruktiv drøftelse, og vi har været omkring alle emnets aspekter, herunder grundlovens bestemmelser om det valgte folketingsmedlems rettigheder« lyder det i præsidiets udtalelse.For nogle dage siden offentliggjorde Domstolsstyrelsen en ny personalevejledning, som bekendtgører at muslimske tørklæder heller ikke er et problem ved domstolene.»Som fælles retningslinje gælder det, at der ikke er noget til hinder for, at ansatte ved Danmarks Domstole kan bære tørklæde, turban eller lignende hovedbeklædning af religiøse eller kulturelle grunde, så længe ansigtet ikke er tildækket«
