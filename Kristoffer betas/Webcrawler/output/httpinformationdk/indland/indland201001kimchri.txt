Kim Christiansen undskylder: ’Bare jeg dog havde gået en tur’



DF´s Kim Christiansen undskylder nu til Anita Jakobsen for at have kaldt hende dum, fordi »ingen ved sine fulde fem får barn med en muslimsk mand.«Det til trods for, at han i går, seks dage efter at han havde sendt mailen, fastholdt sine udsagn.Over for Information påpegede han også, at han ville svare hende på samme måde igen, hvis han kunne. Men nu skriver han til Anita Jakobsen:»Bare jeg dog havde gået en tur, inden jeg svarede dig, så jeg ikke blot i et øjebliks frustration havde svaret dig, som jeg gjorde.«Kursskiftet sker umiddelbart efter, at partiets gruppeformand, Kristian Thulesen Dahl, har kaldt Kim Christiansen til samtale og indskærpet partiets linje over for ham. Også på partiets egen hjemmeside er der nuen officiel undskyldningat finde.Anita Jakobsen oplyser til Information, at hun ikke har svaret på brevet og heller ikke »på stående fod føler et behov for at gøre det.«Læs hele brevet her:Kære Anita JakobsenJeg håber, du vil modtage min uforbeholdne undskyldning for den mail, jeg sendte dig den 20. januar 2010.Det tilkommer selvfølgelig ikke mig at blande mig i, hvem du vælger at få børn med og hvorfor!Jeg kan godt forstå, at du er blevet både vred og ked af det over mit svar. Du stiller, helt berettiget, nogle spørgsmål til blandt andre mig, og istedet for svar på dem får du mine bedrevidende meninger om din måde at leve dit liv på.Bare jeg dog havde gået en tur, inden jeg svarede dig, så jeg ikke blot i et øjebliks frustration havde svaret dig, som jeg gjorde.Men jeg kan ikke gøre det om. Jeg kan kun oprigtigt beklage, og jeg håber, du vil modtage min undskyldning.Jeg forstår nemlig til fulde din frustration og dit problem, og det skulle jeg jo blot have svaret dig. Min opfattelse er, også ud fra private erfaringer, at den nugældende Forældreansvarslov er klasser bedre end den tidligere. Det betyder dog ikke, at der ikke fortsat er både problemer, skævheder og, som i din situation, åbenlyse uklarheder, som det er vores opgave som politikere at se på.Jeg bør ikke tage særlig stilling til din sag som enkeltsag. Men som du beskriver den, forstår jeg til fulde dit problem med at forstå afgørelsen om samvær. Men der er jo utallige faktorer, der spiller ind i forvaltningen afgørelser. Hvad jeg kan love dig er, at jeg bringer din sag op overfor vores ordfører på området, og at det sker straks idag eller imorgen.Vi lader så din sag indgå i de andre sager og henvendelser, vi har samlet om Forældreansvarsloven, så vi kan revidere den bedst muligt.Hvis ikke du igen har lyst til at henvende dig til mig, forstår jeg det godt. Vores ordfører på området hedder René Christensen, og ham kan du altid henvende dig til, for også dette område har optaget og optager Dansk Folkeparti meget.Med venlig hilsenKim Christiansen
