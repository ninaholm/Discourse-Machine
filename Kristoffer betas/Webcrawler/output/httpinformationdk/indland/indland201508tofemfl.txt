To ud af fem flygtninge får næppe sprogbonus
Selv om regeringen flittigt henviser til den såkaldte sprogbonus som argument for, at den foreslåede integrationsydelse til flygtninge er forskellig fra den afskaffede starthjælp, viser regeringens egne tal, at op mod 40 procent vil få svært ved at opnå bonussen
Nye tal fra Integrationsministeriet viser, at to ud af fem nyankomne flygtninge vil få svært ved at bestå Danskuddannelse 2 og dermed opnå sprogbonussen og en merindtægt på 18.000 kroner om året. Billedet her er et genrefoto fra Lærdansk Aarhus.

Når Inger Støjberg er blevet kritiseret for, at regeringens planer om at indføre en lav integrationsydelse for flygtninge og familiesammenførte er det samme som den omstridte starthjælp, der blev afskaffet under den forrige regering, har integrationsministeren henvist til den såkaldte sprogbonus.Det skete f.eks. under Folketingets førstebehandling af lovforslag L 2 om integrationsydelsen, hvor Inger Støjberg sagde:&raquo;Man jo ikke kan sammenligne det her (L 2, red.) én til én med starthjælpen, netop fordi der er indlagt en sprogbonus.&laquo;Denne særlige sprogbonus, der i bemærkningerne til L 2 kaldes for et dansktillæg til integrationsydelsen, vil udløse et månedligt ekstrabeløb på 1.500 kroner til de flygtninge, der mindst har bestået Danskuddannelse 2.Ifølge Venstres integrationsordfører Marcus Knuth vil langt de fleste flygtninge, hvis de &raquo;viser vilje til at integrere sig&laquo;, som han sagde under folketingsdebatten, kunne opnå sprogbonussen. Kun &raquo;en meget, meget lille del af den befolkning, der kommer til Danmark&laquo;, ville ifølge det nyvalgte V-folketingsmedlem ikke kunne bestå Danskuddannelse 2-niveau.Nu viser nye tal fra Integrationsministeriet et andet billede. Det er ikke kun et lille mindretal, men derimod to ud af fem nyankomne flygtninge, der vil få svært ved at bestå Danskuddannelse 2 og dermed opnå sprogbonussen og en merindtægt på 18.000 kroner om året.I 2014 blev således 39 procent af de flygtninge og familiesammenførte udlændinge, der fik bevilget ét gratis sprogforløb, visiteret til Danskuddannelse 1. I de foregående fire år var andelen næsten lige så stor. Det fremgår af et aktuelt svar på et spørgsmål til Inger Støjberg fra Johanne Schmidt-Nielsen (Ø).&raquo;Svaret viser, at det er misvisende, når regeringen begrunder den lave integrationsydelse med, at flygtninge &rsquo;bare&rsquo; kan bestå Danskundervisning 2 og få mere at leve af. For alt for mange flygtninge er det ikke en reel mulighed at bestå Danskundervisning 2, og de vil derfor blive fastholdt på den nedsatte ydelse, også fordi deres jobmuligheder sikkert vil være relativt dårligere end for de mere veluddannede flygtninge,&laquo; siger Johanne Schmidt-Nielsen.Flere fattige flygtningeNyankomne flygtninge bestemmer ikke selv hvilket niveau, de kan få gratis danskundervisning på. De flygtninge, der visiteres til Danskuddannelse 1, er f.eks. analfabeter eller personer med kun meget kort skolegang fra deres hjemland. Og selv om de består Danskundervisning 1, vil det være en meget stor udfordring også at bestå Danskundervisning 2, bl.a. fordi de i givet fald selv skal betale. Kommunerne betaler nemlig kun for ét studieforløb.Men hvis en flygtning selv &ndash; ud af de begrænsede midler, integrationsydelsen indebærer &ndash; skulle spare op til Danskundervisning 2 som selvstuderende, vil det blive temmelig bekosteligt.Som Information tidligere har vist, vil en nyankommen flygtning med forsørgeransvar for tre børn de første seks måneder kun have et rådighedsbeløb på 177 kroner om dagen til at betale mad, transport, tøj m.m.&raquo;Bonussystemet rammer skævt, og det bliver asylbørnene, der betaler prisen,&laquo; forudser Johanne Schmidt-Nielsen.Danskuddannelse 2 består af seks moduler, og typisk koster hvert modul omkring 20.000 kroner.&raquo;Det sker så at sige aldrig, at kursister, der har gennemført Danskuddannelse 1, fortsætter med selvstudier på Danskuddannelse 2. Det hører absolut til sjældenhederne, at en kursist selv betaler,&laquo; siger administrativ leder Jan Kondrup Madsen fra Ballerup Sprogcenter.En gennemsnitskursist bruger ifølge forstander Jørgen Jespersen fra Sprogcenter IA i København ca. 130 lektioner pr. modul, altså i alt 780 lektioner på de seks moduler. Gennemsnitsprisen for Danskundervisning 2 løber ifølge ham op på godt 100.000 kroner.Formanden for de danske sprogcentre, Poul Neergaard, bekræfter, at uanset at priserne svinger fra kommune til kommune, bliver det en stor udgift selv at skulle finansiere Danskundervisning 2.&raquo;Nogle kursister kan klare sig med 100 lektioner, andre får brug for 200 eller 300 lektioner. Timeprisen for hver lektion er omkring 100 kroner, så det kan hurtigt blive en dyr affære,&laquo; siger Poul Neergaard.Inger Støjberg har da også i endnu et svar til Folketinget bekræftet, at det for læsesvage kursister på niveau 1 vil &raquo;kræve meget undervisning og en stor indsats fra kursisten selv&laquo;, som det formuleres i svaret, at bestå Danskuddannelse 2 og dermed opnå sprogbonussen.Det angivelige sigte med at indføre sprogbonussen er at fremme integrationen. Eller som Inger Støjberg sagde det, da L 2 i begyndelsen af juli blev diskuteret i Folketinget:&raquo;Noget af det, vi har lært af starthjælpen, er også at prøve at give et incitament til at få gang i integrationen, og når jeg siger &rsquo;gang i integrationen&rsquo;, mener jeg det at tilegne sig dansk som et af de vigtige elementer i det. Derfor er lige præcis den her sprogbonus lagt ind i forbindelse med integrationsydelsen.&laquo;Ønsket om en hurtig integration med sprogbonussen som økonomisk gulerod skal dog også ses i lyset af det overordnede formål med L 2, nemlig at &raquo;gøre det mindre attraktivt at søge asyl i Danmark&laquo; ved at reducere &raquo;den økonomiske fordel ved at få asyl i Danmark&laquo;, som det fremgik af integrationsministerens skriftlige fremlæggelse af L 2.Ifølge Poul Neergaard er gruppen med flygtninge, der visiteres til Danskundervisning 1, endda i stigning:&raquo;Jeg er ikke i tvivl om, at andelen af svage kursister er stigende. Der kommer flere og flere, der vil have overordentligt svært ved at nå op på det niveau, som udløser sprogtillægget,&laquo; siger han.Det har ikke været muligt at få en kommentar fra Inger Støjberg.
