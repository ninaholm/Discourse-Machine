Frygt for forskningskatastrofe
Danmark skal være bedre til at omsætte forskningen til vækst og arbejdspladser, derfor skal vi satse mere på strategisk forskning, siger forskningsministeren. Men det vil få katastrofale følger for den frie forskning, lyder advarsel fra forskningsrådets formand


Den såkaldte frie forskning står over for en katastrofe, hvis regeringen kommer igennem med sine besparelser på forskningen. Sådan lyder advarslen fra bestyrelsesformanden for Det Frie Forskningsråd, Peter Munk Christiansen, efter at uddannelses- og forskningsminister Esben Lunde Larsen (V) netop har besluttet at øremærke en forskningsreserve på 671 millioner kroner til den såkaldte strategiske forskning, eller målrettet forskning,Læs også:Præcisering&raquo;Danmark har gennem mange år klaret sig godt, fordi vi har haft en fornuftig balance i forskningsfinansieringen. Men nu sker der en voldsom forskydning i retning af den strategiske forskning. Det vil få katastrofale konsekvenser for den frie forskning og rekrutteringen af unge forskere og forskningsmæssige gennembrud, at man så kraftigt skærer på den frie forskning,&laquo; siger Peter Munk Christiansen.Regeringen lægger således i sit finanslovforslag op til at spare 1,4 milliarder kroner på uddannelse og forskning i 2016. Innovationsfonden står til at blive beskåret fra 1,6 milliarder kroner til 950.000 kroner, mens Det Frie Forskningsråd får 0,8 milliarder kroner mod tidligere 1,2 milliarder. Med Esben Lunde Larsens beslutning tilføres Innovationsfonden nu ekstra 516 millioner kroner, så den ender med at komme op på 1,4 milliarder kroner, mens der ikke bliver flere penge til Det Frie Forskningsråd.Peter Munk Christiansen advarer om, at hvis uddannelses- og forskningsministerens plan bliver ført ud i livet, kan konsekvensen blive, at Det Frie Forskningsråd må stoppe nogle af sine forskningsprojekter.Det Frie Forskningsråd har til formål at støtte og fremme originale ideer og initiativer. Årligt giver rådet 600 bevillinger til forskningsprojekter, der udvælges blandt tusindvis af ansøgninger. Allerede i dag siger rådet dog nej til ni ud af 10 ansøgninger, og bestyrelsesformanden mener, at det ikke længere giver mening at bede forskerne om at skrive en ansøgning, hvis endnu flere kan se frem til at få et afslag.&raquo;Det er klart, at forskning skal bruges til at hjælpe samfundsmæssige problemer som fattigdom, sygdom og miljøproblemer. Det er det, man gør med den strategiske forskning. Men samtidig skal der være mulighed for, at forskerne kan komme med deres egne ideer, som fører til nye gennembrud og dermed understøtter den fremtidige strategiske forskning,&laquo; siger Peter Munk Christiansen.Minister vil skabe vækstIfølge Esben Lunde Larsen skyldes den nye fordeling af forskningsreserven ønsket om at &raquo;skabe vækst og arbejdspladser&laquo;.&raquo;Med regeringens oplæg til fordeling af forskningsreserven vil vi styrke grundlaget for strategisk forskning og bevare det høje ambitionsniveau for Danmarks Innovationsfond. For selvom Danmark er blandt de lande, der investerer mest i forskning, er vi ikke gode nok, når det handler om at omsætte forskningen til nye løsninger, vækst og arbejdspladser. Det var baggrunden for, at alle partier i 2013 blev enige om at etablere Danmarks Innovationsfond, og det vil regeringen gerne holde fast i&laquo;, siger uddannelses- og forskningsministeren.I dag kalder Dansk Folkepartis forskningsordfører, Jens Henrik Thulesen Dahl, fordelingsnøglen for &raquo;et valg mellem kolera og pest&laquo;.&raquo;Først og fremmest er det ærgerligt, at man ikke har kunnet finde flere penge til forskningen, hvilket jeg nu stadig har en forhåbning om kan lade sig gøre. Derfor er det også et valg mellem pest og kolera, fordi vi har en begrænset sum penge at fordele: På den ene side er den frie forskning helt afgørende fremadrettet, men på den anden side er Innovationsfonden lige blevet skabt, så det vil være ærgerligt straks at beskære den på en måde, så den aldrig rigtig kommer i gang,&laquo; siger Jens Henrik Thulesen Dahl.Dansk Folkepartis forskningsordfører afviser dog ikke at finde flere penge til den frie forskning under de igangværende forhandlinger om næste års finanslov.&raquo;Forhandlingerne må jo afdække, hvad konsekvenserne bliver for Det Frie Forskningsråd, og om der er behov for justeringer &ndash; noget vi er nødt til at skubbe rundt på. Jeg vil være ked af ikke at give Innovationsfonden noget, for så giver man den sådan et spark over skinnebenet. Så et eller andet sted kommer det til at gå ud over den frie forskning til næste år&laquo;.
