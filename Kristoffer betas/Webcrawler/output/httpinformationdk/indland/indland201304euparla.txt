EU-Parlamentet siger nej til Connies CO2-redningsplan
Forslaget om at trække 900 millioner CO2-kvoter ud af handlen blev tirsdag forkastet af EU-Parlamentet
Foto: AFP/Scanpix

EU-Parlamentet vender tomlen nedad til klimakommissær Connie Hedegaards forslag om at trække 900 millioner CO2-kvoter ud af markedet. Det er resultatet af tirsdagens afstemning i parlamentet.Forslaget blev stemt ned med 334 stemmer imod, 315 stemmer for og 63 stemmer hverken for eller imod.Kvotesystemet gør det muligt for virksomheder at forurene, hvis de køber CO2-kvoter. Med tirsdagens nej er planen for at forhøje prisen for at udlede et ton CO2 mislykket.På grund af den økonomiske krise, er efterspørgslen lav, hvilket betyder, at gennemsnitsprisen for at udlede et ton CO2 i dag koster knap fire euro. Da systemet blev etableret, var forventningen en pris på 30 euro.Derfor var kommissionens forslag at trække 900 millioner CO2-kvoter ud af handlen og indsætte dem igen, når markedskræfterne har drevet priserne i vejret, men den plan valgte parlamentarikerne at sige nej til.Der bliver årligt auktioneret to milliarder nye forureningskvoter om året. Frem mod 2020 er det tal dalende.11 ud af 13 danske parlamentarikere har over for Ritzau tilkendegivet, at de har stemt ja i afstemningen. Morten Messerschmidt (DF) stemte blankt, og Anna Rosbach havde kort før afstemningen endnu ikke besluttet sig.
