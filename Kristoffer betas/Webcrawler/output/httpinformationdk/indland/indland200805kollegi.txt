Kollegier dyster



 Som et forsøg på at engagere kollegianere personligt i kampen for et bedre klima har miljøudvalgene på en række københavnske kollegier taget initiativ til Kollegiernes Klimakamp; en konkurrence om hvilket kollegium der kan nedsætte sit elektricitets- og vandforbrug mest over 14 dage. Konkurrencen løber fra den 5. til den 19. maj 2008 og omfatter fem københavnske kollegier: Otto Mønsteds Kollegium, Rigshospitalets Kollegium, Regensen, Kvinderegensen og Egmont H. Petersens Kollegium. Tilsammen huser disse fem kollegier omtrent 1.400 studerende.

