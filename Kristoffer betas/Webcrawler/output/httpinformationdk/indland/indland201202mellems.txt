En mellemstation i stedet for en endestation
Kommuner og fagbevægelse har gode råd til beskæftigelses-minister Mette Frederiksens (S) mål om, at færre unge skal have førtidspension


En af de store ændringer, der efter alt at dømme lægges op til med den nye reform af førtidspensionen, er, at unge under 40 i stedet for førtidspension skal tilbydes et alternativ. Mens førtidspension for de fleste er lig med endestationen i et arbejdsliv, er intentionen at bygge en mellemstation, som måske på sigt kan give nogle yngre danskere en eller anden form for arbejde i stedet for en varig pension.Nye førtidspensionister bliver yngre og yngre, og der er de senere år sket en markant stigning i førtidspension som følge af en psykisk lidelse. Der er derfor bred opbakning til at indføre et alternativ for de unge førtidspensionister, som også den tidligere regering ønskede.Både kommunerne, som står for tildelingen af førtidspensioner, og fagbevægelsen har gode råd og ønsker til regeringen: Kommuners Landsforening (KL) har formuleret 24 anbefalinger til, hvordan sådanne alternative forløb for unge kan indrettes. Først og fremmest mener KL, at forløbene bør skrædder-syes den enkeltes behov.»Vi mener, at udviklingsforløbene skal laves helt individuelt og også have individuel varighed. Det er vigtigt at signalere, at det her ikke er et angreb på mennesker, men en mulighed for at hjælpe til, at de på et tidspunkt forhåbentlig kommer ud af den sygdom, de har, og måske kan blive en del af samfundet igen,« siger formanden for KL’s Arbejdsmarkedsudvalg Erik Nielsen.KL: Det nytterHvis en ung lider af svær angst eller depression og derfor ikke kan arbejde, er tanken, at vedkommende i stedet får pension i en afgrænset periode — f.eks. tre eller fem år — og samtidig tilbud om hjælp til at håndtere sin sygdom.Unge med andre problemer kan f.eks. blive tilbudt coachingforløb, uddannelse eller anden form for støtte. Udover at forløbene bør skræddersyes til den enkelte, mener KL bl.a., at der skal være mulighed for at sætte forløbene i bero, og at borgere i udviklingsforløb skal fritages for de såkaldte ret- og pligtsamtaler i den øvrige beskæftigelsesindsats. Deltagerne i udviklingsforløbene skal have deres egen kontaktperson i hele forløbet, og så skal der være mulighed for at standse eller sætte et udviklingsforløb helt i bero, hvis motivationen ikke er til stede.En anke mod tanken om udviklingsforløb er, at det allerede i dag er meget vanskeligt at få førtidspension. Mange oplever, at de arbejdsprøves igen og igen, før de kan få pension.Men Erik Nielsen mener, at det kan nytte:»En stor del af de unge kæmper med psykiske problemer, som man — hvis man er heldig — kan komme ud af igen. Derfor skal man passe på med at sætte dem på livsvarig førtidspension så tidligt. Jeg vil ikke sige, at man skal frede dem, men der skal skabes ro om den enkelte i en periode,« siger han.FornuftigtKL’s anbefalinger bliver godt modtaget af fagbevægelsen. Næstformand i FOA, Mona Striib, fremhæver anbefalingerne om en tværgående indsats, der sikrer én indgang til systemet.»Man kan nemt føle siglosti et system, hvor man det ene sted henviser til det andet. Det er yderst fornuftigt, at man får de systemer til at fungere og arbejde bedre sammen,« siger hun og understreger, at det fortsat bør være muligt at få førtidspension, hvis alt andet er udsigtsløst.LO ser udviklingsforløbet som noget af de vigtigste i den kommende reform og støtter langt de fleste af KL’s forslag.»Det er frygtelig vigtigt, at man laver den rigtige model. Det handler om en tværfaglig indsats, hvor alle involverede fra sagsbehandlere og sundhedspersonale går sammen om at hjælpe den enkelte mest muligt,« siger LO-sekretær Marie-Louise Knuppert.Den enkelte i centrumLO har selv udarbejdet et notat med forslag til udviklingsforløbene.Her går mange af de samme tanker igen — nemlig at udgangspunktet skal være den enkelte, at en koordinator skal være borgerens bindeled og have hyppig kontakt til den enkelte og deltage i alle møder om den pågældendes sag.Beskæftigelsesminister Mette Frederiksen (S) ønsker ikke at kommentere de enkelte anbefalinger, før hun efter vinterferien selv præsenterer sit forslag.Hun siger:»Jeg er helt enig med KL i, at vi skal ændre rammerne for førtidspensionen: Vi bliver nødt til at lave om på, at der er en voksende gruppe af især unge, der kommer længere og længere væk fra arbejdsmarkedet. Det tager jeg også højde for i den reform af førtidspensionen, som jeg snart lægger frem.«
