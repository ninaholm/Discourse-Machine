Herberg er forkert og for dyrt til unge hjemløse
Antallet af unge hjemløse i Danmark stiger, men stigningen ses ikke på herberg og forsorgshjem. De unge hjemløse bor i parker og på gaderne, fordi herberg er for dyrt og ikke målrettet unges behov
Unge hjemløse lever i højere grad i såkaldt skjult hjemløshed som -sofasurfere- hos venner og familie eller på gaden, fordi der ikke findes tilbud, som er målrettet unge uden en fast adresse.

For de fleste er 83 kroner for én overnatning med morgenmad og døgnassistance et beskedent beløb, men for de hjemløse bliver 2.490 kroner hver måned en betragtelig udgift.Men det er prisen, hvis et herberg i Københavns Kommune er den sidste udvej.Det er svært at vurdere, hvor mange hjemløse, der reelt lever i Danmark, men den sidste nationale kortlægning peger på omkring 5.000 hjemløse, hvoraf cirka 1.300 er under 30 år.I 2006 lod under halvdelen af de hjemløse - i alt 2.269 - sig indskrive på et herberg eller et forsorgshjem.Men kun 16 procent af unge hjemløse under 30 år lod sig indskrive, viser en opgørelse fra den sociale ankestyrelse i 2006.De unge hjemløse lever i højere grad i såkaldt skjult hjemløshed, som 'sofasurfere' hos venner og familie eller på gaden, fordi der ikke findes tilbud, som er målrettet unge uden en fast adresse.For dyrt for de ungeIfølge Landsforeningen for Hjemløse, SAND er de unges økonomi én mulig forklaring på, at de unge ikke benytter sig af tilbuddene:"Der er en del, der falder uden for systemet, det har vi altid vidst, og vi kan eksempelvis se en direkte sammenhæng mellem flere unge forhutlede mennesker på gaden, og at regeringen har sat kontanthjælpen ned," siger Ask Svejstrup fra SAND.For en ung uden fast adresse er et herberg en dyr løsning, fordi de unge ofte har færre penge at finansiere kost og logi med. Kontanthjælpen til unge under 25 år er på 5.940 skattepligtige kroner, mens et værelse inklusiv kost minimum koster 3.600 kroner om måneden, og minimumprisen for et værelse på et herberg uden kost er på 2.100 kroner om måneden, vurderer Landsforeningen for Hjemløse."Det har selvfølgelig betydning, at man har nedsat kontanthjælpen, fordi man ved, at der er en direkte sammenhæng mellem økonomisk og social marginalisering, hvilket betyder, at jo fattigere man er, jo lettere udstødes man af samfundet," siger Ask Svejstrup.Ringe viden om ungeDer er flere årsager til, at færre unge bruger herberg, mener forsker i social- og velfærdspolitik hos SFI og forfatter til 'Hjemløshed i Danmark', Lars Benjaminsen:"Det kan være, at de unges netværk stadig er intakt, så de kan bo hos venner og familie, og det kan være, at de har færre penge til rådighed," siger Lars Benjaminsen, "men vi ved det faktisk ikke".Ifølge Lars Benjaminsens rapport udgør de unge 40 pct. af dem, der 'sofasurfer' hos venner og bekendte, og det undrer ikke Ask Svejstrup."De unge bor hos venner og bekendte, indtil de har slidt på familie og venner længe nok til at ryge på gaden. Sofaliggerne er unge på vej til reel hjemløshed, så jeg tror, at vi har en situation, som eksploderer inden længe," siger Ask Svejstrup.En film om unge hjemløse i 1999 er det eneste politiske fokus, der har været på unge hjemløse indtil august sidste år, hvor daværende socialminister Eva Kjer Hansen offentliggjorde en hjemløseplan og afsatte 600 millioner i en satspulje til kampen mod hjemløshed. Den gang sagde socialminister Eva Kjer Hansen til Ritzau:"Det duer jo slet ikke, at så mange unge tilsyneladende bor på gaden. Derfor skal der en særlig indsats til. Målet er, at de unge slet ikke skal være på et forsorgshjem, men at de med det samme skal have en bolig."Ingen national planVelfærdsministeriet oplyser dog, at der på nationalt plan ikke er lavet nogen samlet indsats målrettet mod de unge hjemløse. Men en af de kommuner, der har valgt at søge Velfærdsministeriets satspuljemillioner er Københavns Kommune, som netop har færdiggjort en analyse af hjemløseområdet, som viser behovet for at opprioritere indsatsen over for unge hjemløse.Københavns Kommune håber derfor på at få penge fra Velfærdsministeriet til at lave pigebofællesskaber og nye overnatningstilbud til de unge, som ikke bryder sig om at sove på herberg med ældre misbrugere.Samtidig vil kommunen give den enkelte hjemløse en fast kontaktperson frem for skiftende sagsbehandlere, bygge flere boliger til hjemløse og satse mere på forebyggelse i form af gældsrådgivning, hvor folk kan få løst deres økonomiske problemer, inden de står på gaden.
