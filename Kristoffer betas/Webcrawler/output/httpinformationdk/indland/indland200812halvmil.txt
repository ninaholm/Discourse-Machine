En halv million så selvmord på tv
En mand hjælpes til selvmord for åben skærm - er det sygt reality-tv eller en nødvendig nedbrydning af et tabu? Europæiske debattører er uenige. Blandt seerne var programmet et hit


Programdirektør i Danmarks Radio, Mette Bock, ønskede ikke at vise dødsøjeblikket, da den britiske dokumentarudsendelse 'Hjælp - jeg vil dø' (Right to Die: The Suicide Tourist, red.) søndag aften rullede over de danske fjernsynsskærme.I programmet får en alvorligt syg, 59-årig mand aktiv dødshjælp. På en schweizisk klinik drikker han en overdosis sovemiddel og dør, mens kameraet kører.Mette Bock mente ikke, at situationen burde vises, fordi der er tale om "et meget privat øjeblik", som hun udtrykker det.Men Mette Bock blev underkendt af topledelsen og har efterfølgende trukket sig fra tv-stationens programetiske udvalg. Divisionschef Inger Bach fra DR Jylland blev efterfølgende udnævnt til ny formand for udvalget.Dødsscenen, der allerede i et stykke tid har været at se i brudstykker på YouTube, blev efterfølgende vist af den danske public service-kanal søndag aften - og fik ifølge DR 495.000 seere.Tidligere på ugen så 350.000 briter programmet, hvilket den britiske tv-station Sky Real Lives betegner som sit hidtil bedste seertal i år.Sky Real Lives har kvinder i alderen 35-54 år som sin vigtigste målgruppe, og stationschef Barbara Gibbon siger til britisk presse, at dødsscenen er vigtig, fordi den syge mand udviser et enestående mod ved at gennemføre sit forehavende.Sygt stunt?Den britiske premierminister, Gordon Brown, havde inden udsendelsen advaret tv-stationerne mod sensationslyst i forbindelse med behandlingen af emnet.Han erklærede sig som modstander af aktiv dødshjælp, men undlod at tage stilling til, om Sky Real Lives' program efter hans mening dyrkede sensationen.Mindre diplomatisk formulerer den britiske læge Peter Saunders sig. Han er leder af organisationen Care Not Killing, som har forbindelse til den katolske kirke, og som vil hindre indførelse af aktiv dødshjælp i Storbritannien. Peter Saunders siger i en pressemeddelelse, at tv-stationen har vist programmet som led i "et kynisk forsøg på at sætte seertallene i vejret".Han ser hos tv-publikummet en voksende appetit for "mere og mere sygelige reality shows", for hvilke udsendelsen om det assisterede selvmord efter hans mening sætter nye standarder.John Beyer fra den britiske interesseorganisation Mediawatch-UK, der bekæmper vold, nøgenhed, homoseksualitet og blasfemi i tv, udtaler:"Jeg er ikke sikker på, at dødsøjeblikket er egnet til tv, men min store bekymring er, at udsendelsen vil påvirke offentligheden på en måde, den ikke burde."Opinionen: Ja til hjælpUdsendelsens kritikere står over for en mægtig udfordring, hvis de vil vinde den britiske offentlighed for et nej til aktiv dødshjælp. Ifølge Associated Press gik hele 80 pct. af briterne inden udsendelsen ind for en lovændring, der gør aktiv dødshjælp mulig.Og der kan i kølvandet på tv-udsendelsen iagttages stor aktivitet på internettets diskussionsfora, hvor mange roser udsendelsen for at nedbryde et tabu om døden.En dansk måling foretaget af Epinion i 2006 viser, at 86 pct. af de adspurgte går ind for aktiv dødshjælp.Tilslutningen er størst blandt unge og mindst blandt ældre.En canadisk tv-station, CTV, viste i øvrigt 'Right to Die: Suicide Tourist' for et år siden, uden at det kom til større offentlig debat.Heller ikke da schweizisk tv viste programmet, kom det til alvorlige kontroverser. Schweiz er et af fire europæiske lande, hvor aktiv dødshjælp er tilladt i dag.De øvrige lande er Holland, Belgien og Luxembourg.
