’Der er ikke noget langt billigere alternativ til vedvarende energi’

 Thomas Færgeman, direktør i den grønne tænketank CONCITO


 »Forudsætningen for, at der kommer en grøn boble, er, at alternativet til vedvarende energi er langt, langt billigere. Men der er ikke noget langt billigere alternativ.«
»Det, der er situationen i øjeblikket med energi, er, at du bliver nødt til at støtte alle former for ny energi, der skal opføres i dag.«
»Laver du landbaserede vindmøller i dag, så koster de nogenlunde det samme pr. energienhed at bygge som et kulfyret eller naturgasfyret værk.«
»Vandkraft er bestemt kommercielt interessant. Jeg har svært ved at forestille mig, at du kan lave betydeligt mere vandkraft. Du kan ikke lave vandkraft i Danmark for eksempel.«
Atomkraft er jeg undrende over for, at Per Wimmer siger, er kommercielt interessant. Som jeg er orienteret, er det meget svært at få private investorer til at gå ind og bygge atomkraftværker på kommercielt basis. De vil have statsgarantier, fordi det er vanvittigt dyrt at bygge atomkraftværker.«
»Min hovedpointe er, at ny energiforsyning er ret dyr at bygge, og derfor har vi et problem i øjeblikket. Det er simpelthen svært at få økonomi i nogen som helst investeringer i energisektoren.«
»Derfor er man nødt til at acceptere, at man er nødt til at bruge nogle offentlige midler, eller nødt til at acceptere en højere energiregning for at omstille vores energiforsyning. Som klimatænketank vil vi gerne lægge om til grøn energi.«
»Men selv hvis du lagde om til ny sort energi, så ville det koste dig en masse penge i investering, og derfor har jeg svært ved at se, at der er en boble.«

