Kartelsag koster SAS kvart milliard



 To sager om ulovligt aftalte priser har indtil nu kostet det skandinaviske flyselskab SAS 538 millioner kroner - en endnu større regning kan være på vej - og det kan true det i forvejen kriseramte luftfartsselskabs fremtid. SAS indrømmede torsdag, at SAS Cargo, der håndterer bagage, har aftalt priser i USA, og det koster 247 millioner kroner. Samlet skal de fire karteldeltagere SAS, Air France-KLM, Cathay Pacific og Martinair betale 2,39 milliarder kroner i bøde til de amerikanske myndigheder. Selskabet har en tredje sag ved EU's domstol, der ifølge Jacob Pedersen, senioranalytiker i Sydbank, kan blive større end de to andre tilsammen. 
ritzau

