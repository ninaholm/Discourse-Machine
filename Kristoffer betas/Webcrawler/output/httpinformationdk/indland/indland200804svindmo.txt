S: Vindmøller på folkeaktier



 Socialdemokraterne vil give danskerne mulighed for at investere i lokale vindmøller. En del af de møller, der opstilles i de kommende år, skal på folkeaktier ejet af møllernes naboer gennem vindmøllelav. De kommende års investeringer i vedvarende energi skal ikke blot være et spørgsmål for store pengestærke investerings- og energiselskaber, mener partiet. 
Ved vindmølleprojekter med flere møller foreslår partiet, at mindst en mølle skal tilbydes lokale investorer. Møllen skal tilbydes i andele til naboerne inden for en radius af fire kilometer. Samtidig skal bundfradraget hæves fra 3.000 kroner til 6.000 kroner. 

