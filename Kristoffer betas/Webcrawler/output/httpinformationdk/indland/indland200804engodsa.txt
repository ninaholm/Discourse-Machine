Engodsag.dk er en smart forretning
Der er penge i at sælge god samvittighed. Derfor udvider det populære velgørenhedssite engodsag.dk nu til seks europæiske lande og til USA, hvor Richard Gere er i spil som frontfigur


engodsag.dk udvider i stor stil. Konceptet, der appellerer til folks vilje til velgørenhed er gået rent hjem hos store firmaer som Dell, Iceland Air og Yves Rocher, der alle fremover vil give en procentdel af deres profit til velgørenhed, hvis brugerne køber deres produkter via Engodsag.dk.En fjerdedel af kommissionen går til Engodsag.dk og resten til velgørende organisationer."Det er en smart måde at lave forretning på," siger Peter Neergaard, professor ved Copenhagen Business School."Men når du som forbruger benytter sådan en side, så er du også med til at støtte den virksomhed, der laver siden. Hvorfor den omvej? Det ligner et fordyrende mellemled. Hvis man som forbruger gerne vil støtte en god sag, så støt den direkte," siger han.Det kan man gøre, pointerer Peter Neergraard, ved at købe varer hos virksomheder, på baggrund af virksomhedernes egen profil. Et eksempel kunne være Max Havelaar, der går ind for bæredygtighed.Karen Larsen der er skribent for Landsforeningen for Bøsser og Lesbiske (LBL), har taget problematikken op på sin blog.Hun kalder Engodsag.dk's koncept for et "billigt marketingstrick"."Hvis man vil støtte en god sag, i betydningen 'et godt formål', så kan man jo bare sende penge til den sag. Jeg synes, at det er problematisk, at man kommer til at støtte alle mulige ting, ikke bare foreningerne Agape og Retten til liv, men hele den samlede kirkelige højrefløjs foreninger. Og det tror jeg ikke at forbrugerne tænker over," siger hun.Medstifter af Engodsag.dk Mads Ellegaard mener, at det må være op til den enkelte at bestemme, hvad der er en god sag.Ved at downloade et særligt program kan brugeren vælge præcis den organisation vedkommende gerne vil støtte. Hvis man bare handler på hjemmesiden støtter man alle organisationerne."Vi lader på demokratisk vis den enkelte dansker selv vurdere, hvad han eller hun selv ønsker at støtte, og så er det gratis" siger han.Stifterne af Engodsag.dk lægger ikke skjul på, at det her også er en forretning. På hjemmesiden skriver de: "Vi vil gerne belønnes rimeligt for den indsats, vi har lagt. Og vi skammer os ikke over at kunne tjene penge på en ide, der gør en kæmpe forskel i verden".Det er en "win-win situation," siger medstifter Mads Ellegaard og fortsætter:"Vi er på vej ud i syv nye lande, og det ville vi ikke kunne, hvis vi ikke også fik nogen penge til vores videre udvikling. Og uanset om vi i fremtiden, kommer til at tjene på det her, så vil vi have sikret at organisationerne tjener endnu mere," siger Mads Ellegaard.
