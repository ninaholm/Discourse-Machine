Thornings ottende regeringsrokade er en realitet
Der var en, der var to, der var tre, der var fire ...
 Statsminister Helle Thorning-Schmidt præsenterer Mette Frederiksen som ny justitsminister og Henrik Dam Kristensen som ny beskæftigelsesminister foran Amalienborg fredag d. 10 oktober 2014.


 Med justitsminister Karen Hækkerups (S) farvel til regeringen og dansk politik er statsminister Helle Thorning-Schmidt (S) tvunget ud i endnu en regeringsrokade.Statsminister Helle Thorning-Schmidt (S) skal endnu en gang lave om på sit ministerhold, da justitsminister Karen Hækkerup (S) har trukket sig for at blive direktør i Landbrug & Fødevarer.Det er den ottende rokade i Helle Thorning-Schmidts tid som statsminister.»Jeg er nødt til at grine lidt af mig selv. Jeg siger hver, gang at det bliver den sidste, og det mener jeg. Jeg har været glad for mine ministre hele vejen igennem,« siger Helle Thorning-Schmidt om situationen.»Det er ærgerligt, og jeg ville gerne have beholdt Karen Hækkerup som justitsminister, men vi har gode folk, vi kan sætte ind i stedet for.«Og her er de så, alle  Thornings rokader. Sæt kaffen over og scroll med:16. oktober 2012Torkild AdsersenDen dengang nyvalgte formand for SF Annette Vilhelmsen udnævnes til erhvervs- og vækstminister. Den hidtidige minister på posten Ole Sohn (SF) træder dermed ud af regeringen. Holger K. Nielsen (SF) afløser Thor Möger Pedersen (SF) som skatteminister.5. december 2012Ulrik JantzenDen daværende radikale kulturminister Uffe Elbæk melder sin afgang efter sagen om fem arrangementer på Akademiet For Utæmmet Kreativitet. Han erstattes af Marianne Jelved (R).9. august 2013Søren BidstrupRegeringen gennemfører en større rokade, som blandt andet giver SF's Annette Vilhelmsen et nyt ministerium, som passer bedre til SF's profil. Der bliver samtidig comeback til Henrik Sass Larsen.Annette Vilhelmsen afløser Karen Hækkerup (S) som social- og integrationsminister. Henrik Sass Larsen (S) indtræder i regeringen som erhvervs- og vækstminister i stedet for Annette Vilhelmsen. Nicolai Wammen (S) afløser Nick Hækkerup som forsvarsminister. Nick Hækkerup (S) afløser Pia Olsen Dyhr (SF) som handels- og investeringsminister og Nicolai Wammen som europaminister. Pia Olsen Dyhr afløser Henrik Dam Kristensen (S) som transportminister. Karen Hækkerup afløser Mette Gjerskov (S) som fødevareminister.21. november 2013Claus BechUdviklingsminister Christian Friis Bach (R) melder sin afgang efter at have givet urigtige oplysninger i forbindelse med sagen om Lars Løkke Rasmussens dyre flyrejser for klimaorganisationen Global Green Growth Institute (GGGI). Han afløses af Rasmus Helveg Petersen (R).12. december 2013Bax LindhardtKaren Hækkerup (S) bliver justitsminister efter Morten Bødskov (S), der trækker sig efter at have løjet over for Folketingets Retsudvalg i forbindelse med Christiania-sagen.Holger K. Nielsen (SF) udnævnes samtidig til udenrigsminister efter partifællen Villy Søvndal (SF), der trækker sig fra posten på grund af helbredsproblemer. Jonas Dahl (SF) overtager pladsen som skatteminister efter Holger K. Nielsen. Europaparlamentsmedlem for Socialdemokraterne Dan Jørgensen bliver fødevareminister efter Karen Hækkerup (S).3. februar 2014Søren BidstrupSF forlader regeringen efter sagen om salget af 19 procent af Dong Energys aktier til den amerikanske investeringsbank Goldman Sachs: Socialminister Annette Vilhelmsen, udenrigsminister Holger K. Nielsen, sundhedsminister Astrid Krag, miljøminister Ida Auken og skatteminister Jonas Dahl træder ud af regeringen.Klima- og energiminister Martin Lidegaard (R) bliver ny udenrigsminister. Uddannelses- og forskningsminister Morten Østergaard (R) bliver ny skatteminister. Sofie Carsten Nielsen (R) bliver ny uddannelses- og forskningsminister. Forsvarsminister Nick Hækkerup (S) bliver ny sundheds- og forebyggelsesminister. Europaminister Nicolai Wammen (S) bliver ny forsvarsminister. Kirke- og ligestillingsminister Manu Sareen (R) bliver ny minister for børn, ligestilling, integration og sociale forhold. Rasmus Helveg Petersen (R) bliver ny klima- og energiminister. Mogens Jensen (S) bliver ny handels- og udviklingsminister. Magnus Heunicke (S) bliver ny transportminister. Kirsten Brosbøl (S) bliver ny miljøminister. Kulturminister Marianne Jelved (R) får også Kirkeministeriet under sig.2. September 2014Keld NavntoftMargrethe Vestager (R) forlader posten som økonomi- og indenrigsminister for at blive EU-kommissær.Den hidtidige skatteminister Morten Østergaard (R) bliver ny økonomi- og indenrigsminister. Benny Engelbrecht (S) bliver ny skatteminister.10. oktober 2014Keld NavntoftJustitsminister Karen Hækkerup (S) forlader sin post for at blive direktør i erhvervsorganisationen Landbrug & Fødevarer, hvor hun erstatter Søren Gade.Mette Frederiksen (S) bliver ny justitsminister. Hun forlader posten som beskæftigelsesminister. Hendes ministerium bliver overtaget af Socialdemokraternes gruppeformand, Henrik Dam Kristensen, der dermed atter bliver minister.Regeringen går på valg senest til næste år. Spørgsmålet, som trænger sig på er naturligvis: Kan Thorning-Schmidt nå endnu en rokade? Har droppet at finde ud af, hvor mange ministre fra Thornings første regering, der stadig er minister. Anyone? #dkpol— Casper Dall (@CasperDall) October 10, 2014 
