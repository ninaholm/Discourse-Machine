Dansk universitetscenter i Kina



I 2013 vil et dansk universitetscenter stå klart i Kinas hovedstad Beijing. Det er videnskabsminister Helge Sander og de otte danske universiteter netop blevet enige om. Universitetscenteret er tænkt som et led i at lette adgangen til kinesiske forskningsmiljøer, så udveksling af forskere og studerende mellem Danmark og Kina i fremtiden bliver lettere. Desuden skal centeret sikre, at de godt 350 danske virksomheder i Kina får lettere adgang til medarbejdere."Det glæder mig, at alle danske universiteter støtter op om centeret. Ved at kombinere vores styrker kan vi få den størrelse, der skal til for at gøre sig gældende i Kina," siger talsmand for Danske Universiteter, rektor Jens Oddershede.Når universitetscenteret er fuldt udbygget, vil det huse 100 forskere, 75 ph.d-studerende og 300 kandidatstuderende, hvoraf halvdelen skal komme fra Danmark.
