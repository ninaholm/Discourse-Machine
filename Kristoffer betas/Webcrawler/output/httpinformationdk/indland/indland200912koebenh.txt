'En København-aftale betyder ikke meget for klimaet'
Man kan ikke samle så mange emner i én global aftale, uden at den bliver svag og ineffektiv, siger klimaforsker fra 'climategate'-universitetet. Gå efter mere lavpraktiske delløsninger i stedet
Britiske Financial Times bragte i går denne opfordring til tre sværvægtere på COP15-mødet: USA's Barack Obama, Japans regeringschef, Yukio Hata-yama, og kansler Angela Merkel om at bruge actionhelte-trick a la Matrix-filmen for at få en historisk ny klimaaftale på plads.

Mike Hulme tror på en klimaaftale fra topmødet i Bella Center. Altså på at den kommer. Han tror ikke på, at den vil gøre nogen synderlig forskel.»En sådan tekst vil ikke betyde noget afgørende for klimaændringerne,« siger han til Information.Hulme har drevet klimaforskning i 28 år, har grundlagt det respekterede britiske Tyndall Centre for Climate Change Research, er fremtrædende medlem af FN's klimapanel og i dag professor ved University of East Anglia, det britiske universitet, der kom i søgelyset, da hackere for nylig brød ind og stjal 13 års e-mail-kommunikation mellem forskere.Hulme er faktisk afsender af nogle af de offentliggjorte e-mail og modtager af endnu flere, men ikke en af de personer, der eksponeres i pressen for kritisabel adfærd.Mike Hulmes arbejde fokuserer i dag på forholdet mellem klima og samfund, senest udmøntet i bogenWhy we disagree about climate change.Han mener, at risici forbundet med klimaændringerne er reelle, alvorlige og rammer de mest sårbare på denne klode. Han mener også, at det nuværende fossile energisystem er uden fremtid og må erstattes af et system baseret på CO2-fri energi.Men han mener samtidig, at vi ligger under for nogle myter om både klimakatastrofer som verdens ende og klimastrategier som redskab til at skabe paradisiske tilstande. Og lige nu ligger mange under for forestillingen om, at en klimaaftale fra København kan bringe svaret på det meste.»For 15 år siden, da Kyoto-protokollen blev forhandlet, mente jeg, at en multilateraltop-down-struktur var den bedste vej frem. Men jeg har fulgt udviklingen siden Kyoto og registreret, hvor mange nye emner, der er blevet føjet ind under klimadagsordenen. Det handler ikke bare om drivhusgasudledninger. Det handler nu også om international udvikling, tilpasning til klima-risici, tropernes regnskove, intellektuel ejendomsret, oprindelige folks rettigheder - emne efter emne suges ind under klimadagsordenen, så vi i dag er endt med et enormt kompliceret forhandlingsproblem,« siger Hulme.»Der er investeret så megen politisk kapital i Københavns-mødet, at jeg da tror, der kommer en tekst med hensigtserklæringer om reduktion af udledninger i  i- og u-lande. De institutionelle mekanismer til at håndhæve, at parterne efterlever målene, er imidlertid yderst svage. Hertil kommer, at alle reduktionsløfter skal godkendes af hjemlige parlamenter, og mange steder vil det ikke ske. Det australske parlament har allerede afvist forslag til lovgivning én gang, Obama får enorme problemer med at få det gennem Senatet i USA osv. Personligt har jeg ikke meget håb om, at dette bringer klimaforandringerne under kontrol.«Del opgaven opMike Hulme mener, man har sat sig forkerte mål.»I stedet for at have som overskrift at sikre et stabilt klima, skulle vi måske vende det om og bruge diskursen om klimaændringer til at skabe motiver og incitamenter til at håndtere problemets  delelementerhver for sig. Det behøver vi ikke en global rammeaftale til.«Han påpeger, at de forskellige klimapåvirkende faktorer er af forskellig karakter, har forskellige kilder og årsager og kræver forskellige løsningsstrategier. Hver drivhusgas forudsætter f.eks. forskellige løsninger. Metan handler om landbrug, CO2 handler om energi, sodpartikler handler om dieselmotorer og brændekomfurer.»Vi burde bryde klimaspørgsmålet op i de komponenter, det består af. Det giver en større sandsynlighed for at opnå resultater hurtigt. Skovbeskyttelse er f.eks. også motiveret af andet end skovenes evne til at binde CO2, og en aftale om beskyttelse kunne måske lettere sikres, hvis den omfattede berørte lande og ikke alle verdens 192 nationer,« påpeger Mike Hulme.Tilsvarende med udviklingspolitikken, som også skrives ind i en COP15-aftale.»Vi har allerede FN's Millennium Development Goals plus et mangeårigt løfte fra de rige lande om at afsætte 0,7 pct. af deres BNP til udviklingsbistand. Ganske få lande har levet op til det. Men vi har disse eksisterende løfter, mål og aftaler, som vi kunne bevæge os fremad med uden at afvente en perfekt klimaaftale. Det vigtigste, der kan komme ud af København, kunne i virkeligheden være, at de rige lande lovede, at de ville leve op til 0,7 pct.-målet inden for 12 måneder. Det ville ændre tonen i international klimapolitik meget mere end løfter om 50 pct. reduktion om 40 år.«- Topmødeminister Connie Hedegaard betoner, at COP15-processen har skabt et pres og et engagement, som aldrig kunne være skabt på anden vis?»Det er et argument for at have denne type deadlines, men jeg mener, der er to problemer ved at køre verden efter deadlines. For det første: Når man har passeret deadline og ikke indfriet alles store håb, så opstår følelsen af at have fejlet. Det giver fortvivlelse og tilbageslag, så derfor er det et spil med høj indsats.«»For det andet: I sidste ende er det ikke sådanne møder, men de praktiske gerninger nede på jorden, der tæller. Vi så det med Kyoto. Der var en utrolig eufori, da aftalen faldt på plads i 1997, men virkeligheden dukkede frem i årene, der fulgte. USA nægtede at ratificere aftalen. Australien nægtede, Rusland tøvede syv-otte år, og selv EU kunne kun leve op til sine beskedne Kyoto-mål ved at købe en masse, ofte tvivlsomme, CO2-kreditter fra især Kina og Indien.«»Så jeg tvivler på, at alverdens statslederes underskrift på løfterne fra København vil føre til ret meget handling ude i virkeligheden,« siger Hulme.- Det lyder, som om du når samme konklusion som Bjørn Lomborg?»Der er folk, der sammenligner mine synspunkter med Lomborgs, men jeg har ikke noget behov for en vurdering af, om jeg er enig med ham eller ej. Skulle mine konklusioner om COP15 ligne hans, er mine ræsonnementer dog nogle andre. Hans tilgang er en klassiskcost-benefit-betragtning, mine overvejelser tager udgangspunkt i et kulturelt perspektiv og bevæger sig igennem naturvidenskab, økonomi, risikoforståelse og politik.«Polariseringen- Klimadebatten er blevet overraskende polariseret. Hvorfor?»Der har altid været en gruppe mennesker, der udfordrede videnskabens dominerende syn på klimaforandringerne. I 1990'erne var en del af dem tæt knyttet til den amerikanske olieindustri. Som mange andre ventede jeg, at denne kritik ville svinde bort i takt med, at vores dokumentation blev bedre. Men til vores overraskelse kan man nu registrere, at der i det mindste i USA og Storbritannien er store mindretal, der forholder sig uafklaret eller ligefrem skeptisk til sagen.«»Det er vigtigt at forstå hvorfor, og jeg mener, der er flere niveauer. Nogle mennesker har en intuitiv fornemmelse af, at klimaet og vejret er resultat af så stærke naturlige kræfter, at mennesker umuligt kan påvirke det afgørende. En del mennesker er grundlæggende skeptiske over forbig science, specielt når denne synes tæt koblet tilbig government. De føler, der stikker noget under, når videnskab og stat fortæller samme historie.«»Dertil er der helt bestemt et ideologisk motiv hos mennesker, der ser miljøsagen som en konspiration, der blot skal sikre mere statslig kontrol og regulering.Climategateog alle de historier om videnskaben, som sagen har givet anledning til, viser, hvor politiseret videnskaben er blevet i debatten. Personligt har jeg ikke skygge af tvivl om den grundlæggende videnskab, som disse e-mail handler om, men vi oplever, at folk nu begår kriminelle handlinger i deres politiske bestræbelse på at miskreditere forskningen, samtidig med at tonen i nogle af de stjålne e-mail viser, hvordan politiseringen kan påvirke almindelige forskeres adfærd, så de også trækkes ind i 'dem versus os'-tænkningen.«Vi bliver aldrig enige»Skeptikerne - men også visse miljøfolk - overfører deres ideologiske uenigheder til videnskaben og foregiver, at deres argumenter handler om videnskab, endskønt de handler om politik. Klimadebatten bliver stedfortræder-kontrovers for en strid, der - sat på spidsen - står mellem de frimarkedsmusketerer, der mener, at markedet er konge, og de miljøfolk, der mener, at kapitalismen er ondets rod. Det er en legitim diskussion, men hold venligst op med at misbruge videnskaben som stedfortræder,« appellerer Hulme.- Er det ikke sådan, at klimavidenskabens resultater rent faktisk kan få indflydelse på karakteren af de friheder, vi har?»Klimavidenskabens udsagn om, at vi ændrer det globale klima, er et konkret produkt af målinger - ikke noget, vi kunne sidde i et bibliotek og tænke os frem til. Og fordi det er valid ny viden, så tvinger det til nye overvejelser om, hvordan vi organiserer vore samfund. Den diskussion kan lede til forskellige konklusioner: At vi ikke kan fortsætte med en vækst på tre pct., at vi ikke må blive 10 mia. mennesker, at det hele kan ordnes ved at erstatte fossil med vedvarende energi, eller at vi ikke ønsker at ændre livsstil og teknologi og derfor foretrækker at anbringe store spejle i rummet. At diskutere disse ting er legitimt og nødvendigt.«»Min egen opfattelse er, at vi aldrig bliver enige, herunder aldrig får en effektiv global aftale med én fælles ramme for handling. Vi vil være tvunget til uklare, klodsede, partielle politiske løsninger, der nogle gange går i én retning og siden i andre. Det er prisen for at leve i et åbent demokrati.«- Det, at vi trods tidspresset ikke evner at handle hurtigt og i enighed, indebærer vel så, at vi kommer til at opleve yderligere konsekvenser af klimaforandringerne?»Ja, der er konsekvenser uanset hvad vi gør. Hele menneskehedens historie er en historie om utilsigtede bivirkninger, parallelt med alle de skønne ting, der er opnået. Historien er en vedvarende blanding af godt og ondt, sejre og nederlag, folkemord og fremskridt - sådan er vor heterogene verden, og den bliver ikke fundamentalt anderledes.«
