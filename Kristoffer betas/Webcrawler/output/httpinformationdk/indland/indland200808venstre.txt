Venstre: EU-direktiv skal kuglegraves
Venstre giver ikke meget for anklager om hylkeri over for EF-Domstolen. Men partiet fortryder, at man i 2003 sagde god for det direktiv, der gør det lettere at få ægtefæller med til Danmark fra et land uden for EU


"Det er noget oppositionspjat."Sådan lød det i går fra Venstres politiske ordfører, Inger Støjberg, om De Radikales kritik af, at regeringen klandrer EF-Domstolen for at politisere.Som Information kunne beskrive i går, har regeringen selv forventet, at Domstolen ville blande sig i tolkningen af familiesammenføringsreglerne. Derfor er det hykleri, når integrationsministeren kritiserer domstolen for at overskride sine kompetencer, mener både de Radikale og juraprofessor Jens Vedsted-Hansen. Men Venstres ordfører er uenig:"Der et en udmærket og helt relevant debat Integrationsministeren rejser," siger Inger Støjberg til TV2.Og hendes partifælle, EU-ordføreren, Michael Aastrup Jensen, vil nu have adgang til de papirer, som dokumenterer, hvad der skete, da EU-direktivet, som Danmark har tilsluttet sig - og som giver EU beføjelser på området - blev vedtaget."Jeg kan forstå på andre, der sad i Europa-udvalget i 2003, at der var tvivl om, hvad det var man sagde ja til, og hvor vide rammerne var. Så det mener jeg, at man må have en fornyet overvejelse omkring. Jeg vil senere i dag bede Europa-udvalgets sekretariat om at give mig alle papirerne med de lukkede dagsordenspunkter, så jeg kan få kigget på det, da jeg ikke selv sad i udvalget dengang," siger Michael Aastrup Jensen til Ritzau.Fastholder kritikEU-ordføreren fastholder dog sin kritik af EF-Domstolen, som han mener er for politiserende i sine domme, der går for langt i forhold til de nationale parlamenter."Jeg synes, det er vigtigt, at vi fortsat kan have den udlændingepolitik, som et stort flertal i folketinget og en stor del af befolkningen ønsker, og at vi får stoppet den politisering, der foregår fra EF-Domstolens side i øjeblikket. Jeg støtter op om integrationsministerens krav om, at Anders Fogh tager sagen op på et ministerrådsmøde," siger han.Især fredagens dom, som lemper på danskernes mulighed for at søge om familiesammenføring efter EU-reglerne, mener Aastrup Jensen, går for vidt.Han peger desuden på, at han håber på at få et resultat inden for et par dage fra integrationsministeriets undersøgelse, der skal skabe klarhed omkring hele forløbet af sagen, hvor udlændingeservice i flere tilfælde bliver beskyldt for at have vejledt forkert om reglerne for familiesammenføring.Men juristen Hjalte Rasmussen, som tidligere har anbefalet et opgør med domstolen, påpeger, at regeringen selv har vedtaget det omstridte direktiv."Den danske regering har været med til at vedtage direktivet og de regler, som regeringen nu ikke synes om, at danskerne benytter sig af, når de tager til Sverige og gifter sig," siger han i et interview med DR Orientering.Regeringen mister støtteHjalte Rasmussen mener, at Danmark og andre lande uden begejstring støttede et direktiv, som var et resultat af den domstolspraksis, der gik forud for direktivet. Regeringerne havde ikke lyst til at stikke en kæp i EU-hjulet og kritisere dommerne."Da direktivet bliver vedtaget i 2003, er det en samle-op-regel. I meget vidt omfang af, hvad EF-Domstolen har bestemt i praksis i de foregående 30-35 år af, hvad der har stået i nogle direktiver og forordninger, som domstolen hele tiden har skærpet og hele tiden gjort gunstigere for de, der bevæger sig hen over grænserne som arbejdstagere. Det drejer sig om mange hundrede domme," siger Hjalte Rasmussen."I direktivet står, at en person, der er borger i en medlemsstat for eksempel en dansker, har lov til at udnytte de rettigheder, som EU-retten giver den pågældende, at tage til Sverige eller Spanien og gifte sig og tage pågældende med hjem, uanset om pågældende kommer fra et tredjeland," siger eksperten.Udsagnet står i kontrast til, at han tidligere på ugen anbefalede de danske politikere at tage et opgør med EF-Domstolen og EU-Kommissionen ved at undlade at rette ind efter den seneste dom og efterfølgende tage en prøvesag.mek/ritzau
