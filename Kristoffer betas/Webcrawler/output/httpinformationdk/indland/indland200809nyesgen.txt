Den nye S-generation er sprunget frem fra kulissen
Poul Nyrup takkede af, og Helle Thorning-Schmidt udnævnte Lars Løkke til sin hovedmodstander på en S-kongres, som bar præg af optimisme og sammenhold
SOCIALDEMOKRATERNE KONGRES.: Socialdemokraterne startede lørdag middag deres 2-dages kongres i Aalborg Kongres og Kulturcenter. Her forlader formand Helle Thorning-Schmidt efter beretningen. (

Enkelte hjerter sprang nok et slag over, da Poul Nyrup Rasmussen søndag formiddag fra talerstolen på den socialdemokratiske kongres leverede budskabet:"Jeg bliver."Det fremgik dog hurtigt, at den tidligere formand talte om sit partimedlemskab. Så Nyrups arvtager i Europa-Parlamentet, den unge Dan Jørgensen, kunne således ånde lettet op.Nyrup, der fremover vil hellige sig arbejdet for psykisk syge, talte dunder mod VK's økonomiske politik:"Når jeg tænker på, at en regerings hovedansvar dybest set er at sørge for, at ens land kan klare sig - kan overleve i den globale, benhårde økonomi - så må jeg sige: I har svigtet projektet. Og det vil vi fortælle hver eneste dansker," sagde han og afrundede:"Jeg glæder mig uendeligt til at være en af dine græsrødder, Helle."Et par timer forinden havde en anden tidligere formand leveret en bevægende og passioneret tale. Den 65-årige Svend Auken, der er ramt af kræft, talte om visionen for et lidt mere lige, retfærdigt og bæredygtigt Danmark. Han beskrev sin tid i partiet som en lang sejlads:"Jeg valgte at gå om bord for 50 år siden, og jeg har aldrig fortrudt det. Og jeg ser frem til mange gode år sammen med jer i vores gamle, men alligevel unge parti."Ny firebandeKongressen sendte desuden et klart signal om, at en ny firebande er klar til at tage over fra Nyrup, Auken, Lykketoft og Bjerregaard. Således optrådte Henrik Sass Larsen, Nick Hækkerup og Mette Frederiksen sammen med Helle Thorning-Schmidt i den videopræsentation, der indledte kongressen lørdag. S-formanden nævnte ambitiøse mål fra Stauning, Krag og Nyrup, før hun konkluderede:"Nu er tiden kommet til, at vi i min generation tager vores ansvar."Thorning-Schmidt betonede, at opsvinget er slut, og også hun harcelerede mod VK's økonomiske politik og konsekvenserne for velfærdssamfundet:"Men der er et alternativ. Og det alternativ er socialdemokratisk," sagde hun og efterlyste reformer på erhvervstilskud, miljø, fremtidens seniorliv, uddannelse og sundhedsvæsen.På kongressen blev der fra alle sider udtrykt stor forventning og udbredt tilfredshed med partiets seneste visionsudspil om trivsel, som lægger vægt på demokrati og fællesskab og på at begrænse privatisering."Det er nyt, det er klassisk, det er fremadrettet og til at bygge videre på," sagde politisk ordfører Henrik Sass Larsen, der i øvrigt delte scenen og sin taletid med næstformand Mette Frederiksen - et tydeligt signal om, at man vil gøre op med den højre-venstre-strid, der har truet med at splitte partiet. Også den norske, socialdemokratiske statsminister Jens Stoltenberg opfordrede til sammenhold, da han for kongressen gav en pep-talk om socialdemokratisk vej til magten."Man skal stå samlet og solidarisk og have evne til reformer og fornyelse," bedyrede han i en tale, der aftvang sig respekt blandt de omkring 800 delegerede i Aalborg.Købesex til hjørne - igenFor andet år i træk lykkedes det Socialdemokraterne at skyde et forbud mod købesex til hjørne. I sidste uge bidrog Poul Nyrup til striden, da han erklærede sig parat til et forbud, og på kongressen efterlyste flere talere, herunder partiets energiordfører, samme linje."Danmark er blevet sexindustriens losseplads," sagde Mette Gjerskov og fortsatte:"Kvindekroppe handles, som var det flæskesider. Jeg kan ikke se anden løsning end at forbyde købesex - kan I?"Og det kan flere af hendes partifæller sagtens. Bag kulisserne bugner det med ironiske bemærkninger fra mandlige sosser om, at partiet hellere helt skulle forbyde sex. Blandt de unge er holdningen en anden, og DSU har længe ønsket et forbud."Socialdemokraterne har altid taget hånd om de svage. Lad os vise de 6.000 prostituerede, at det gør vi stadigvæk. I DSU er vi ikke i tvivl, vi tør handle. Nu venter vi bare på jer," sagde Cæcilie Larsen fra DSU.Det kommer de så til mindst et års tid endnu. Kongressen vedtog en udtalelse om, at partiet er imod alle former for prostitution, men et forbud skal først drøftes i partiforeningerne frem mod næste års vedtagelse af et nyt arbejdsprogram.Det lykkedes også for politisk ordfører for S på Københavns Rådhus, Anne Vang, at få vedtaget forslag om at afskaffe satspuljen. Frem for at hente pengene fra reguleringer af overførselsindkomster vil S i stedet afsætte de 1,4 mia. kr. på finansloven til længerevarende sociale projekter.To til Fogh - syv til LøkkeI weekenden viste en måling for Ritzau, at blandt halvdelen af de socialdemokratiske kredsformænd, der medvirkede, ønsker 80 procent en S-R-SF-regering. Kun 10 procent deler ledelsens ønske om en ny SR-regering. Og S-formanden benyttede da også lejligheden til at prise den historiske aftale med SF om integration:"Jeg kan love jer, at vores nye integrationsreform ikke bliver det sidste fælles initiativ fra Socialdemokraterne og SF - og forhåbentlig vil også de radikale være med," sagde Thorning til kongressens klapsalver. Og så nævnte hun ikke de radikale mere.Til gengæld var det tydeligt, at S-formanden opfatter Lars Løkke Rasmussen som den venstreformand, hun skal op imod ved næste valg."Danmark har haft syv år med Anders Fogh. Vi har ikke råd til syv år med Lars Løkke," sagde hun.Fogh blev nævnt bare to gange, mens Løkke optrådte syv gange i partiformandens 50 minutter lange tale.Hos Socialdemokraterne deler man ikke regeringens syn på behov for at bremse op i økonomien. VK's kombination af skattelettelser og tvungen pensionsopsparing blev stærkt kritiseret:"Det minder mest om et blandingsmisbrug til en technofest," lød det fra MF Magnus Heunicke.Ud over vedtagelsen af et nyt Europapolitisk program valgte kongressen kandidater til næste års europaparlamentsvalg. Med Nyrups exit er forventningen, at S kan miste helt op til tre af de fem pladser, så det var en meget glad Britta Thomsen, der blev valgt som nummer to. Hun slog dermed ledelsens foretrukne, Christel Schaldemose, som blev henvist til tredjepladsen.
