’Det handler om oprejsning’
Indsatte, der har fået afslag på patienterstatning, kan nu trække Sundhedsministeriet i retten og kræve erstatning for diskrimination. Det vurderer menneskerettigheds-jurister over for Information. Kæresten til en afdød tidligere indsat glæder sig over udsigten til en ny chance
Da Maja Vogtmanns kæreste fik at vide, at han ikke kunne søge patienterstatning, fordi hans behandling var foregået i fængslet, blev hun forarget. Nu undersøger hun muligheden for at lægge sag an.

For en måned siden opgav Maja Vogtmann alt håb om at få patienterstatning for sin nu afdøde kærestes sygdomsforløb. Hun havde løbet panden mod en mur så mange gange at hun valgte at opsige samarbejdet med den advokat, som skulle føre en eventuel erstatningssag.&raquo;Jeg havde simpelthen ikke økonomi til det, hvor gerne jeg end ville. Oddsene var for dårlige, og jeg ville hellere bruge tid på mine børn,&laquo; forklarer Maja Vogtmann. Men nu ser det ud til, at hun måske får en ny chance for at søge om erstatning for den fejlbehandling, hun mener, hendes afdøde kæreste, Kenneth Ejner Hulgreen, har været igennem.Information fulgte Kenneth Ejner Hulgreen gennem tre måneder sidste år, indtil han i november døde af kræft. En sygdom, der bredte sig hurtigt, mens han afsonede en dom i Vridsløselille Statsfængsel, og som blev behandlet alt for sent, fordi fængslets sundhedspersonale i lang tid ikke ville henvise ham til et hospital.Tabte sager vil kunne omstødesDet fornyede håb om erstatning kommer i form af et svar til Folketingets Sundhedsudvalg fra Justitsministeriet, som er afledt af Informations artikler. Heri vurderer ministeriet, at det er i strid med Den Europæiske Menneskerettighedskonvention såvel som FN&rsquo;s konvention om borgerlige og civile rettigheder, når indsatte ikke kan søge om patienterstatning på lige fod med andre borgere.To menneskerettighedsjurister vurderer over for Information, at alle indsatte og tidligere indsatte, der før har fået afslag på at søge om patienterstatning, nu vil kunne prøve deres sag ved de danske domstole.&raquo;Ja, det vil man kunne,&laquo; siger seniorforsker Peter Vedel Kessing fra Institut for Menneskerettigheder (IMR).&raquo;Hvis man har fået en fejlagtig behandling af en fængselslæge og mener, at man er berettiget til erstatning, kan man føre en sag mod Sundhedsministeriet.&laquo;Danmark forpligtetLoven om patienterstatning blev revideret i 1997. Dengang undlod man specifikt at lade fængslernes sygeafdelinger være omfattet af loven. I betænkningen står der, at &raquo;de administrative procedurer og omkostninger ved at lægge området ind under loven vil være helt ude af proportion med det ringe antal skader&laquo;.Det er denne argumentation, Justitsministeriet nu har fundet konventionsstridig. Forskelsbehandling af borgere skal nemlig være sagligt og rimeligt begrundet. Og det er ikke nok at argumentere med en økonomisk kalkule, forklarer Peter Vedel Kessing.&raquo;Normalt er udtalelser fra Justitsministeriet meget forsigtige. Men her skriver de meget tydeligt, at det er i strid med diskriminationsforbuddet,&laquo; siger han.Juraprofessor Jørgen Albæk Jensen fra Aarhus Universitet vurderer, at Danmark nu vil være juridisk forpligtet til at ændre loven om patienterstatning. Den Europæiske Menneskerettighedskonvention, som forbyder forskelsbehandling, er nemlig skrevet ind i dansk lovgivning.&raquo;Det ligger i konventionen, at man selvfølgelig ikke skal have en lov et andet sted i systemet, der strider med det, der står i konventionen,&laquo; siger Jørgen Albæk Jensen.Maja Vogtmann husker, hvor forarget hun blev, da hun opdagede, at hendes kæreste ikke kunne søge om patienterstatning, fordi behandlingen var foregået i et fængsel.&raquo;Jeg tænkte, at det simpelthen ikke kunne være rigtigt. Derfor synes jeg, det er fantastisk, hvis indsatte nu får samme rettigheder som andre og kan søge erstatning,&laquo; siger hun.Maja Vogtmann har nu genoptaget kontakten til sin advokat, så de sammen kan undersøge mulighederne for at lægge sag an mod Sundhedsministeriet.&raquo;Jeg får ikke nogen glæde af det nu. Pengene vil sikkert gå til hans børn. Men det handler om at få oprejsning og få en indrømmelse af, at han er blevet fejlbehandlet,&laquo; siger hun.SF&rsquo;s retsordfører Karina Lorentzen forventer nu, at regeringen hurtigst muligt vil bringe loven om patienterstatning i overensstemmelse med Den Europæiske Menneskerettighedskonvention.&raquo;Det er en lille, isoleret problemstilling, som jeg mener, man bør kunne rette op på rigtig hurtigt. Og det mangler da også bare. Man skal ikke have færre rettigheder end andre borgere, fordi man sidder i fængsel,&laquo; siger Karina Lorentzen.Intet svar fra ministerenSocialdemokraternes sundhedsordfører, Flemming Møller Mortensen, glæder sig over, at Justitsministeriet er kommet med et klart svar. Han vil dog ikke forholde sig til, om loven bør ændres, eller om en eventuel ændring bør virke med tilbagevirkende kraft.Samme toner lyder fra De Radikales sundhedsordfører, Marlene Borst Hansen. Men hun understreger, at retssikkerheden bør være den samme for alle borgere.&raquo;Vi bliver nødt til at se på det her nu. Justitsministeriets svar er klart, og det kan vi ikke lade ligge uden at handle,&laquo; siger hun.Sundhedsministeriet vil ikke forholde sig til vurderingen fra Justitsministeriet, men skriver i et kortfattet svar til Information:&raquo;Sundhedsministeriet oplyser, at man er ved at analysere Patienterstatningens dækningsområde. Og i den forbindelse er man også ved at se på, om behandlingen udført af sundhedspersonale ansat i fængselsvæsnets sygeklinikker skal være omfattet af dækningsområdet.&laquo;
