Corydon gør op med EL’s beskæftigelsespolitik
Enhedslistens forslag til at øge beskæftigelsen hænger ikke sammen, mener finansministeren. Enhedslisten kalder Corydons beregninger for ’ren politik’


Forud for efterårets finanslovforhandlinger mellem SRSF-regeringen og Enhedslisten fejer finansminister Bjarne Corydon (S) nu støttepartiets beskæftigelsespolitikaf forhandlingsbordet.Ifølge en gennemgang af Enhedslistens initiativer til at øge beskæftigelsen, som Bjarne Corydon har lavet til Folketingets finansudvalg, mangler støttepartiet at redegøre for, hvor pengene skal komme fra, ligesom finansministeren advarer om, at initiativerne enten ikke lader sig gøre, slet ikke giver den anslåede mængde arbejdspladser eller forringer den offentlige produktivitet.»På baggrund af de tilgængelige oplysninger er det Finansministeriets overordnede vurdering, at en gennemførelse af de angivne initiativer i Rød+Grøn (Enhedslistens medlemsblad,red.) vil skabe et markant finansieringsbehov,« skriver Bjarne Corydon som samtidig understreger, at der »ikke vil være plads til ufinansierede lempelser af finanspolitikken«.Enhedslisten præsenterede i marts en række beskæftigelsesinitiativer under overskriften »Sådan skaber vi beskæftigelse her og nu«. I alt forventer partiet, at disse giver 79.000 job i den offentlige sektor og 60.000 i den private sektor. Efterfølgende har Enhedslisten fremlagt en »beskæftigelsesplan«, hvor grønne investeringer og mere velfærd skal skabe 33.000 job i 2013 og 2014.R: Efter revolutionenEnhedslistens finansordfører, Frank Aaen, kalder gennemgangen af partiets beskæftigelsesinitiativer for »ren politik« og henviser til, at flere af disse ikke vil koste statskassen noget – eller i mindste meget lidt.»Mange af de her ting kan man jo regne ud på en lommeregner. Hvis man ansætter en i den offentlige sektor til at passe de ældre, fratrækker de sparede dagpenge og lægger de ekstra skatte- og momsindtægter til, så er det nemt at trykke på lig-med-tegnet tilsidst og få resultatet: 30-40.000 kroner. Så mener Finansministeretiet ganske vist, at hver gang, der bliver en mere offentligt ansat, så bliver der en færre privat ansat. Det kan da godt være, at der skulle være en enkelt privat virksomhed, som savner en sosu-assistent. Det vil jeg ikke udelukke,« siger Frank Aaen.Det har ikke været muligt at få en kommentar fra Bjarne Corydon, som har været på besøg i Kina. Men de radikales finansordfører, Sofie Carsten Nielsen, afviser kritikken:»Man kan selvfølgelig sige, at Finansministeriet aldrig har regnet på den måde, som Frank Aaen vil have dem til at regne på. Og det er jo rigtigt: Det er efter revolutionen, at vi regner på Frank Aaens måde. Det er fair at have dét politiske mål. Det har jeg bare ikke.«
