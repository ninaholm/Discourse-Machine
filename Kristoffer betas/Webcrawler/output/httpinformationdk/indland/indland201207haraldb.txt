Harald Børsting: ’Jeg kan ikke gen­kende det billede’



LO-formand Harald Børsting kan ikke genkende den kritik, som flere medlemmer af LO’s daglige ledelse nu rejser af forløbet i trepartsforhandlingerne. Han er »ligeså ærgerlig som mange andre« over, at forhandlingerne kuldsejlede, men advarer mod ukonstruktiv kritik af forløbet.»Jeg tror ikke, der findes nogen, der har gennemtænkt og analyseret det her så mange gange, som jeg. Men jeg synes ikke, at der er belæg for at begynde at mistænkeliggøre hinanden og kaste med skam og skyld. Jeg synes, det er uværdigt, og jeg synes kun, at det tjener til at lede opmærksomheden væk fra det, der er LO’s opgave, nemlig at medvirke til store brede løsninger, der tager ansvar for samfundsudviklingen,« siger Harald Børsting, som medgiver, at der har været holdt forskellige møder og sonderinger – men afviser, at der har været tale om hemmelige og parallelle forhandlingsforløb uden om FOA’s formand Dennis Kristensen.»Jeg har holdt mange møder med mange forskellige parter undervejs – herunder med repræsentanter for regeringen og for oppositionen. Jeg kan ikke forholde mig til, hvem regeringen ønsker at holde møde med hvornår. Men jeg har loyalt refereret tilbage fra alle møder, og jeg går ikke ud fra, at jeg skal stå til regnskab for min kalender hver dag.«Så du kan ikke genkende, at du skulle have deltaget i møder med HK, 3F og Metal og regeringen uden at Dennis Kristensen har været til stede?»Jo, jo. Men Dennis har da også deltaget i møder, hvor jeg ikke har været til stede. Der er masser af sonderinger og møder undervejs i sådan et forløb. Det ser jeg ikke noget som helst underligt i.«Dennis Kristensen siger jo direkte, at han mener, det handler om partipolitik. Hvad siger du til det?»Jamen, det har jeg ingen kommentarer til. Dennis deltager i de fora, hvor jeg sammensætter forhandlingsdelegationen og sådan er det.«Så det, du siger, er, at han ikke var inviteret til de pågældende møder af regeringen?»Ja, jeg kan ligesom ikke blande mig i, hvem der inviterer hvem. Jeg synes bare ikke, at man skal mistænkeliggøre, hvem der holder møder på kryds og tværs. Det tror jeg også, at Dennis har gjort undervejs, herunder med de nævnte forbund. Det afgørende for mig er, at vi har et demokrati i LO, og det er den daglige ledelse og hovedbestyrelse, og de har været inddraget i det her forløb.«
