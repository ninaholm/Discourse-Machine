Sander vil bryde den negative sociale arv



I dag er det kun hver 20. studerende på universitetet, der kommer fra et hjem med ufaglærte forældre, og unge fra akademiske hjem har en uforholdsmæssig højere chance for at blive forskere end unge fra ufaglærte hjem.Den statistik har fået Videnskabsminister Helge Sander til at nedsætte en idégruppe, der skal "identificere konkrete forslag til initiativer, der kan bryde 'den negative sociale arv'".Idégruppen er en opfølgning på Fremtidspanelets rapport fra januar 2008."Enhver, der har viljen og evnerne, skal have mulighed for at tage en videregående uddannelse. Det vil åbne døre for den enkelte - og samtidig være til gavn for det danske samfund, der bliver stadig mere afhængigt af højtuddannet arbejdskraft," lyder det i en pressemeddelelse fra videnskabsminister Helge Sander, der har samlet "en stærk gruppe med forskellige faglige profiler, hvoraf flere selv er mønsterbrydere".Idégruppens arbejde starter med åbningskonferencen: 'Bryd den Negative Sociale Arv' tirsdag den 29. april kl. 15-17 i Festauditoriet på Københavns Universitet (det gamle KVL). /nan
