Politisk strid om karakterer til 12-årige
Socialdemokraterne vil ikke være med til at give karakterer allerede fra 6. klasse. Også forskere advarer mod, at regeringens initiativ vil hægte drengene yderligere af. 'Pjat,' lyder reaktionen fra Venstre og Konservative
Undervisningsminister Tina Nedergaard (V) og regeringen præsenterede i sidste uge sit folkeskoleudspil. Et centralt punkt heri var, at eleverne skal til at have karakterer i alle fag allerede fra 6. klasse.

Endnu en gang er folkeskolen skueplads for en markant politisk uenighed. Denne gang handler det om regeringens forslag om at give eleverne karakterer allerede fra 6. klasse. Socialdemokraterne siger klart nej:»Der er jo løbende evalueringer af elevernes faglige kunnen i elevplanerne, og det er meget vigtigere for børn i den alder. Jeg har svært ved at se, at karakterer skal fremme noget positivt,« siger uddannelsesordfører Christine Antorini.Hendes modvilje bakkes op af en række forskere, som ligefrem advarer om, at tildelingen af tidligere karakterer vil få uheldige konsekvenser for især fagligt svage elever i folkeskolen.Jo lavere karakterer man får, jo mindre engagerer man sig i skolen, forklarer Karen Egedal Andreasen, der er postdoc på Center for Uddannelsesforskning på Aalborg Universitet og har undersøgt betydningen af test og karakterer i folkeskolen.»Vi risikerer at marginalisere de børn, der allerede i dag har problemer i skolen,« konkluderer hun. Og langt størstedelen af dem er drenge.Alle er gode til nogetKarakterer påvirker ikke bare eleverne uheldigt, men smitter også af på forældre og lærere, fordi de ikke forventer så meget af de elever, der får lave karakterer. Karen Egedal Andreasen ser desuden karakterer som et usikkert mål i forhold til den faglige kunnen, fordi karakteren ofte også afspejler, hvor godt eleven er tilpasset skolen, og hvor positiv den pågældende er i forhold til at gå i skole.Flere forskere er bekymret for, at karakterræset vil have uheldige konsekvenser, ikke mindst for drengene.»Forskningen viser, at test og karakterer skader mere end det gavner, fordi de svageste børn bliver mindre interesseret i skolen,« siger professor emeritus Sven Erik Nordenbo fra Dansk Clearinghouse for Uddannelsesforskning på Aarhus Universitet og henviser til en stor international sammenligning af, hvordan karakterer og test påvirker skolen, som han står med bag.Men de konservatives uddannelsesordfører Charlotte Dyremose kalder kritikken for 'noget pjat':»Vi siger jo netop, at eleverne skal have karakterer i alle fag, og de fleste børn har noget, de er gode til. Det er klart, at en dårlig lærer kan få karakterer til at være et kæmpe nederlag, men jeg har fuld tillid til, at lærerne kan håndtere det.«Socialdemokraterne undrer sig over regeringens argumentation om, at karakterer vil fremme de praktisk-musiske fag.»Hvis de vil fremme de fag, hvorfor så bare ikke sætte flere timer og penge af til dem?« spørger Christine Antorini, der ikke ser nogen grund til at indføre karaktergivning tidligere.Det gør derimod Venstres uddannelsesordfører Anne-Mette Winther Christiansen. Hun mener, at tidligere karaktergivning vil motivere drengene mere.»Karakterer kan give noget konkret at forholde sig til og konkurrere om, men det er da rigtigt, at der en udfordring i forhold til dem, der får dårlige karakterer. Den kræver, at lærere og forældre bakker deres børn op og roser dem, for de små skridt frem,« siger hun.Positiv effektKarakterer kan få en positiv betydning, hvis de gives i alle fag, som regeringen foreslår, mener Hans Henrik Knoop, lektor ved DPU, Aarhus Universitet, men kun hvis eleverne oplever det som engagerende at få karakterer.»Hvis karaktergivningen foregår løbende og på en måde, hvor du kan følge med i, hvordan det går og kan forbedre dig, så kan det have en positiv psykologisk effekt,« siger Hans Henrik Knoop og understreger dog, at karakterer historisk set - og helt frem til i dag - har været med til at kvæle børns lyst til at lære.Sven Erik Nordenbo henviser endvidere til en britisk undersøgelse fra før test og karaktergivning blev indført. Den viser ifølge Nordenbo, at børnenes selvværd ikke var baseret på deres præstationer i skolen. Efter karaktergivningen havde dårlige skolepræstationer derimod en klar negativ indvirkning på elevernes selvværd.Også Karen Egedal An-dreasens undersøgelse viser, at karakterer kan have en uheldig virkning på fagligt stærke elever. Får eleverne en god karakter, kan der nemlig ske det, at de læner sig tilbage, fordi det jo går meget godt.»De utilsigtede konsekvenser af karakterer er, at man sætter nogle processer i gang, hvor børnene mister interessen og engagementet i forhold til at fordybe sig, hvilket ingen formentlig er interesserede i,« siger Karen Egedal Andreasen.
