Tonen i dansk politik er sjældent set mere bitter
Slagsmålene mellem Helle Thorning-Schmidt (S) og flere topministre er så bitre, at de kan få alvorlige politiske konsekvenser, siger kommentator. Pia Kjærsgaard (DF) opfordrer til besindelse


De hårde udfald, som regeringens topministre og den socialdemokratiske leder Helle Thorning-Schmidt er kommet med mod hinanden på det seneste, er noget af det mest personlige og bitre, der længe er set i dansk politik.Det siger den politiske kommentator Hans Engell, efter at beskæftigelsesmini-ster Claus Hjort Frederiksen (V) i gårsdagens Information kastede sig ind i kampen med overraskende hård kritik af S-lederen som mudderkastende og uansvarlig."Det er meget usædvanligt.På partilederniveau har det altid været en uskreven regel, at man godt kunne tage store opgør - men det hand-lede altid om politik. Ikke om personerne, deres troværdighed eller måde at være på. Dér er virkelig blevet flyttet en grænse den seneste tid," siger Hans Engell og henviser til, at den slags personangreb plejer at være forbeholdt politikere længere nede i partiernes hierarkier.Engell mener, striden kan risikere at få mærkbare føl-ger:"Hvis der er en så grundlæggende mistro, at Helle Thorning ikke har tillid til Lars Løkkes måde at lede forhandlinger på - og Løkke på sin side føler, at hun prøver at begå karaktermord på ham, så kan det få meget omfattende konsekvenser for dansk politik i de kommende år."DF: God kemi afgørendeDansk Folkepartis leder, Pia Kjærsgaard, er enig. Hun opfordrer både regering og opposition til at indstille skyderierne, inden den dårlige stemning forpurrer chancerne for en skattereform til foråret."En del af en fornuftig for-handling er absolut kemien og klimaet blandt dem, der sidder omkring bordet. Hvis den ikke er OK, så går det hele i stå," siger hun til Ritzau.Ifølge Hans Engell har både Helle Thorning-Schmidt og Lars Løkke Rasmussen lavet afgørende fejl.Helle Thorning-Schmidt, fordi hun - formentlig i en forventning om, at Anders Fogh Rasmussen snart er på vej ud af dansk politik - er gået efter at svække Løkke. Og Løkke, fordi han i vrede over de forfejlede dagpengeforhandlinger begyndte at afsløre forløb fra de lukkede forhandlinger og anklage Thorning for uansvarlighed."Men det er måske lige lovligt meget at forlange af en socialdemokratisk oppositionsleder, at hun skal levere dagpengestramninger, når ikke engang regeringens eget støtteparti vil være med," siger Hans Engell.Helle Thorning-Schmidt selv mener, at regeringsan-grebene skyldes bitterhed over dagpengefiaskoen. Hun fastholder sin mistillid til Lars Løkke Rasmussen inden forårets skatteforhandlinger."Vi vil gerne have, at statsministeren involverer sig aktivt. Så vi er fuldstændig klar til at arbejde videre," siger hun.Morgenluft for SNår tonen er blevet så bitter, så skyldes det også, at oppositionen kan mærke, at der med den økonomiske krise er et 'tideskifte' på vej i politik, mener professor Ove Kaj Pedersen fra Copenhagen Business School (CBS)."Regeringsflertallet med Dansk Folkeparti er blevet sikret i en periode med hi-storisk set exceptionelle økonomiske betingelser. Men betingelserne i dag er helt anderledes - og der mangler vi stadig at se, om flertallet kan overleve denne situation. Også det får oppositionen til at vejre morgenluft - og det er med til at skærpe tonen yderligere," siger Ove Kaj Pedersen.Det var ikke muligt at få en kommentar fra Lars Løkke Rasmussen.
