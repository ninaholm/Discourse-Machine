'Dansk udlændingepolitik er en historisk fejltagelse'
Den stramme danske udlændingepolitik kan få langvarige negative konsekvenser for den danske beskæftigelse og økonomi, mener Michael Treschow, der er bestyrelsesformand for en af verdens største fødevarevirksomheder Unilever og dermed en af det globale erhvervslivs tungeste drenge
Når problemer kræver tekniske løsninger, viser historien, at vi finder dem. Derfor der det også vigtigt, at vi skaber de rette incitamenter til at udvikle kloge løsningerne på problemerne med forurening og klimaforandringer, siger Michael Treschow, der er bestyrelsesformand for en af verdens største fødevarevirksomheder Unilever.


 Dansk erhvervsliv har i de senere år måtte sige nej til ordrer for milliarder, bl.a. fordi virksomhederne har svært ved at skaffe tilstrækkelig arbejdskraft. Mange virksomhedsledere peger i den forbindelse på, at den stramme danske udlændingepolitik har gjort det alt for kompliceret for udlændinge at opnå en arbejdstilladelse i Danmark. 
Michael Treschow mener, at problemet i sidste ende kan få langvarige mærkbare konsekvenser for dansk be-skæftigelse og økonomi. 
"Det er en historisk fejltagelse. I Sverige har vi næsten samme problem. Vi byder ikke udlændinge velkommen som arbejdskraft. Det er ikke alene skamfuldt, at vi ikke byder flere velkommen, det er også et stort tab. Lige nu er vi nemlig i en situation, hvor mangel på arbejdskraft og demografien generelt betyder, at vi har brug for udlændinge i vores arbejdsstyrke," siger Michael Treschow, der er bestyrelsesformand for en af verdens største fødevarevirksomheder Unilever og dermed en af det globale erhvervslivs tungeste drenge
@Brød spørgsmål:- Svensk erhvervsliv har altså lige nu de samme problemer med at få kvalificeret arbejdskraft til landet som danske virksomheder?
"Jeg kender ikke de detaljerede forskelle på de to landes lovgivning, men jeg kan forestille mig, at det er endnu mere kritisk i Danmark. Ikke mindst fordi jeres ledighed er så lav. Helt grundlæggende sker der jo det, at når virksomheder ikke kan få lov til at ansætte tilstrækkelig kvalificeret arbejdskraft, så mister de ordrer, og så er de tvunget til at flytte til andre lande, hvor de kan rekruttere nødvendig arbejdskraft nok til ikke at miste ordrer. Så hvis ikke Danmark gør det mere bekvemt for virksomhederne, så flytter de bare og finder arbejdskraften andre steder."
Statens renæssance
Som medlem af Svenskt Näringslivs bestyrelse (Svensk Industri, red.) og bestyrelsesformand for både Unilever, en af verdens største fødevareproducenter, og svensk erhvervslivs kronjuvel LM Ericsson, er Michael Treschow naturligt optaget af den private sektors rolle i de store kriser, der lige nu præger den globale dagsorden.
Han taler indgående om erhvervslivets ansvar for ikke at forstærke den skrantende internationale økonomi ved at blive for passive og om den private sektor som en vigtig spiller i klimaudfordringerne. 
"Når problemer kræver tekniske løsninger, viser historien, at vi finder dem. Derfor der det også vigtigt, at vi skaber de rette incitamenter til at udvikle kloge løsningerne på problemerne med forurening og klimaforandringer. Det skal bl.a. ske ved at hæve overliggeren, altså gennem politisk regulering. Dog kun regulering, der skaber et incitament til at udvikle de rigtige løsninger."
I sidste uge blev flere af de store amerikanske finanshuse nationaliserede, og mange taler lige nu om, at staten er ved at få en renæssance som problemløser - a la den erhvervslivet oplevede i 1990'erne, da virksomhedernes sociale ansvar var på alles læber. 
@Brød spørgsmål:- Er du enig i, at den private sektor fremover får mindre at sige i forhold til løsninger på tidens store udfordringer? 
"Nej slet ikke. Det, vi ser lige nu i USA, er et midlertidigt redskab til at undgå en endnu større krise. Når tingene falder lidt til ro, er jeg også sikker på, at de virksomheder bliver privatiseret igen. Den private sektors rolle ændrer sig ikke, for staten kan ikke drive en forretning." 
@Brød spørgsmål:- Kritikere har bl.a. peget på, at din egen virksomhed Unilever har medvirket til at forstærke den globale fødevarekrise ved bare at lade forbrugerne betale den fulde pris for Unilevers stigende udgifter. Har Unilever, og den private sektor generelt, et medansvar for intensiteten i de nuværende kriser? 
"Jeg kan kun tale om de virksomheder, jeg selv er involveret i. Og i Unilever er vi også blevet hårdt ramt af stigende udgifter. Vores reaktion har været at øge produktiviteten gennem store effektiviseringsprogrammer. Alene i Europa er 20.000 Unilever-ansatte blevet berørt af det. Det, mener jeg, er et tydeligt signal om, at vi tager udviklingen alvorlig. Men når vores udgifter stiger med 100 procent eller mere på grund af stigende oliepriser, så er det umuligt for os at håndtere udgifterne alene, og så er vi tvunget til at lade noget gå videre til næste led," siger Michael Treschow.


