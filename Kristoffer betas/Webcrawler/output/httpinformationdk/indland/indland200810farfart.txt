'Farfar var trukket ind i stuen'
Finanskrisen kan blive udslagsgivende for næste valg, vurderer Foghs tidligere rådgivere. Statsministeren klandres samtidig for at optræde som en gammel mand


 Hovedpersonen er vel-kendt, men den økonomiske situation er ny. Det var i går syvende gang, at Anders Fogh Rasmussen (V) talte ved Folketingets åbning efter sommerferien, men for første gang skulle han berolige en nation i økonomisk krise. I løbet af sin timelange tale nævnte statsministeren ordene 'tryg' eller 'tryghed' hele 21 gange og med god grund: Danskerne ser ekstra godt på deres politikere i en tid, hvor nedturen truer, påpeger statsministerens tidligere rådgiver Michael Kristiansen.
"Sådanne situationer kan være udslagsgivende, fordi folk ser på politikerne på en ny måde. Pludselig bliver det meget vigtigt, hvilke signaler politikerne sender, derfor er talen og debatten på torsdag utrolig vigtig. Derfor siger Fogh 'tryghed' så ufattelig mange gange," påpeger han.
Samme melding kommer fra Foghs anden forhenværende rådgiver, Se & Hørs chefredaktør, Henrik Qvortrup.
"Ordet tryghed er helt centralt, for det er retten til at tilføre danskerne tryghed, politikerne kæmper om," siger han.
Fogh kan vinde på krisen
Selv om Socialdemokraterne traditionelt kan trække stemmer i en tid, hvor arbejdsløsheden vokser, tør hverken Qvortrup eller Kristiansen spå om, hvem der vinder på krisen. 
"Når der er krise, har regeringen et forklaringspro-blem. Omvendt har vi en regering, der opleves som troværdig, og så kan det synes bedre at h0lde fast i det velkendte," siger Michael Kristiansen.
Også Henrik Qvortrup understreger, at nedgangstider kan mindske folks lyst til at eksperimentere med en ny og uprøvet regering. Men han henviser samtidig til, at flere målinger har givet mærkbare lussinger til Ven-stre.
"Havde Fogh stået stærkere, ville den her krise have væ-ret til hans fordel," siger han og peger i samme åndedrag på, at Lene Espersen ifølge de fleste nye målinger sikrer det borgerlige flertal.
"Hun kan være dark horse i forhold til, hvem der får noget ud af krisen," siger Henrik Qvortrup.
Lektor på Institut for Statskundskab ved Københavns Universitet Kasper Møller Hansen tør dog godt lægge sine æg i Foghs kurv.
"I forhold til den økonomiske politik vurderer væl-gerne, at den borgerlige regering står stærkere end oppositionen," siger Kasper Møller Hansen.
Ifølge en måling i Børsen ligger Fogh og Thorning-Schmidt side om side i for-hold til troværdigheden, og kun få procentpoint adskil-ler dem som favorit til statsministerposten. Men på den økonomiske troværdighed står det 55-28 til Fogh. Og det forspring kan øges med krisen:
"Der er tendens til, at man slutter op om regeringen, hvis en ydre fjende truer," påpeger Kasper Møller Hansen. 
Samlet set er eksperterne enige i, at krisen potentielt kan flytte rigtig meget. Og opfordringen til Helle Thorning-Schmidt er klar: S-formanden skal gøre Fogh ansvarlig for krisen, men uden at virke skinger.
"Hendes opgave er at få statsministeren til at ligne en rådvild mand," siger Michael Kristiansen.
Han mener ikke nødvendigvis, at Socialdemokraterne skal fremlægge en række konkrete forslag her og nu. De skal i stedet lukrere på, at der er god tid til et valg. 
"Helle Thorning-Schmidt skal have et perspektiv om, at regeringen skal slides ned. Fogh fortæller nu, at han har styr på tingene, men hvis ikke det kommer til at gå sådan, har han et alvorligt problem," siger Michael Kristiansen og henviser til næste års afslutningsdebat som et skæringspunkt.
Men på den lange bane er det ikke nok med en træt Fogh - oppositionen skal kunne levere svar, og dem skorter det ifølge eksperterne på.
"Det er ikke nok at tale om den sociale massegrav. Hvis vælgerne skal betro magten til Helle Thorning, skal hun kunne byde ind med løsnin-ger. Og jeg vil ikke bryde mig om at blive eksamineret i, hvad det præcis er, Socialdemokraterne vil gøre," siger Henrik Qvortrup.
Han henviser dog samtidig til USA, hvor krisen er be-tydelig værre, og hvor væl-gerne efter alt at dømme godt tør give Barack Obama en chance. 
Den demokratiske præsi-dent kandidat er kendt for sine retoriske evner og det samme har Anders Fogh Rasmussen fået ros for gennem årene. Men denne gang var Michael Kristiansen ikke imponeret.
"Han ramte næppe mange folk under 40 år med den tale. Fogh lød meget gam-meldags - hans hovedformål var at få sagt ro og tryghed. De var, som om farfar var trukket ind i stuen."

Læs Foghs åbningstale på Statsministeriets hjemmeside www.stm.dk

