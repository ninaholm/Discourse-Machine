Australien vil betale Cambodja for at tage imod flygtninge
Den australske regering har for nylig indgået en aftale om at sende et ubestemt antal flygtninge til Cambodja. Et forslag, som DF og LA også vil afprøve med flygtninge, der kommer til Danmark


For få uger siden indgik den australske regering en aftale med den cambodjanske regering om at modtage flygtninge, der er flygtet til Australien. En lignende model foreslog både Liberal Alliance og Dansk Folkeparti i går i Berlingske og Jyllands-Posten.Men den australsk-cambodjanske aftale har fået skarp kritik i både Australien og i Cambodja. FN&rsquo;s Flygtningehøjkommissariat har blandt andet kaldt den for &raquo;dybt bekymrende&laquo;: &raquo;Det er en foruroligende afvigelse fra internationale standarder,&laquo; sagde talsmand Adrian Edwards fra FN&rsquo;s Flygtningehøjkommissariat i sidste uge.Ifølge aftaleteksten mellem de to lande bryder aftalen dog ikke FN&rsquo;s Flygtningekonvention. Det skriver avisen The Guardian. Af aftalen fremgår det, at Australien skal betale de direkte omkostninger, som følger af ordningen, inklusiv den indledende &rsquo;støtte&rsquo; til flygtningene, den relevante bygningskapacitet og ressourcer til at modtage og integrere flygtningene.Samtidig har Australien annonceret, at landet vil afsætte 200 millioner kroner ud over den almindelige bistand til udviklingsprojekter i Cambodja i løbet af de næste fire år.Men ifølge den australske immigrationsminister, Scott Morrison, har den forøgede bistand dog ikke direkte noget at gøre med flygtningeaftalen. Det har ministeren sagt i et interview med australske ABC.Her pointerede ministeren også, at der ikke umiddelbart er nogen øvre grænse for, hvor mange flygtninge Cambodja kan modtage fra Australien. Flygtningene, der kommer fra mange forskellige lande, skal i første omgang forflyttes fra den lille østat Nauru, hvor en del Australiens flygtninge i forvejen opholder sig, mens de får vurderet deres sag. Da en håndfuld flygtninge på øen demonstrerede mod aftalen med Cambodja, havde de ifølge The Guardian syet deres læber sammen i protest. Immigrationsministeren har dog forsikret offentligheden om, at ingen af de flygtninge, der allerede er ankommet til øen, vil blive forflyttet til Cambodja mod deres egen vilje. Flygtningene kan enten vælge at blive på øen Nauru eller blive sendt til Cambodja.Svært at garantere rettighederDF&rsquo;s forslag går ud på at lave en lignende aftale med eksempelvis Kenya. Thomas Gammeltoft Hansen, der er forskningschef ved Institut for Menneskerettigheder, siger dog til Ritzau, at det danske forslag fra DF og LA er blevet fremført før og skudt ned af politiske og juridiske grunde.&raquo;For det første vil det at drive en flygtningelejr et sted i nærområdet med al sandsynlighed aktivere Danmarks menneskeretslige ansvar, og det er praktisk svært at garantere rettigheder på et andet lands territorium,&laquo; siger Thomas Gammeltoft Hansen til Ritzau og fortsætter:&raquo;For det andet er der ikke noget, der tyder på, at de her lande vil acceptere at blive modtagerland for endnu flere flygtninge, end de i forvejen sidder med. Der er ikke noget, der i den nuværende situation tyder på, at der er nærområder, der har kapacitet til at tage endnu flere. Tværtimod er der et behov for at aflaste de her lande yderligere.&laquo;
