Vil have gang i forhandlinger



 Forhandlingerne om forholdene for de afviste irakiske asylansøgere "finder sted i øjeblikket", lyder det beroligende fra statsminister Anders Fogh Rasmussen. Men det billede kan oppositionen ikke genkende. Statsministeren lancerede sit ønske om at lade visse asylansøgere bo uden for asylcentrene den 23. oktober 2007, og der var forhandlinger med flere partieri december, men hverken forligspartneren Dansk Folkeparti, SF, Socialdemokratiet, Radikale eller Ny Alliance har forhandlet siden. Heller ikke løsgængeren Pia Christmas-Møller er endnu inviteret til forhandlinger, der kan finde en løsning for de irakiske asylansøgere, så de kan få lov at flytte ud af asylcentrene. 

