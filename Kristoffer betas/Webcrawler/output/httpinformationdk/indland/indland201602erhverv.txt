Erhvervslivet tager ikke planetens grænser alvorligt
Der produceres titusinder af bæredygtighedsrapporter i det internationale erhvervsliv. Men antallet af virksomheder, der bruger de økologiske grænser til at sætte konkrete rammer for forbrug, udledninger og produktvalg, er forsvindende, viser stor undersøgelse


Der er et hold af topchefer fra multinationale virksomheder, som rejser verden rundt til konferencer, klimatopmøder og erhvervsseminarer og taler den grønne omstillings sag, så selv Greenpeace-aktivister kan få tårer i øjnene. Chefer, der går foran, appellerer til andre i erhvervslivet om at vise ansvarlighed og presser politikerne til at sætte ambitiøse mål og rammer for omstillingen.Folk som Unilevers CEO, Paul Polman, IKEA&rsquo;s bæredygtighedschef, Steve Howard, Virgins ejer, Richard Branson, og Kerings direktør for bæredygtighed, Jochen Zeitz. Og der er et stigende antal sammenslutninger og alliancer af klima- og miljøbevidste virksomheder, der råber i kor for bæredygtigheden. World Business Council for Sustainable Development, The Prince of Wales Corporate Leaders Group, The Climate Group, The B Team, We Mean Business for at nævne nogle.Men der er også dem, der stritter imod af alle kræfter. Mest tydeligt en stribe selskaber i den fossile energiindustri.Og så er der det store flertal af verdens virksomheder, som holder lav profil og ikke er synlige i offentligheden som hverken grønne eller sorte.Så hvor godt går det egentlig? Hvor langt er erhvervslivet nået, siden finansmagasinet Fortune i 2006 bragte forsidenWal-Mart Saves the Planet og fortalte, at den globale discountkædes grønne kampagne var blevet en ustoppeligforce of nature?Hvis man har prøvet at stå på hovedet i den voksende strøm af årlige bæredygtigheds- og ansvarlighedsrapporter fra virksomheder i ind- og udland, bliver man ikke nødvendigvis meget klogere. For virksomhederne bruger vidt forskellige indikatorer og parametre til at rapportere deres mål og resultater, og indimellem skifter den samme virksomhed terminologi og måde at regne tingene ud på.Så hvor godt går det egentlig?Et meget lille mindretalFem danske forskere har netop i tidsskriftet Journal of Cleaner Production offentliggjort en omfattende statusundersøgelse under overskriftenIs Earth recognized as a finite system in corporate responsibiliity reporting?Tager verdens virksomheder det faktisk alvorligt, at planeten er et lukket system med begrænsede ressourcer og begrænset bæreevne, når de sætter deres miljømål og rapporterer deres bæredygtighedsindsats?Svaret er: Det gør et meget lille mindretal.De fem forskere &ndash; ph.d. Anders Bjørn, lektor Niki Bey og professor Michael Zwicky Hauschild fra DTU samt professorerne Inge Røpke og Susse Georg fra Aalborg Universitet &ndash; har screenet 40.000 engelsksprogede ansvarlighedsrapporter fra 12.000 virksomheder, dækkende perioden 2000-2014. Det har forskerne formået ved som start at lade søgeprogrammer lede efter bestemte ord og begreber om bæredygtighed i databasen med de 40.000 rapporter. Mere præcist har de ledt efter begreber, der afspejler økologiske grænser &ndash; i alt 93 relevante ord og udtryk: &rsquo;to gradersmålet&rsquo;, &rsquo;450 ppm CO2&rsquo;, &rsquo;planetær grænse&rsquo;, &rsquo;kritisk belastning&rsquo;, &rsquo;&rsquo;bæreevne&rsquo;, &rsquo;begrænset ressource&rsquo; osv.&raquo;Ligesom andre havde vi den oplevelse, at mange af de bæredygtighedsmål, som virksomheder skriver om, langt hen ad vejen er varm luft. Det kan være meget svært at holde dem op på nogle af de ting, de skriver, fordi det ofte blot er en kvalitativ historiefortælling om initiativer, man har taget eller vil tage. Og når de faktisk sætter mål, kan det være svært at afgøre, om de egentlig er ambitiøse nok i forhold til de økologiske udfordringer, vi står over for,&laquo; fortæller Anders Bjørn.Læs også:&nbsp;Nissans grønne rejseForskergruppens undersøgelse viser, at antallet af ansvarligheds- og bæredygtighedsrapporter fra virksomhederne er tidoblet siden år 2000. I sig selv en positiv tendens. Men antallet af virksomheder, der direkte anvender økologiske grænser til at fastsætte absolutte mål for ressourceforbrug, udledningsreduktion eller skift i produktportefølje, er forsvindende: 31 ud af de i alt 12.000 virksomheder med ansvarlighedsrapporter.Omkring fem pct. af virksomhederne &ndash; dvs. i størrelsesorden 600 &ndash; nævner faktisk i deres rapporter de økologiske grænser. Som når f.eks. Norsk Hydro skriver, at &raquo;aluminium skal (&hellip;) være del af løsningen på at skabe vækst, der respekterernaturens grænser.&laquo;&raquo;Men så går mange af virksomhederne over til at fortælle, at de har indført genbrugsservietter i kantinen eller sådan noget. Sådanne virksomheder gør altså ikke seriøse forsøg på at oversætte planetære grænser for bestemte ressourceforbrug eller udledninger til absolutte forpligtelser og mål for virksomheden. Det er foruroligende, fordi man på den ene side erkender, at grænserne er der, men på den anden side ikke tager det ansvar på sig at overholde dem,&laquo; siger Anders Bjørn fra forskergruppen.Af de omkring 600 virksomheder, der taler om økologiske grænser, er der identificeret 23, som faktisk definerer kvantitative mål og tidsfrister for deres ressourceforbrug og udledninger, baseret på sådanne grænser. Og der er kun 17, som også definerer en konkret virksomhedsstrategi for at nå målene. Og kun 13 beskriver en proces med også at tilpasse selve produktporteføljen til de økologiske grænser. Flertallet af disse 13 taler om planlagte indsatser frem for allerede realiserede.Af gruppen på 23 er der blot fire, der har talt om både økologiske grænser, mål og tidsfrister fem år i træk eller mere. Det er den franske producent af kraftværksudstyr Alstom samt de japanske virksomheder Nissan, der laver biler, og Ricoh og Seiko, der begge er teknologi- og hardware-virksomheder.Videnskabsbaserede mål&raquo;Siden vi afsluttede vore målinger for godt et år siden, kan der være kommet flere virksomheder til,&laquo; understreger Anders Bjørn.Således er der i dag 118 virksomheder, der på klimaområdet har tilsluttet sig princippet om såkaldt &rsquo;videnskabsbaserede mål&rsquo;, et initiativ søsat af World Resources Institute, UN Global Compact, WWF og Carbon Disclosure Project med en forpligtelse for virksomhederne til at reducere deres CO2-udledninger i en takt, der bringer dem på rette kurs til at overholde det FN-vedtagne klimamål om mindre end to graders global opvarmning. På listen over de 118 er bl.a. selskaber som Coca-Cola, Walmart, Siemens, IKEA, Hennes &amp; Mauritz, Nestlé, Puma, Philips og Unilever.&raquo;Havde vi gentaget vores studie i dag, ville vi kunne medtage IKEA, Puma og flere andre i gruppen på de hidtil 31 virksomheder, forudsat at de havde omtalt deres forpligtelse til de videnskabsbaserede mål i deres seneste ansvarligheds- og bæredygtighedsrapporter,&laquo; siger Anders Bjørn.Han påpeger, at de danske forskeres analyse ikke i sig selv kan bruges til at dele alverdens virksomheder op i grønne og ikkegrønne.&raquo;Vi siger ikke, at alle virksomheder, der er med på vores liste, er grønne og gode. Omvendt kan der være virksomheder, som har meget ambitiøse målsætninger, men som ikke fanges af vores undersøgelse, fordi de ikke bruger de begreber, vi søger på.&laquo;Ikke desto mindre er undersøgelsen et klart vidnesbyrd om, at der er meget langt igen, før det store flertal af virksomheder med årlige bæredygtighedsrapporter lever op til at sætte absolutte bæredygtighedsmål med tilknyttede tidsfrister og strategier. Og den konklusion står og stritter mod undersøgelser, hvor CEO&rsquo;er blevet udspurgt om deres miljøengagement.SværtOp til klimatopmødet COP21 i Paris i december svarede således hele 91 pct. af 750 adspurgte virksomhedsledere fra 41 industrisektorer, at klimaændringer er et emne af yderste vigtighed for erhvervslivet.66 pct. af de adspurgte medgav samtidig, at erhvervslivet ikke gør tilstrækkeligt for at håndtere udfordringen.Det kan der være mange grunde til. De danske forskeres undersøgelse nævner, at det opleves som risikabelt for en virksomheds image at forpligte sig på klare og absolutte bæredygtighedsmål med bestemte tidsfrister, hvis det senere viser sig, at man ikke lever op til dem og dermed skaber tvivl om sin troværdighed. En anden grund er, at det ganske enkelt er svært.For CO2, hvor der er en global tålegrænse &ndash; de to grader &ndash; er man kommet et stykke med at kunne omregne denne til, hvad der må udledes af en given virksomhed.Langt sværere er det at oversætte regionale eller lokale grænser for bestemte råstofforbrug eller miljøbelastninger til mål og tidsfrister for den enkelte virksomhed.&raquo;Metoder og værktøjer til en sådan oversættelse er i dag i deres vorden,&laquo; skriver forskergruppen.Meget få virksomheder i undersøgelsen forholder sig til, hvordan man skal håndtere udfordringen med at dele det tilbageværende økologiske råderum for bestemte ressourcer, udledninger og påvirkninger. Mange vil være tilbøjelige til at sige, at alle virksomheder skal reducere deres udledninger i et basisår med samme procentsats, nemlig den som den samlede globale eller regionale udledning ifølge videnskaben må reduceres med. Men det kan være højst uretfærdigt, påpeger undersøgelsen. Virksomheder, som historisk kun har gjort lidt for at mindske udledninger, vil få ret til relativt større udledningsniveauer på bekostning af miljømæssige frontløbere, der allerede har gjort en mærkbar indsats.En række virksomheder vælger bæredygtighedsmål, der handler om kun at bruge miljøcertificerede råvarer, f.eks. miljøcertificeret træ.Det kan imidlertid &raquo;bortlede opmærksomheden fra den kendsgerning, at Jorden er et lukket system,&laquo; påpeger forskergruppen.&raquo;Som metoden med det økologiske fodaftryk illustrerer, er der en grænse for, hvor mange hektar skov og landbrugsjord, der kan udnyttes bæredygtigt.&laquo;Det kan således godt være, at den enkelte træforbrugende virksomhed kun aftager træ dyrket miljøvenligt og certificeret, men hvis alle bruger tilsvarende løs, løber planeten tør for bæredygtigt træ.Let&rsquo;s face itAnders Bjørn mener ikke, at det er konstruktivt at forsøge at overtale alle virksomheder til at bruge nøjagtig den samme metode til udregning af miljømål baseret på økologiske grænser.&raquo;Der er nok ikke én måde, som alle vil finde retfærdig. Men hvis man omvendt tillader hver aktør blandt virksomhederne at vælge den metode, der passer dem selv bedst, er der stor risiko for, at vi ikke kan overholde grænserne. Et fælles metodisk grundlag er vigtigt, for at undgå at virksomheder hver især bruger egen retorik til at forvirre eller vildlede og opnå præcis de resultater, de selv gerne vil have,&laquo; siger han.Derfor vil det være naivt at tro, at virksomheders frivillige miljømål helt kan erstatte miljøregulering.De skal snarere ses som et supplement.Samtidig er der ifølge forskergruppen behov for refleksion og omstilling på endnu mere grundlæggende niveau:&raquo;Efter vores opfattelse må ændringer af, hvordan ting produceres, udvides til at omfatte ændringer af, hvad der produceres og &ndash;let&rsquo;s face it&ndash; en omstilling af det økonomiske system, som virksomhederne er indlejret i.&laquo;&raquo;At bede virksomhederne stille spørgsmål ved, hvordan deres produkter hjælper til at dække behov (i modsætning til begær) hos nuværende og kommende generationer, og til at genoverveje forretningsmodellerne, kan måske forekomme at være en udsigtsløs bestræbelse, men udfordringens omfang bør ikke være en undskyldning for bevidst blindhed,&laquo; hedder det.
