’Ghetto-stemplet er som et klistermærke, der aldrig går væk’
I går blev to nye kriterier føjet til den liste, som afgør, om et boligområde er ’særligt udsat’. Syv af de nuværende områder vil udgå af ghettolisten. Et af dem er Blågården på Nørrebro
Blågården på Nørrebro i København vil med de nye kriterier ikke længere være at finde på listen over særligt udsatte boligområder.

En ghetto er et sted, hvor folk er anderledes. Det er lidt som en zoologisk have med udlændinge. Jeg kan slet ikke lide det ord,« siger Majid Ghanei, som bliver 15 år lige om lidt.Han sidder på en bænk foran Blågårdsplads og sit hjem i Blågården og pjatter med sine venner efter skoletid.I går blev der indgået en ny politisk aftale om særligt udsatte boligområder. Den føjer to nye kriterier til listen over forhold, som afgør, om et område kan defineres som særligt udsat – og blive sat på det, der i daglig tale omtales som ’ghettolisten’. Hvis aftalen allerede var gældende fra i dag, ville Blågården ikke længere være kategoriseret som et særligt udsat område, og det er Majid Ghanei glad for.»Det er jo ikke os, som bor her, der har navngivet stedet. Det giver ingen mening at kalde det her sted for en ghetto, og så 100 meter længere væk er det rent paradis,« siger han og tilføjer: »Sådan er verden jo selvfølgelig ikke. Os der bor her er jo ikke anderledes end alle andre mennesker i byen,« siger han og peger rundt på menneskene, der sidder på bænke ved Blågårds Plads og nyder solens stråler.De hvide ghettoerHidtil har der været tre kriterier for, om et boligområde var ’særligt udsat’, nemlig kriminalitet, arbejdsløshed og etnisk oprindelse. Med den aftale, som i går blev indgået mellem regeringen, Liberal Alliance og Konservative Folkeparti, bliver kriterierne uddannelse og indkomst tilføjet. Hvis et boligområde med mindst 1.000 beboere opfylder tre ud af de fem krav, kommer det på listen over særligt udsatte boligområder.Dansk Folkeparti og Venstre støtter ikke den nye aftale, da partierne finder det problematisk, at områder med stor andel af ikkeetniske danskere og med høj kriminalitet, reelt kan ryge ud af listen.Som noget nyt vil boligområder i Vejle, Randers og Odense nu blive omfattet af ghettolisterne, da visse områder i byerne her har en stor gruppe beboere med lav indkomst og lav uddannelse. Dansk Folkeparti udtrykker bekymring over det ændrede fokus.»De nye kriterier udvander de gamle kriterier. Et sted som Blågården ryger ud nu, så man kan risikere, at indsatsen ikke når derhen, hvor der reelt er brug for den,« siger Dansk Folkepartis ordfører for by og bolig, Karina Adsbøl, der er bange for, at man »målretter indsatsen forkert«.By-, bolig- og landdistriktsminister Carsten Hansen (S) mener tværtimod, at de nye kriterier er bedre til at identificere områder med sociale problemer.»Det etniske fylder en lille smule mindre, og jeg er sikker på, at kriterierne afspejler virkeligheden bedre,« siger Carsten Hansen, som har følgende argument for, hvorfor indkomst og uddannelse er tilføjet som kriterier:»I mange af de udsatte boligområder er næsten halvdelen uden beskæftigelse eller uddannelse, og det er de problemer, vi bliver nødt til at fokusere på. Alene fokus på integration, beskæftigelse og tryghed slår ikke til her.«Kommer godt ud af detBag en bolsjestribet markise på Blågårdsgade ligger Halal Slagter. Bag disken står Omar i hvide klæder og langer lammekøller, oliven og bulgur over disken. Han har boet i området på Nørrebro i mange år og trækker blot på skulderen, da han får at vide, at det boligområde, han færdes i dagligt, ikke længere går for at være en ghetto.»Hvem har overhovedet skabt fænomenet ghetto?« spørger han og fortsætter: »Det er de andres problem, hvad de tænker om os, som bor her. Det jeg ved, er, at vi kommer godt ud af det med hinanden.«Abdelmoula køber ofte kød hos Halal Slagter, og han giver Omar ret i sit udsagn. Abdelmoulas begejstring over, at Blågården med de nye kriterier ikke længere vil optræde på ghettolisten, er dog ikke stor.»At blive kaldt en ghetto er lige som et klistermærke. Man kan godt rive det væk, men man vil altid kunne se, at det har været der. Folk vil stadig pege fingre af mig, fordi jeg kommer fra det her område,« siger Abdelmoula, da han går ud af butikken.Hos Enhedslisten nikker man genkendende til den problemstilling. Blandt andet derfor har partiet også valgt at stå uden for aftalen.»Metoden er stigmatiserende, urimelig og forkert. Det er udtryk for en syg tankegang, hvis man er ude på at skabe integration på denne her måde,« siger Enhedslistens by og boligordfører, Lars Dohn.By-, bolig- og landdistriktsminister Carsten Hansen anerkender problemet ved listerne, men ser ingen vej uden dem:»Selv før listerne eksisterede, vidste man godt, hvor problemerne lå. Lige meget, om vi kalder områderne særligt udsatte eller ghettoer, så er det vigtigste, at man holder fokus på de fem kriterier, vi nu har defineret.«&nbsp;Omar og Abdelmoula ønsker ikke at optræde med deres fulde navn
