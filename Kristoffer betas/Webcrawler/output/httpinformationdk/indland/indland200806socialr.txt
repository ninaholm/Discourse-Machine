Socialrådgivere roser Claus Hjort



Beskæftigelsesminister Claus Hjort Frederiksen (V) får ros fra uventet kant for sine 30 forslag til at afbureaukratisere beskæftigelsesindsatsen.Dansk Socialrådgiverforening, der normalt hører til blandt ministerens hårdeste kritikere, finder "gode takter" i oprydningen i de såkaldte ungeregler.Eksempelvis glæder det næstformand Bettina Post, at Hjort Frederiksen vil have skåret antallet af målgrupper, som sagsbehandlerne skal inddele de unge i, ned fra 10 til fire."Det forenkler mulighederne for at anvende redskaber, og det sikrer, at vi griber tidligt ind, hvilket er vigtigt i forhold til de unge," siger Bettina Post.Hun er også positiv over for nogle af ministerens forslag til forenklinger af reglerne om økonomiske sanktioner over for de kontant- og starthjælpsmodtagere, der ikke følger reglerne.Claus Hjort Frederiksens forslag fordeler sig på fire områder. Ud over ungeområdet og sanktionerne over for kontant- og starthjælpsmodtagerne er der ifølge Claus Hjort Frederiksen forenklinger på vej inden for selve modtagelsen af borgerne på jobcentrene og sygedagpengereglerne. Og på de sidste to områder er Bettina Post mere skeptisk. ritzau
