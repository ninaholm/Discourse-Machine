LA: Hykleri af værste skuffe fra SRSF
Liberal Alliance er ligesom Enhedslisten forarget over, at regeringspartierne fortsat vil lade PET afskære ansøgere fra statsborgerskab uden klageadgang


Det er stærkt kritisabelt, at SRSF-regeringen bare vil fortsætte med at lade PET afskære udlændinge fra dansk statsborgerskab uden klageadgang, selv om regeringspartierne før valget talte om bedre retssikkerhed for ansøgerne. Det mener Liberal Alliance og Enhedslisten.»Det er jo ærgerligt at konstatere, at det ikke kun er på det økonomiske område, de løber fra deres politik, men også på det værdipolitiske område. Det er hykleri af værste skuffe, hvis man mener noget andet det øjeblik, man får regeringsmagten,« siger partiets indfødsretsordfører Merete Riisager.RetssikkerhedFør valget udtalte hendes gruppeformand, Simon Emil Ammitzbøll, at der bør indføres »en form for ankeinstans«, som kan tage stilling til PET's vurderinger.»Og vi har ikke skiftet holdning, bare fordi der er kommet en ny regering. Vi mener stadig, det er vigtigt at sikre retssikkerheden,« siger Merete Riisager.Også regeringens parlamentariske grundlag, Enhedslisten, er kritisk.»Både R og SF var grundlæggende uenig med den praksis før valget, og Socialdemokraterne har også været kritiske,« siger politisk ordfører Johanne Schmidt-Nielsen.»Det er ærlig talt noget underligt noget, når partiet skifter holdning så pludseligt. Retssikkerhedsproblemet er jo ikke forsvundet, bare fordi regeringsmagten er skiftet.«
