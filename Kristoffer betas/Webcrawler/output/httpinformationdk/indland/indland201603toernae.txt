Tørnæs: Uddannelser skal uddanne til job
Ulla Tørnæs har været på en ’11 års dannelsesrejse’. Hvad vil hun bruge denne dannelse til efter at være vendt hjem til Uddannelses- og Forskningsministeriet?
Ulla Tørnæs vil som ny uddannelses- og forskningsminister fokusere på kvalitet frem for kvantitet, så flere kan bruge deres viden på arbejdsmarkedet.

Egentlig havde Ulla Tørnæs indstillet sig på at sidde de næste tre et halvt år i Europa-Parlamentet. Den tidligere undervisnings- og udviklingsminister havde ganske vist efter folketingsvalget sidste år &raquo;tænkt&laquo; sig ind i den nye Venstre-regering. Men da statsministeren ikke ringede ved den lejlighed, troede EU-parlamentarikeren, at så var det nok det. Hvilket det som bekendt ikke var.I Lars Løkke Rasmussens rokade afløste Esben Lunde Larsen Eva Kjer Hansen som fødevare- og miljøminister, Ulla Tørnæs ham som uddannelses- og forskningsminister. Tørnæs&rsquo; suppleant i Europa-Parlamentat, Morten Løkkegaard, afløste samtidig hende, mens hans suppleant, Jacob Engel-Schmidt, afløste ham.Læs også:&nbsp;Ulla Tørnæs&rsquo; mange udfordringerUlla Tørnæs har derfor ikke haft tid til at gøre sig mange tanker om uddannelse og forskning, inden hun denne dag tager imod på ministerkontoret på 3. sal med udsigt ud over Københavns Havn. To ting slår Ulla Tørnæs &ndash; ikke overraskende &ndash; fast: Hun vil realisere regeringsgrundlagets ambitioner og stå fast på den planlagte besparelse på 8,7 milliarder kroner over de næste fire år.Kornfede institutionerEfter at uddannelsesområdet har været friholdt for sparekravet om to procent, rammes området nemlig nu også. Forgængeren, Esben Lunde Larsen, blev dog kritiseret for at tale om &raquo;kornfede&laquo; uddannelsesinstitutioner uden at kunne komme det nærmere, når han blev spurgt om hvilke.&raquo;Jeg har ikke indblik i de enkelte institutioners økonomi, så jeg vil ikke bruge et sådan udtryk,&laquo; siger Ulla Tørnæs i dag. &raquo;Men jeg er helt sikker på, at det, min forgænger ville sige, var præcis det samme, som jeg siger, nemlig at der er mange håndtag, man kan tage fat i og dreje, uden at det behøver være kerneydelsen, selve undervisningen, det går ud over.&laquo;I regeringsgrundlaget tales om, at de videregående uddannelser ikke bare skal være af høj kvalitet, men også skal være &raquo;relevante for samfundet&laquo;. Sammenhængen mellem studievalg og arbejdsmarked er ikke &raquo;god nok&laquo;. Og regeringen vil derfor indføre &raquo;mere praksisnær&laquo; undervisning på uddannelserne.Læs også:&nbsp;Farvel Ulla TørnæsIfølge Ulla Tørnæs dækker ordene over, at der skal være mere fokus på &raquo;matchet&laquo; mellem det, de studerende lærer, og hvad samfundet har brug for.&raquo;Når jeg siger samfundet, så mener jeg både det private og offentlige arbejdsmarked. Vi skal være bedre til at sikre, at vi uddanner unge til beskæftigelse frem for eventuel ledighed. Der har været rigtig meget fokus på kvantitet og måske ikke så meget på kvalitet &ndash; og altså kvalitet forstået på den måde, at man kan anvende den viden, man får, på arbejdsmarkedet,&laquo; siger uddannelses- og forskningsministeren.Som en del af dette forsøg vil regeringen &raquo;reformere&laquo; det omstridte taxametersystem, som belønner uddannelsesinstitutionerne, efter hvor mange studerende de optager og får igennem systemet.&raquo;Et kvalitetsparameter kan jo for eksempel være beskæftigelse &ndash; at beskæftigelsesdelen kommer ind som et parameter &ndash; selv om jeg vil understrege, at jeg overhovedet ikke har nogen fasttømret model for, hvordan det skal lande. Jeg kan blot se behovet for, at vi får moderniseret taxametersystemet og får tænkt nogle andre elementer ind i det, end bare hvor mange som kommer igennem,&laquo; siger Ulla Tørnæs.DannelsesrejsenSom politisk ordfører under Venstres daværende formand, Anders Fogh Rasmussen, lærte Ulla Tørnæs i slutningen af 1990&rsquo;erne, med sine udtalelser aldrig at skabe tvivl om den politiske linje. Ulla Tørnæs, som af samme grund fik tilnavnet &rsquo;Foghs bugtaler&rsquo;, var da det tætteste de kom på en kronprinsesse i det mandsdominerede Venstre.Belønningen kom i 2001, hvor statsministeren belønnede Ulla Tørnæs med posten som undervisningsminister i sin første regering, for fire år senere at degradere hende til udviklingsminister. Midt i Anders Fogh Rasmussens værdikamp var det ikke lykkedes Ulla Tørnæs at gøre et af de mest værdibaserede politikområder til centrum i denne kamp.Læs også:&nbsp;Studerende til ny minister: Vores uddannelser sejlerAlligevel er der ikke noget, Ulla Tørnæs ville have gjort anderledes i dag. Noget, hvor hun siger: Hvorfor fik jeg ikke gjort det? Tværtimod. Ulla Tørnæs mener, at man uddannelsespolitisk er gået videre ad de spor, hun lagde dengang i starten af 00&rsquo;erne:&raquo;Jeg fokuserede på kundskaber og færdigheder i folkeskolen og flere timer til eleverne. Det var en af mine mærkesager og noget af det, som jeg i starten fik allerflest klø for i Undervisningsministeriet. Men dér mener jeg, i al beskedenhed, at jeg var med til at bane vejen for et paradigmeskift.Ingen stiller i dag spørgsmålstegn ved, om man skal lære noget, når man går i folkeskolen &ndash; og det samme gælder gymnasierne. Men i 2001, da vi endnu ikke havde set resultatet af den første PISA-undersøgelse, var det ikke god latin at sige, at man for eksempel skulle have flere timer i dansk og matematik. For slet ikke at tale om man skulle evaluere og altså måle, om vi fik det ud af undervisningen, som vi gik og troede.&laquo;Læs også:&nbsp;Ulla Tørnæs fastholder besparelser på uddannelserVed overdragelsesreceptionen i Uddannelses- og Forskningsministeriets fortalte Ulla Tørnæs, at hun føler det, som om hun vender hjem efter en &raquo;11 års dannelsesrejse&laquo;.En rejse, som efter Udviklingsministeriet gik over en tid i opposition, et mislykket forsøg på at blive borgmester i hjembyen Holstebro og derefter en beslutning om at forlade landspolitik, inden Ulla Tørnæs ved et tilfælde endte som Venstres EU-spidskandidat, fordi den hidtidige spidskandidat, Ellen Trane Nørby, blev gravid og ikke kunne forene barn og Bruxelles.&raquo;Den erfaring jeg har fået i de seneste 11 år, hvor jeg har beskæftiget mig med andre politikområder, håber jeg at kunne drage nytte af til fordel for uddannelsessektoren,&laquo; siger Ulla Tørnæs.Læs også:&nbsp;BLÅ BOG: Ulla Tørnæs igen minister efter EU-afstikker&raquo;Man får udvidet horisonten og bliver klar over, at Danmark ikke er en lille øde ø, men del af en globaliseret verden, hvor der stilles stadigt stigende krav til også undervisningssektoren, for at vi kan begå os i denne verden. Det handler om kunstskaber, færdigheder og kompetencer &ndash; og selvfølgelig om virksomhedernes konkurrenceevne, og de kompetencer disse efterspørger. Det var det, jeg tænkte på med referencen til min dannelsesrejse.&laquo;
