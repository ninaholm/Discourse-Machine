KL forhandler videre



 En enig bestyrelse i Kommunernes Landsforening (KL) gav i eftermiddag de to topforhandlere, næstformand Anker Boye (S) og formand Erik Fabrin (V), mandat til at genoptage forhandlingerne om næste års økonomi med finansminister Lars Løkke Rasmussen (V). Meldingen kommer efter et sammenbrud i Finansministriet, hvorefter KL's bestyrelse samledes for at drøfte organisationens videre strategi i kampen om kommunekronerne. Der skulle gå små to timer før bestyrelsen var klar til at meddele, at det var en enig bestyrelse, der sendte forhandlerne i Finansministeriet igen. Forhandlingerne fortsatte i aften kl. 18 i Finansministeriet. 
ritzau

