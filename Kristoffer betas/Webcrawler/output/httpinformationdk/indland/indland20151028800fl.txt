28.800 flygtninge til Danmark på fem uger



Cirka 28.800 flygtninge og migranter er rejst ind over de danske grænser i de seneste fem uger. Det vurderede Rigspolitiet i går på baggrund af oplysninger fra politiet i Sønderjylland og på Lolland-Falster. Tallet er ret usikkert, og det er et minimumtal, noterer Rigspolitiet om de rejsende, der er kommet hertil siden 6. september. Vurderingen bygger på kontrol ved nogle færgeankomster, visse tog og biltrafikken. I løbet af den seneste uge skønner politiet, at der er indrejst næsten 5.000 mennesker. Søndag 6. september var speciel, fordi strømmen af rejsende fra blandt andet Syrien, Afghanistan og Eritrea den dag for alvor nåede Danmark. Hver dag har cirka 100 søgt om asyl, oplyser Udlændingestyrelsen til Ritzau.Ritzau
