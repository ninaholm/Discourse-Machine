Stræberen
KL’s topforhandler beskrives som dygtig, vedholdende og ikke mindst målrettet. Lige siden Michael Ziegler som ungdomspolitiker i KU bed sig fast i mærkesager, har han arbejdet sig opad til en kommunalpolitisk position, hvorfra han er i stand til at slide sine modstandere op


Når Michael Ziegler vågner, skal katten Maggie fodres. Den er opkaldt efter den britiske konservative jernlady Margaret Thatcher, og sammen med sin forgænger, Ninn (naturligvis som en hyldest opkaldt efter Erik Ninn-Hansen), har den med sit navn givet anledning til en del smil i den konservative folketingsgruppe.Samtidig påpeger flere dog også, at kattenavnene netop er et tegn på trofasthed over for partiet hos KL&rsquo;s topforhandler, der i de lockoutede skolelæreres øjne er blevet symbolet på et urimeligt opgør med arbejdstidsreglerne. Når det landsdækkende søgelys ikke lige er rettet mod Michael Ziegler, er han borgmester i Høje Taastrup. Ved kommunalvalget i 2005 væltede han 20 års socialdemokratisk styre i en opsigtsvækkende politisk manøvre, hvor Radikale Venstre og Dansk Folkeparti gik sammen om at gøre ham til borgmester. Det afgørende mandat tilhørte den nuværende folketingspolitiker Nadeem Farooq (R), der tydeligt husker den aften, hvor valget stod mellem den konservative Michael Ziegler og en socialdemokratisk borgmester.&raquo;Det var et svært valg, fordi vi radikale traditionelt har stået tættere sammen med Socialdemokraterne, men jeg valgte at pege på Michael, fordi jeg mente, at han ville være den bedste til at lede kommunen. Ikke fordi han er konservativ, men hans stil, som er åben, ærlig og med en positiv tilgang til politik, virkede som et frisk pust&laquo; siger Nadeem Farooq.Før 2005 havde Nadeem Farooq gennem fire år været formand for integrationsrådet i Høje Taastrup, hvor Ziegler var en af kommunalbestyrelsens repræsentanter.&raquo;Der efterlod han et meget positivt indtryk, som han efterfølgende har holdt. Han er god til at overholde aftaler og til at lande aftaler og forlig, så alle kan se sig selv i det. Selvfølgelig kæmper han for sine egne ting &ndash; det må man endelig ikke tage fejl af. Men jeg har ingen episoder, hvor jeg føler mig ført bag lyset af ham,&laquo; siger Nadeem Farooq og kalder borgmesteren en &raquo;folkelig bykonge&laquo;.&raquo;Ofte siger han, &rsquo;vi skal ikke tale os væk fra hinanden&rsquo;, under forhandlinger og politiske diskussioner. Hans udgangspunkt er altid at få alle med. Han er ikke så ideologisk eller konfliktsky,&laquo; siger Nadeem Farooq.Forstår at samle flertalAt han får alle med, er ikke Thomas Baks oplevelse af borgmesteren. Som byrådsmedlem for Socialdemokraterne og 2. viceborgmester i Høje Taastrup er han vant til at forhandle med Michael Ziegler. Og selv om borgmesteren er &raquo;behagelig og venlig&laquo;, er det &raquo;en helt anden snak i forhandlingssituationer&laquo;, mener Thomas Bak.&raquo;Når han ved, at han har sine mandater i orden, er det vores oplevelse, at han ikke er interesseret i at indgå forhandlinger,&laquo; siger Thomas Bak.Efter 2005 er den særlige samarbejdssaftale mellem Venstre, DF og de radikale kun blevet stærkere i Høje Taastrup, og det vanskeliggør forhandlinger, mener Thomas Bak.&raquo;Det betyder, at de afklarer tingene, inden de mødes med os. Vores oplevelse er derfor, at vi sådan set ikke er indbudt til forhandlinger, men indbudt til at sige ja eller nej til dét, de kommer med.&laquo;Ifølge Thomas Bak er Michael Ziegler &raquo;utrolig dygtig til at sælge sig selv i medierne&laquo;. Men også internt forstår han at skabe flertal, og det har han altid gjort, fortæller nuværende gruppemand for Konservative, Brian Mikkelsen.&raquo;For Michael er det vigtigt at samle folk og gøre folk enige, og det er han god til &ndash; specielt i Høje Taastrup. Han er meget populær derude, fordi han er god til at samle folk.&laquo;Brian Mikkelsen var formand for KU fra 1989 til 1990, og her var Michael Ziegler et meget aktivt medlem, der hurtigt blev lokalforeningsformand. Mens Brian Mikkelsen tilhørte den mere venstreorienterede &raquo;røde fløj&laquo; i ungdomspartiet, tilhørte Michael Ziegler den &raquo;sorte fløj&laquo; &ndash; bedre kendt som &raquo;Fort KU&laquo; &ndash; hvor modstand imod værnepligten, ønsket om en professionel hær og en vis EU-skepsis var i fokus. Alligevel stod der respekt om ham.&raquo;Vi var politisk ikke altid enige, men han var altid fair,&laquo; siger Brian Mikkelsen, der dengang som nu oplever KL&rsquo;s topforhandler som en meget disciplineret politiker.&raquo;Der har hos ham altid været en pligtopfyldenhed og en seriøsitet, som ikke var så normal for unge dengang. Han var ikke på den måde til fest og farver. Han kom med sine sager og arbejdede meget målrettet med dem.&laquo;Politisk terrierI 2009 overtog Michael Ziegler posten som formand for KL&rsquo;s magtfulde løn- og personaleudvalg. Men modsat sin forgænger, Mads Lebech, der var kendt for at være meget udadvendt, beskrives Ziegler som den alvorlige politiker, der gerne tager det lange, seje træk. Igen og igen.&raquo;Han er ikke den store folkeforfører, men han har arbejdet meget med sin formidling,&laquo; siger en anonym konservativ kilde.Mens der undervejs i forhandlingerne mellem Danmarks Lærerforening og KL har været en berøringsangst blandt resten af KL&rsquo;s ledelse for offentligt at støtte forhandlingskravene, har Michael Ziegler som den eneste i KL&rsquo;s top forsvaret synspunktet fra spids. Og sådan vil det fortsætte, forlyder det: &raquo;KL giver ikke op, så længe Michael har noget at skulle have sagt. Han er en politisk terrier, der bliver ved og ved.&laquo;Hos den lokale afdeling af Danmarks Lærerforening i Høje Taastrup håber formand Vibeke Lynge, at lockouten snart får en ende. Helst via et kompromis, som man så det i 2008, frem for et regeringsindgreb. Undervejs i forhandlingerne er Vibeke Lynges billede af chefforhandleren markant ændret.&raquo;I det daglige &ndash; inden alt det her startede &ndash; oplevede jeg ham som en rigtig lyttende mand, der gerne ville finde kompromiser. Men her under konflikten synes jeg, at det er, som om han slet ikke lytter,&laquo; siger hun.&raquo;Jeg har normalt rigtig stor respekt for Michael, men lige nu krakelerer det billede, fordi et kompromis er helt udelukket.&laquo;/&nbsp;
