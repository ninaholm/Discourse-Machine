IMR advarer: Regeringen får hjemmel til at overtræde menneskerettighederne
Hvis ikke der indsættes en grænse for, hvor længe asylansøgere kan frihedsberøves, og for hvor længe de skal vente på at blive stillet for en dommer, får regeringen mandat til at træffe beslutninger i strid med menneskerettighederne, lyder den skarpe kritik fra Institut for Menneskerettigheder


Sent i aftes skulle Folketingets udlændingeordførere skrive betænkning om L 62, regeringens forslag til stramninger af udlændingeloven, som forventes hastevedtaget allerede i dag og træder i kraft fra i morgen lørdag.Regeringen vil, med opbakning fra Socialdemokraterne, Dansk Folkeparti, Liberal Alliance og Konservative, på fire dage gøre det muligt for politiet og på et senere tidspunkt såkaldte private aktører at frihedsberøve asylansøgere, herunder børnefamilier, på ubestemt tid. Samtidig vil regeringen få mulighed for i visse perioder at suspendere domstolsprøvelse af frihedsberøvelserne, der i dag skal ske inden for tre døgn.Læs også:&nbsp;Hastebehandling af asylaftale får hård kritikForud for et ekstraordinært samråd i går eftermiddags om L 62 havde ordførerne modtaget et hasteudarbejdet høringssvar fra Institut for Menneskerettigheder, der netop har til opgave at rådgive regeringen om overholdelsen af Danmarks internationale forpligtelser.Sæt øvre grænseKritikken i det 19 sider lange høringssvar kan sammenfattes i en enkelt advarsel: De foreslåede regler om frihedsberøvelse af asylansøgere ved indrejse og suspension af retten til domstolsprøvelse inden for 72 timer giver regeringen hjemmel til &raquo;at træffe beslutninger, der vil være i strid med Danmarks internationale forpligtelser&laquo;, skriver instituttet.Læs også:&nbsp;&rsquo;Vi er på vej væk fra retsstaten&rsquo;Derfor anbefaler IMR, at der fastsættes en øvre grænse, f.eks. 7 eller 14 dage, for hvor længe, en asylansøger, der rejser ind i Danmark, kan være frihedsberøvet.Samme øvre grænse anbefaler IMR også for &raquo;fraværet af domstolsprøvelse&laquo;. Ifølge lovforslaget skal asylansøgere i modsætning til i dag selv anmode om domstolsprøvelse.I lovbemærkningerne til L 62 konstaterer juristerne i Udlændingeministeriet, at de ekstraordinære beføjelser, som myndighederne vil få adgang til, ikke rejser spørgsmål i forhold til Den Europæiske Menneskerettighedskonvention (EMRK).Men det er ikke en opfattelse, som IMR deler, &raquo;da lovforslaget i høj grad berører EMRK artikel fem om den personlige frihed og tillægsprotokol fire, artikel to, om retten til bevægelsesfrihed&laquo;, som instituttet skriver.Store konsekvenserIMR kritiserer derudover på en række punkter lovforslagets behandling af Danmarks menneskeretlige forpligtelser for at være &raquo;både kortfattet og upræcis&laquo;. Derfor beklager IMR&rsquo;s direktør, Jonas Christoffersen, at regeringen ikke allerede fremsatte lovforslaget tidligere på efteråret, da tilstrømningen af flygtninge og migranter begyndte at stige voldsomt.Lovforslaget kan nemlig ifølge IMR&rsquo;s vurdering få &raquo;store konsekvenser, som det på nuværende tidspunkt kan være vanskeligt at overskue rækkevidden af&laquo;, og det taler ifølge instituttet for en grundig behandling af lovforslaget frem for den igangværende hastebehandling.Læs også:&nbsp;Organisationer: Asylforslag i strid med konventionIfølge IMR indeholder lovbemærkningerne heller ikke en omtale af Menneskerettighedsdomstolens &raquo;righoldige praksis&laquo; i forbindelse med artikel fem-sager om frihedsberøvelse. Det svækker ifølge instituttet mulighederne for, at den endelige lov fortolkes og anvendes i overensstemmelse med menneskeretten.&raquo;Instituttet finder, at overholdelsen af menneskeretten så vidt muligt burde have været sikret både ved lovforslagets affattelse og ved en grundig beskrivelse af de menneskeretlige rammer i lovforslaget,&laquo; skriver Jonas Christoffersen og opfordrer til, at der i den betænkning, som ordførerne skulle skrive færdig i aftes, &raquo;redegøres tydeligere for Danmarks menneskeretlige forpligtelser&laquo;.På samrådet i går eftermiddag afviste udlændingeminister Inger Støjberg foreløbig kritikken fra bl.a. IMR med ordene: &raquo;Al kritik gør da altid indtryk. Men det må også være sådan, at man som regering i en situation som den her sørger for, at vi ikke bringer os selv i en situation, hvor vi ikke kan opretholde ro og orden i landet (&hellip;) Det vigtige er da, om det holder sig indenfor de internationale konventioner og vores grundlov, og det gør det.&laquo;Foreløbig er der stillet 78 spørgsmål fra især oppositionen forud for anden og tredjebehandlingen i dag.
