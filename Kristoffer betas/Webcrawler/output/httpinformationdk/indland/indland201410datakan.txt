’Data kan udleveres til private firmaer’
Selv om Region Syddanmark er såkaldt dataansvarlig for en landsdækkende database med patientoplysninger, så er det et privat udvalg af læger, der tager beslutninger om, hvem der får adgang til databasen. Den konstruktion er i strid med loven, vurderer jurist
Når man går til sin praktiserende læge, skriver denne oplysninger i en elektronisk journal. De overføres automatisk til en landsdækkende database, men er de sikre der?

En række læger tog i december sidste år en beslutning om, at patientoplysninger fra en landsdækkende database kan videregives til private firmaer, herunder medicinalindustrien.Det fremgår af et referat fra et såkaldt kvalitets- og forskningsudvalg, der er knyttet til sundhedsdatabasen DAMD, Dansk Almenmedicinsk Database. I referatet står der, at:&raquo;Konklusionen på diskussionen bliver, at DAMD-data kan udleveres til private firmaer efter almindelig godkendelse, når de relevante tilladelser foreligger&laquo;, hvilket kan ske, hvis den dataansvarlige er en offentlig eller anerkendt forsker, som er ansat ved en forskningsenhed eller et universitet. Personen skal desuden stå garant for håndtering af data, samt den frie publiceringsret.Men selv om det ifølge organisationen Dansk Almenmedicinsk Kvalitetsenhed (DAK-E), der driver databasen til daglig, endnu ikke er sket, at medicinalindustrien eller andre private firmaer har fået adgang til databasen, så er det slet ikke lovligt at tage beslutningen om udlevering af oplysninger i det udvalg, som har taget beslutningen.Det vurderer Kent Kristensen, der er lektor i sundhedsret på Syddansk Universitet: &raquo;Det er den dataansvarlige, der råder over oplysningerne i databasen, og den dataansvarlige er i dette tilfælde Region Syddanmark.&laquo; Han peger på, at &laquo;hele konstruktionen er i strid med loven&laquo;, fordi udvalget ikke kan have kompetencen til at råde over oplysningerne i databasen.DatafangstDen første kritik af databasen blev i sidste uge udløst af DR-programmet Orientering, hvor en række jurister med speciale i sundhedsret vurderede, at også selve den omfattende indsamling af patientoplysninger til databasen fra de praktiserende læger er i strid med loven.Det er ifølge sundhedsloven muligt at indsamle oplysninger om en begrænset gruppe af patienter til en sådan database under visse betingelser, men i tilfældet med DAMD-databasen er der ikke tale om en afgrænset gruppe af patienter. Det sagde blandt andre juraprofessor Mette Hartlev fra Københavns Universitet i sidste uge:&raquo;Man kan se, at der sker en fuldstændig generel indberetning af utroligt mange forskellige diagnoser til den database. Det vil sige, at det omfatter alle patienter, der er i kontakt med deres praktiserende læge,&laquo; sagde hun til Orientering.Både Mette Hartlev og Kent Kristensen vurderer derfor, at der ikke er hjemmel i sundhedsloven til at foretage en så omfattende indsamling af patientoplysninger til DAMD-databasen.DAK-E fastholder dog, at de har tilladelse fra Statens Serum Institut til at foretage indsamlingen.&raquo;Men hvis du spørger mig, om jeg føler, at der er rejst tvivl, så må jeg sige ja. Derfor har vi også skyndt os at spørge Statens Serum Institut, hvad de egentlig mener i sagen. Mener de ikke, at vi har tilladelsen, så retter vi selvfølgelig ind,&laquo; siger direktør Janus Laust Thomsen fra DAK-E.Han har afholdt møde med Statens Serum Institut og Region Syddanmark fredag, og han oplyser, at der vil blive sendt en pressemeddelelse ud snarest om konklusionen.Indsamlingen af patientoplysninger dækker blandt andet over 704 forskellige såkaldte diagnosekoder, som indeholder meget detaljeret kategorisering af patienternes problemer, der eksempelvis kan være problemer vedrørende venner, fattigdom eller juridiske forhold.Af et referat fra maj måned fremgår det, at der dagligt kommer ca. 400.000 registreringer ind til databasen, og ifølge Orientering indkoder omkring halvdelen af de praktiserende læger mindst 70 procent af den kontakt, de har med deres patienter.De oplysninger overføres automatisk ved hjælp af programmet &rsquo;datafangst&rsquo; til databasen fra lægens elektroniske journal.Orientering har i den forgange uge desuden afdækket, hvordan flere myndighederne for flere år siden er blevet gjort opmærksom på, at indsamlingen af data er i strid med loven.Ligeledes har Orientering dokumenteret, at databasen ikke har været anmeldt til Datatilsynet i overensstemmelse med reglerne, før Orientering begyndt at interessere sig for sagen.Det har siden fredag ikke været muligt at få en kommentar fra den ansvarlige repræsentant fra Region Syddanmark.
