Lange udsigter til ordentlig IT



 Der er stadig it-problemer på landets jobcentre et år efter, de blev oprettet. Men nu får de ansatte på centrene og dermed også de ledige og virksomhederne snart at vide, hvornår it-systemerne kører efter planen. Der har i perioder været problemer med at registrere i it-systemet, men nu er der måske udsigt til en lille fødselsdags-gave på jobcentrene, forklarer Christian Grønnemark, formand for HK/Kommunals beskæftigelsesudvalg og fællestillidsmand i København. "Vi har fået at vide, at der nu er en plan på vej. I den vil vi angiveligt kunne læse, at it-systemerne er helt på plads inden sommerferien," siger han til Ritzau. Fællestillidsmanden har tidligere fået meldinger fra andre tillidsfolk om, at it-systemerne ikke fungerer efter planen. Der har været problemer på mange af de 91 jobcentre, der for et år siden overtog opgaven med at få ledige og virksomheder til at finde hinanden. 
ritzau 

