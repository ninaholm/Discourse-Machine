Højesteretsdom baner vej for en klarere lønpolitik
Firmaer uden klare lønregler skal have stærke argumenter for at give mænd og kvinder forskellig løn. Det står klart, efter at Højesteret  i går afsagde dom i første sag om ligeløn i årevis


Det var i strid med ligelønsloven, da Ikast Betonvarefabrik gav en kvindelig salgskonsulent 7.500 kroner mindre i løn om måneden end hendes mandlige kolleger. Sådan lød dommen i Højesteret i går.»Dommen viser, at arbejdsgivere skal have et gennemskueligt lønsystem, hvis de vil undgå at tabe en sag om ligeløn,« siger Ruth Nielsen, professor i jura ved Copenhagen Business School.Det er Teknisk Landsforbund (TL), der sammen med LO har ført sagen for kvinden.Både By og Landsretten har dømt imod kvinden og landsforbundet.Hos TL ser formand Gita Gru¨ning dommen som en historisk sejr for ligelønnen.»Nu har vi fået vist, at det faktisk kan lade sig gøre at vinde ligelønssager i Danmark. Forhåbentlig betyder det, at kvinder nu tør stå frem, hvis de oplever usaglige lønforskelle,« siger Gita Gru¨ning.Advokat hos TL, Byrial Bjørst, mener, at dommen sender et stærkt signal til arbejdsgiverne om, at de skal have en klar og kønsneutral lønpolitik.»Hvis arbejdsgiverne tager det her til efterretning, så bliver det forhåbentlig slet ikke nødvendigt med sager om ligeløn fremover,« siger Byrial Bjørst.Firkantede lønaftalerKvinden står nu til at få omkring en million kroner udbetalt i erstatning. Advokat Jakob Fastrup, der har kørt sagen for Ikast Betonvarefabrik, mener, at dommen fører til firkantede retningslinjer for løn.»Højesteret lægger op til den type lønaftaler, vi kender fra det offentlige. De har ellers ikke været udbredt i det private erhvervsliv,« siger Jakob Fastrup.Dansk Arbejdsgiverforening hæfter de sig ved, at Højesteret anerkender individuelt aftalt løn.»Lønforskellen i sagen kunne have været i orden, hvis der havde været retningslinjer for det. Men dommen tvinger arbejdsgiverne til at have klarere linjer omkring lønpolitikken,« siger Flemming Dreesen, ansættelsesretschef hos Dansk Arbejdsgiverforening.Leder på bagsiden
