Virker sexkøbs-forbud eller virker det ikke?
Efter en flere timer lang og ophedet debat vedtog den socialdemokratiske kongres i weekenden, at det skal være ulovligt at være sexkunde. Socialordfører Mette Frederiksen har presset på for et forbud i årevis - retsordfører Karen Hækkerup er bekymret for, om et forbud vil virke efter hensigten


Mette Frederiksen: 'Myte at de har valgt det selv'Mette Frederiksen, du har presset på for et forbud mod køb af sex-ydelser siden 2003. Hvorfor skal det være forbudt at gå til prostitueret?»Helt grundlæggende handler det om et principielt ideologisk valg om, om vi virkelig vil betragte alt som en vare. Jeg bryder mig heller ikke om salg af organer, ellersalg af børn - og jeg mener grundlæggende at det er forkert, at man kan købe sig til andre mennesker. Og det er det, man gør, når man går til prostitueret.«Hvad får dig til at tro, at et forbud vil virke mod handel med kvinder?»Det gør alle nye spilleregler. Hver gang vi kollektivt har truffet et valg og i fællesskab defineret nogle spilleregler, så har vi flyttet den kollektive holdning. Det her kan sammenlignes med dengang, vi afskaffede revselsesretten. Dengang mente rigtig mange forældre, at de havde ret til at slå, hvis det var nødvendigt. Det er jo fuldstændig utænkeligt i dag - og der har vi rykket os i løbet af meget kort tid.«Useriøs sammenligningFra talerstolen sammenlignede flere dit forslag med de de konservatives burkaforbud. De mener, at det er et symbolpolitisk forslag, der ikke vil føre til noget?»Det er useriøst at sammenligne de to ting. Jeg kunne ikke drømme om at foreslå et forbud mod købesex, der bare skulle stå alene. Før vi griber til et forbud, er der en lang række socialpolitiske tiltag, der skal være på plads først.«Sociologen Claus Lautrup, der har forsket i prostitution, siger, at der ingen dokumentation er for, at det ti år gamle svenske forbud har nedbragt antallet af prostituerede?»Jeg synes heller ikke, at vi skal indføre den svenske model. Det skal være en dansk model, der sikrer, at de prostituerede har et reelt alternativ, inden vi fjerner deres kundegrundlag med et forbud. Det indebærer et frit lejde, så de ikke bliver mødt med et krav om tilbagebetaling af kontanthjælp. Et tilbud om revalidering og om straks-afvænningstilbud til narkomaner. Og også i et vist omfang humanitær opholdstilladelse til kvinder, der er handlede. Alt det skal være på plads, før vi gennemfører et forbud.«Er et forbud ikke for stort en indgriben i borgernes valg?»Det er en myte, at de prostituerede har valgt det selv. Rigtig mange kommer fra en baggrund med incest, stofmisbrug eller svære økonomiske problemer. Men der er i hvert fald én, der altid har et reelt valg - og det er kunden. Han kan nemlig altid vælge at lade være. Han bliver nødt til at tage et ansvar for det, han påfører et andet menneske. For du kan ikke leve mange år i prostitutionsmiljøet uden at tage skade på krop og sjæl.«Karen Hækkerup: 'Indsatsen skal virke'Karen Hækkerup, både du og din forgænger som retsordfører Morten Bødskov advarede kraftigt imod at gennemføre det, som Bødskov kaldte »retshistoriens største enkeltkriminalisering i blinde«. Hvorfor?»Jeg har både besøgt Sverige og Norge, hvor man har gennemført forbud. Og jeg var ikke overbevist af de erfaringer, man har gjort her. Begge modeller efterlader så utroligt mange dilemmaer og spørgsmål, som vi ikke har fået svar på. Og det er derfor, at jeg har sagt, at inden vi gennemfører et forbud mod sex-køb i Danmark, så må man have et svar på de problemer.«Hvad er det for nogle dilemmaer?»Prostitution er jo ikke forsvundet på den anden side af sundet. For nogens vedkommende er det blevet mere skjult. Der har været større grad af overfald. De kvinder, der er i prostitution, lever et endnu mere miserabelt liv og har meget lidt hjælp. De skal betale penge til bagmænd, til hjemmesider og til alt muligt andet.«Men er et forbud ikke et vigtigt signal at sende?»Jo - og jeg har aldrig syntes, at vi skulle tøve med at lovgive, hvis vi ellers ved, at det vil virke.«De udviklingshæmmedeFlere socialdemokrater var på talerstolen og kritisere forslaget for at krænke f.eks. udviklingshæmmedes ret til et sexliv. Hvad siger du?»Det handler hverken om handicappedes ret til seksualitet eller noget andet. For mig handler det udelukkende om, hvad vi bedst muligt gør for de mænd og kvinder, der er i prostitution. Og der har jeg været meget i tvivl om, hvorvidt den svenske eller den norske model var det bedst mulige svar.«Vil du stemme imod et forslag, når eller hvis det kommer op i Folketinget?»Nej - men inden et forbud bliver realiseret, så er der en række spørgsmål, der skal være besvaret, så vi ikke laver de samme fejl som Sverige og Norge. Hvis du for eksempel som prostitueret henvender dig til kommunen for at få hjælp, så er det første, kommunen gør, at præsentere dig med en regning for, hvor meget du skal betale tilbage i boligsikring, kontanthjælp med mere. Vi er nødt til at betragte de her mennesker som nogle ofre, der skal hjælpes tilbage i stedet for at blive stillet til regnskab. Det, tror jeg, er alle socialdemokrater enige om.«I gjorde også opmærksom på, at det bliver dyrt at gennemføre?»Inden vi trykker på knapperne i Folketinget, er det vigtigt, at vi har en præcis plan for, hvad vi gør med ressourcerne til politi, domstole, anklagemyndighed og socialvæsen. Det her vil kræve en utrolig stor regning - og de penge må vi være villige til at prioritere.«Har det været en svær debat for Socialdemokraterne?»Ud fra et menneskesyn er vi jo enige. Jeg har intet imod, at sexkøb skal være forbudt. Min eneste bekymring er, hvordan vi bedst muligt hjælper dem, der er i prostitution - og de svar skal vi bruge den næste tid på at finde ud af.«
