S og SF i fælles integrationsfremstød



 Socialdemokraterne og SF vil forsøge at blive enige om et fælles integrationsudspil.
S-formand Helle Thorning-Schmidt er begejstret for SF's kursændring i integrationsdebatten og mener, at det giver helt nye perspektiver for oppositionen. "Jeg ser et nyt perspektiv om samarbejde mellem de to partier. Det vil vende op og ned på, hvem der kan løse integrationsopgaverne i Danmark," siger Helle Thorning-Schmidt.Hun har i første omgang inviteret Villy Søvndal til et møde for at diskutere integrationspolitikken og håber, at det munder ud i et fælles S-SF-integrationsudspil.
ritzau

