Forhandlinger i tomgang



 Regeringspartierne må blive enige om, hvad de vil på energiområdet og komme med nogle indrømmelser til oppositionen, hvis de langvarige energiforhandlinger skal ende med en bred aftale, mener både S og R.
"Vi kører i tomgang. Det virker frugtesløst at mødes, før Connie Hedegaard og resten af regeringen er blevet enige med sig selv. Regeringen er nødt til at finde ud af, hvor de vil give indrømmelser. Lige nu stiller de krav til os og yder ikke noget til gengæld. Hvis vi skal være med til en aftale, skal den gå videre end det, der står i regeringsgrundlaget plus to procent," siger Socialdemokraternes energiordfører, Mette Gjerskov. ritzau
Samme melding kommer fra den radikale energiordfører. 
- Der er nul fremskridt. Der er ingen udvikling indholdsmæssigt. Det er en smule deprimerende, siger Johs. Poulsen (R).
ritzau

