Fogh sætter Pind på plads



 Politikere skal ikke misbruge kongehuset ved at presse kronprins Frederik til at afstå fra åbningsceremonien til efteråret ved De Olympiske Lege i Beijing i Kina. Det fastslår statsminister Anders Fogh Rasmussen (V) og giver en klar reprimande til sin udenrigsordfører, Søren Pind. Pind opfordrer på sin hjemmeside kronprinsen til at boykotte åbningsceremonien ligesom den britiske tronarving, prins Charles. Søren Pind sammenligner OL i Beijing med nazisternes OLi 1936 i Berlin. Statsministeren afviser partifællens anbefaling. Dialogen med den kinesiske regering skal ske gennem regeringen, fastslår han. 
ritzau

