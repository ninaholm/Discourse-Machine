Den store omstilling: Update dag 25



 
	Byg en mobiltelefon

	Elektronisk affald er et stigende problem i takt med, at vi smider vores fjernsyn, anlæg og telefoner ud, når de bliver for langsomme eller går i stykker. Ofte ligger problemet dog kun i enkelte komponenter. Derfor samler en udvikler lige nu opbakning og finansiering til at vil en bygge en telefon, hvor de enkelte dele nemt kan udskiftes uden at hele telefonen ender i skraldespanden. Telefonen skal bygges på en open source-platform, som producenter som Siemens, Sony og Apple kan udvikle dele til.

Se mere på Phonebloks.com

	Bagud på bæredygtighed?

	I dag tager P1-programmet Netværket med Bjarke Stender bag roret fat på omstillingen og spørger om vi gør nok. Hvad med alle os, der bare smider gamle aviser til genbrug og tager cyklen på arbejde. Skal vi også til at omstille, og indstille os på noget mere drastisk?

Lyt med i dag kl. 12.15 på P1

	Grøn omstillingsfond skal skabe vækst

	For at fremme væksten i grønne danske virksomheder oprettede Erhvervsstyrelsen tidligere på året en fond, der skal hjælpe virksomheder i deres eksporteventyr. Her har Meldgaard Silikat senest modtaget 1,1 mio. fra Erhvervsstyrelsens grønne fond, der skal hjælpe virksomheden til at markedsføre deres produkter i udlandet. Den grønne forretningsmodel, som erhvervsstyrelsen her belønner, bunder i et stort genbrug af materialer fra produktionen.

Læs mere på www.grønomstilling.dk

	Sparekort

	Savner du inspiration til hvordan du kan spare på strømmen i dit eget hjem, så har Project Zero oprettet et interaktivt kort, hvor 40 familier fortæller om deres initiativer til at skære ned.

Find inspiration på zeromap.dk

