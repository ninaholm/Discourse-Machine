Hackerangreb mod 3F næppe orkestreret af Anonymous
Hackergruppen Anonymous har påtaget sig ansvaret for angrebene mod en række fagforeningers hjemmesider. Eller har den? Alle kan udgive sig for at repræsentere gruppen, og den løse struktur, der er dens grundsten, gør det samtidig svært at finde ud af, hvem der kan tale på vegne af dem, og hvem der kan tage afstand
At en hackergruppe som Anonymous skulle engagere sig i en midtjysk arbejdskonflikt, anser eksperter for usandsynligt.


 »3F’s internetsider er desværre udsat for angreb fra en anonym gruppe. Det betyder, at siderne ikke er tilgængelige.«
Sådan ser forsiden fagforeningen 3F’s hjemmeside ud, efter at den torsdag blev hacket. Senere fulgte angreb på LO’s, HK’s og Socialdemokraternes hjemmesider.
En person, der giver sig ud for at være en del afinternetfænomenet Anonymous, har taget ansvaret for angrebet, som ifølge ham eren reaktion på en konflikt i det midtjyske. Her har 3F presset Vejle AmtsFolkeblad til ikke at trykke annoncer for en lokal restaurant, der har tegnet overenskomst med den gule fagforening Krifa i stedet for med 3F. Det blev af hackeren, der på Twitterkalder sig
Uundgåeligt
Og noget tyder på, at angrebet mod 3F ikke har den store opbakning i fællesskabet. På Twitter kritiserer flere personer, der hævder at være tilknyttet Anonymous, angrebet, og på hjemmesiden www.pastebin.com har en unavngiven bruger skrevet et indlæg, der i Anonymous’ navn tager afstand fra angrebet på 3F’s hjemmeside.
»3F er en fagforening for de 99 % (De ’99 %’ refererer til den majoritet af befolkningen, der ikke er rige og derfor rammes hårdt af finanskrisen, red.), den protesterer på en dum måde, hvor den prøver at få en virksomhed til at tvinge dens ansatte til at melde sig ind, men det er på INGEN måde et anon (Anonymous-, red.) mål,« står der blandt andet.
Netop konflikten om, hvem der har ret til at sige hvad på vegne Anonymous, og hvem der har ret til at tage afstand fra en udmelding, er et indbygget problem i det løst baserede aktivistkollektiv.
For Anonymous er ikke en fast organisation og har hverken struktur eller hierarki. De eksisterer i princippet kun i kraft af diskussioner på forskellige chatforums blandt mennesker, der føler sig som Anonymous.
»Normalt rejser man en sag på et eller andet chatforum, og når den så opnår en form for ’kritisk masse’ i popularitet blandt andre, der opfatter sig som Anonymous, så får den en form for legitimitet. Det lader ikke til at være tilfældet her,« siger Marcin de Kaminski og fortsætter:
»Men den slags ting er uundgåelige. Det er et problem, der er indbygget i fællesskabet, da det hverken har struktur eller decideret kontrol og samtidig har opnået den popularitet og det omdømme, som det har.«
Ifølge Lars Konzack er det da heller ikke første gang, en perifer gruppe vælger at føre deres personlige politiske sag under Anonymous-banneret uden at have den opbakning, der kan legitimere brugen.
»Det er jo de problemer, man uundgåeligt vil løbe ind i, når man har en så flad struktur, som de har. I efteråret var der nogen, der meldte ud, at de ville lægge selve internettet ned. Der blev også lavet nogle videoer, der lignede de andre,« siger han og fortsætter:
»Det har hovedkernen aldrig villet, men det blev lidt uklart, hvem der egentlig sagde det her, og hvem der havde ret til at sige: ’Det mener vi ikke’. Den konflikt ser jeg som et af Anonymous’ største svaghedstegn. Enhver kan jo lave en lille video, der ligner dem, Anonymous laver, hvor de truer, retfærdiggør og så kommer med det der lille slogan til sidst,« siger han og refererer til et motto, der ofte kædes sammen med hackergruppen:
We are Anonymous
We are Legion
We do not forgive
We do not forget
Expect us

