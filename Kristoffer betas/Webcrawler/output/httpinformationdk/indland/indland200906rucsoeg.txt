RUC søger ny rektor - igen
Tre gange inden for de sidste tre år har RUC søgt en ny rektor, men ingen kvalificerede ansøgere vil stå i spidsen for et universitet med økonomiske problemer og modarbejdende ansatte og studerende


Lykkens gang må som bekendt være på trapperne for RUC's bestyrelse, når de nu for tredje gang opslår den stormombruste rektorstilling. Men bestyrelsen mangler kompetente ansøgere, og det er primært, fordi kvalificerede kandidater holder sig væk, siger forskningsgruppeleder på RUC, Mogens Niss.»Når der nu har været den turbulens fra Poul Holms tid, så er der nok potentielle ansøgere, der har holdt fingrene for sig selv. Kandidater i den klasse skal ikke have noget klinket,« mener Mogens Niss, forskningsgruppeleder på RUC.Ellers takEfter blot 2 1/2 år forlod Poul Holm i august 2008 rektorstillingen på RUC til fordel for et job som akademisk direktørjob på Trinity College i Dublin.Poul Holm efterlod et universitet, der havde haft et underskud på 20 millioner kroner, og hvor en intern undersøgelse viste, at hver tredje ansatte overvejede at søge væk.I efteråret 2008 blev stillingen opslået første gang, og tre ud af 18 ansøgere viste sig at være kompetente, men bestyrelsen ønskede »en bredere baggrund at ansætte på«, fortæller bestyrelsesformand Christian Nissen.»Det er generelt svært at besætte ledende stillinger på universiteter nu. Traditionelt har vi rekrutteret ledere på et kort visit, men i dag skal vi ansætte ledere, der både skal være anerkendte forskere og have ledererfaring,« siger Christian Nissen.Formand for rektorerne Jens Oddershede er enig i, at fællesmængden af fremragende forskere med ledererfaring er sparsom, men peger på et særkende for RUC.»Det er nærmest umuligt at lede en virksomhed, hvor medarbejderne er imod, og RUC er det sted i Danmark, hvor der er størst modstand mod universitetsloven,« siger rektorformand Jens Oddershede.Kamp fra egne rækkerSelvfølgelig er der egnede kandidater, mener Mogens Niss, forskningsgruppeleder fra RUC, der tidligere har opfordret forskere til at søge rektorstillingen:»De siger nej tak, fordi de ikke har lyst til at opgive deres forskning for en usikker opgave, hvor de skal slås med budgetproblemer og deraf følgende ballade,« siger Mogens Niss.»Og så skal de oven i købet diskutere med en bestyrelse, der har et platonisk forhold til universitet. Det er næppe attraktivt for en person af umiskendeligt format,« siger Mogens Niss.Derudover er bestyrelsen blevet forsigtige. De kan ikke tåle en fiasko af den art, der var med Poul Holm, siger han.»De vil være meget, meget sikre på, at den person kan leve op til, hvad bestyrelsen anser som vigtigt.«Forskningsbevillinger, som RUC ligesom Handelshøjskolen og Aalborg Universitet får færre af, kan også være medvirkende til, at en rektorstilling er mindre attraktiv. Desuden har RUC en stor andel af humanistiske og samfundsvidenskabelige fag, der generelt får færre penge,« siger Henning Salling, der frem til efteråret er konstitueret rektor på RUC.»Det kan også være grunden til, at kandidaterne ikke står i kø for at søge rektorstillingen. Hvis man står udenfor og skal fristes af en stilling, så er forskningsbevillingerne her lidt op af bakke« siger han.
