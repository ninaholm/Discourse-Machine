PET advarede ikke om radikaliseret knivstikker
Udrejsecenter Sjælsmark vidste ikke, at en af deres nye beboere muligvis var psykisk ustabil, sympatiserede med IS og tidligere havde overfaldet en svensk minister – selvom PET lå inde med oplysningerne. Manden stak senere en betjent ned med en kniv, mens han boede på centret


Politiets Efterretningstjeneste (PET) havde oplysninger om, at en 25-årig palæstinenser muligvis var både psykisk ustabil, radikaliseret, og at han ifølge ham selv tidligere havde overfaldet en svensk minister.Alligevel delte PET ikke oplysningerne med medarbejderne på Udrejsecenter Sjælsmark, da manden sidste år blev overført til centret. Det fremgår af et nyt svar, som justitsministeren har sendt til Folketingets Retsudvalg.Knap tre måneder efter overflytningen stak manden den 29. september 2015 en politibetjent ned med en kniv på Center Sandholm, som ligger to kilometer fra Sjælsmark. Han blev anholdt og sigtet for drabsforsøg.Justitsministeriet har indhentet en udtalelse fra PET til besvarelsen. Her afslører PET, at det er en kommunikationsbrist mellem efterretningstjenesten og mandens tidligere opholdssted, Asylcenter Holmegaard, der er skyld i, at oplysningerne aldrig nåede frem til Sjælsmark.DF: SkandaløstDansk Folkepartis tidligere retsordfører Peter Skaarup, der har stillet spørgsmålet til Justitsministeriet, kalder sagen for &raquo;skandaløs&laquo;.&raquo;Hvis udrejsecentret havde haft de her oplysninger, kunne de have været mere opmærksomme på vedkommende og undgået det efterfølgende angreb på betjenten i Sandholm. Det er skandaløst, at sådanne oplysninger ikke kommer videre,&laquo; siger Peter Skaarup.Siden angrebene i København i februar har PET og Direktoratet for Kriminalforsorgen, der også driver Udrejsecenter Sjælsmark, aftalt, at alle mistanker om radikalisering skal videresendes til PET.Men i dette tilfælde er det altså PET, der ikke har videregivet oplysninger til Kriminalforsorgen. Det er stærkt kritisabelt, mener formanden for Fængselsforbundet, Kim Østerbye, der repræsenterer de ansatte på Udrejsecenter Sjælsmark.&raquo;Det bekræfter desværre de bange anelser, jeg har om, at udvekslingen af information mellem myndigheder ikke fungerer. PET gør ikke deres arbejde,&laquo; siger han.PET oplyser i svaret til Retsudvalget, at de nu, blandt andet på grund af denne sag, er i gang med at &raquo;revidere tjenestens sagsgange i forbindelse med modtagelse af indberetninger af tegn på radikalisering mv., herunder procedurerne for, hvornår og hvordan de pågældende oplysninger deles med andre myndigheder&laquo;. Det svar gentager PET i en mail til Information.Ifølge svaret til Retsudvalget blev PET 1. juli 2015 kontaktet af Fyns Politi. Her viderebragte politiet oplysninger fra Asylcenter Holmegaard om, at den 25-årige &raquo;muligvis kunne være psykisk ustabil, at vedkommende muligvis kunne være radikaliseret og sympatisere med IS, samt at vedkommende havde oplyst, at han tidligere i Sverige skulle have angrebet en svensk minister&laquo;.Senere viste det sig, at manden ganske rigtigt havde overfaldet den svenske justitsminister med en brandslukker på et svensk asylcenter i marts 2015.3. juli, kontaktede Fyns Politi igen PET og fortalte, at manden samme dag skulle overføres til Udrejsecenter Sjælsmark, hvilket han var &raquo;meget utilfreds med&laquo;.Herefter havde PET to telefonsamtaler med en sagsbehandler på Asylcenter Holmegaard. Medarbejderen i PET havde efterfølgende indtryk af, at sagsbehandleren ville oplyse Udrejsecenter Sjælsmark om &raquo;de særlige forhold&laquo; omkring den unge palæstinenser. En opfattelse, som sagsbehandleren ikke delte. Derfor videregav ingen oplysningerne til Udrejsecenter Sjælsmark.I modsætning til i et fængsel har de ansatte i Udrejsecenter Sjælsmark ikke beføjelser til at bruge magt over for beboerne, fordi de ikke er tilbageholdt. Derfor, mener Kim Østerbye, er det særligt vigtigt, at PET videresender oplysninger om muligt radikaliserede beboere på udrejsecentret, så medarbejderne ved, om de kan være farlige.Politiforbundets formand Claus Oxfeldt er dog ikke sikker på, at det havde gjort nogen forskel i denne sag. Medarbejderne på Udrejsecenter Sjælsmark kan nemlig ikke tilbageholde beboerne, og den betjent, der blev angrebet i Center Sandholm, vidste ikke, hvem han gik ind til.&raquo;Ud fra hvad jeg ved om sagen, så tror jeg faktisk ikke, det havde ændret noget, hvis de havde haft de oplysninger,&laquo; siger Claus Oxfeldt.Tidligere operativ chef i PET, Hans Jørgen Bonnichsen, advarer mod tanken om, at PET altid skal dele oplysninger om en muligt radikaliseret person med andre myndigheder. Ifølge ham kan det være krænkende for den mistænkte.&raquo;PET står i den delikate situation, at de både skal tage hensyn til privatlivets fred og rigets sikkerhed. Det er et rædselsfuldt dilemma, der desværre nogle gange får konsekvenser,&laquo; siger han.Kim Østerbye ser dog sagen om den 25-årige palæstinenser som et klart eksempel på en sag, hvor oplysningerne burde være givet videre. Han fornemmer også, at kommunikationen mellem PET og Direktoratet for Kriminalforsorgen er ved at blive bedre.Peter Skaarup mener, det nu bør være en &raquo;hastesag&laquo; for regeringen at gøre klart, hvem der har ansvaret for, at lignende oplysninger bliver viderebragt i fremtiden.
