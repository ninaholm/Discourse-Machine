Minister: Der følger penge med til kandidatstuderende
Hvis universiteterne skulle sprænge et kommende optagelsesloft for kandidatstuderende, så følger der penge med til de studerende, der i dag har krav på at blive optaget, siger uddannelsesminister Sofie Carsten Nielsen (R). Prorektor på Københavns Universitet er glad for afklaringen


Der følger penge med til de kommende kandidatstuderende, der som nuværende bachelorstuderende har krav på at fortsætte deres uddannelse på studier, hvor regeringen ønsker at beskære antallet af studerende. Det garanterer uddannelses- og forskningsminister Sofie Carsten Nielsen (R).Universiteterne har tidligere meldt ud, at en række nuværende bachelorstuderende risikerer at komme i klemme, fordi regeringen vil beskære antallet af studiepladser på udvalgte kandidatstudier fra næste år. Men den påstand afviser ministeren blankt og kalder det en &raquo;skræmmekampagne&laquo;:&raquo;De har fået det at vide torsdag og fredag, da de snakkede med mine folk i styrelsen: Selvfølgelig får bachelorer, der har retskrav på en kandidat, adgang til den kandidat. Og selvfølgelig bliver det også finansieret. Det burde der være rigelig plads til inden for dimensioneringsmodellen,&laquo; siger Sofie Carsten Nielsen.Ifølge universiteterne ville der ellers mangle penge til op til 2.000 kommende kandidatstuderende, fordi regeringen over tre år vil beskære antallet af studiepladser på universiteterne med godt 2.300 studiepladser.Lykke Friis, der er prorektor for uddannelse på Københavns Universitet (KU), har blandt andet henvist til en formulering i et brev, som ministeren har sendt til universitetsledelserne. Heri står der, at regeringen vil fremlægge et lovforslag, som udløser tilskud for det &raquo;optag, der maksimalt kan svare til optagelsesloftet&laquo;.Samtidig har KU meldt ud, at de angiveligt kommer til at mangle finansiering af 580 kommende kandidatstuderende. Men ifølge ministeren bliver det ikke et problem:&raquo;Retskravsbachelorer har retskrav. Vi har lavet en dimensioneringsmodel, hvor der burde være rigeligt plads til alle dem, der har retskrav. Nu siger Københavns Universitet så, lidt bagvendt: &rsquo;Jamen, hvis og sådan, og så kunne det være, at der alligevel var nogen, der kom ud over det&rsquo;. Så jeg siger helt klart og tydeligt: Det er jo lov, de har retskrav, så selvfølgelig følger finansieringen også med,&laquo; siger Sofie Carsten Nielsen.Hvorfor ændre loven?Hvis universiteterne &raquo;helt mod forventningen&laquo; skulle gå over loftet i ministeriets dimensioneringsmodel, så følger der penge med, selv om ministeren ikke anser det for realistisk, at det sker:&raquo;Så skulle deres adfærd ændre sig fuldstændig ekstremt meget i forhold til, hvordan den er nu. Men uagtet hvad, så har de selvfølgelig lovkrav på det, og der følger selvfølgelig penge med, ja.&laquo;&ndash;Så hvis de sprænger loftet, så får Københavns Universitet &ndash; og alle de andre universiteter &ndash; altså ekstra penge?&raquo;For dem, der inde i bachelorsystemet og har retskrav på en kandidat. Det er klart, at dem, der ikke er optaget endnu, må man jo forvente, at de dimensionerer i forhold til &ndash;altså fremtidige studerende.&laquo;Til det siger prorektor Lykke Friis, at hun er &raquo;glad for ministerens afklaring&laquo;, men:&raquo;Vores tal viser, at der ikke er plads til retskravsbachelorerne. Derfor frygtede vi at stå med en manko, hvor vi pludselige selv skulle betale for de retskravsbachelorer, der skulle ind på kandidaten. Men med ministerens forsikring om, at der følger penge med, så regner jeg også med, at man ikke behøver ændre loven,&laquo; siger hun.&ndash;Hvis ministerens forudsætninger holder, så mangler I altså ikke finansiering?&raquo;Det er det, der er essensen i sagen: Vores beregninger viser, at vi ikke har plads til retskravsbachelorerne under det kandidatloft, som vi har fået udstukket. Hvis hun så siger nu, at der følger penge med, så kommer vi ikke til at mangle nogen penge. Derfor startede jeg også med at sige, at den afklaring er vi da glade for. Vi går så bare også ud fra, at det ikke er nødvendigt at ændre loven.&laquo;
