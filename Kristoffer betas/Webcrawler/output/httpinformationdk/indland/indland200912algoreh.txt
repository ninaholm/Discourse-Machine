Al Gore holder fast i Information
På trods af mange skriverier om det modsatte kommer Al Gore stadig til København under klimatopmødet


 På trods af mange skriverier om det modsatte kommer Al Gore stadig til København under klimatopmødet. 
Den amerikanske klimaaktivist har været nødt til at aflyse et arrangement den 16. december for Berlingske Media, men holder fast i Dagbladet Informations læserarrangement den 17. december i Imperial-biografen. 
Her vil han præsentere sin nye bog ’Vores valg – sådan løser vi klimakrisen’, og blandt andet tale om, hvordan omstillingen til bæredygtig energi kan foregå i praksis. Al Gore kan også opleves i Cinemateket den 14. december, hvor han taler før visningen af filmen ’They Killed Sister Dorothy’.
Læserarrangementet i Imperial er udsolgt.

