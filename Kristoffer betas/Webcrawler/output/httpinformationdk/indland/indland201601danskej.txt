Danske jægere får svært ved at undgå at slå ihjel i Syrien
De tredive danske jægersoldater, som Folketinget ventes at sende til Syrien, får meget svært ved at undgå at komme i kamp, mener militæranalytikere
Bomber fra den USA-ledede koalition rammer IS-mål i Kobane. Hvis danske specialstyrker når til Syrien, vil en af deres opgaver kunne være at skulle pege mål ud for bombefly.

Udpegning af bombemål, indsamling af efterretninger, samarbejde med oprørsgrupper, husundersøgelser, befrielse af gidsler og tilfangetagelse eller likvidering af højtstående IS-ledere. Det er nogle af de opgaver, som amerikanske og britiske specialoperationsstyrker udfører i Syrien som led i krigen mod Islamisk Stat.Og dermed er det også den type opgaver, som danske jægersoldater kan blive stillet over for, hvis et flertal i Folketinget beslutter at sende dem af sted til Syrien.Det vurderer flere militæreksperter, som Information har talt med.Officielt er der ikke tale en kampmission, men i praksis vil der være stor risiko for, at de danske jægersoldater kommer i direkte konfrontation med Islamisk Stat eller andre væbnede grupper i Syrien, siger de. For de danske elitesoldater skal indgå i en af de britiske eller amerikanske specialoperationsenheder, som allerede befinder sig i landet.&raquo;De danske jægere kommer til at operere under britisk eller amerikansk kommando og vil derfor blive sat til at løse de samme opgaver som dem,&laquo; siger Peter Viggo Jakobsen fra Forsvarsakademiets Institut for Strategi. Han understreger, at Danmark ikke har tradition for at begrænse udsendte styrkers opgaveløsning.&raquo;De får formentlig frie tøjler til at løse de opgaver, som de bliver sat til,&laquo; siger han. &raquo;Sådan har det været under alle udsendelserne til Afghanistan, og sådan bliver det sikkert også her,&laquo; siger han.Lars Ehrensvärd Jensen, der forsker i anvendelsen af specialoperationsstyrker på samme institut bekræfter, at de danske jægersoldater risikerer at komme i kamp under deres udsendelse. De kan f.eks. komme under beskydning fra IS eller andre væbnede grupper i Syrien, eller de kan blive bedt om deltage i eller støtte offensive operationer mod IS-mål.&raquo;Målet er ikke længere at inddæmme IS, nu skal de smides på porten. Og det er svært at se for sig, hvordan det skal ske uden egentlig kamp,&laquo; siger han og understreger, at de danske jægersoldater er i stand til at løse de fleste af den type opgaver, som de kan forventes at blive sat til. &raquo;Deres uddannelse er helt på højde med f.eks. britiske og amerikanske specialstyrkers,&laquo; siger Ehrensvärd, der selv har en mangeårig fortid i Jægerkorpset.En svær balancegangDe to militæranalytikere er enige om, at det er yderst kompliceret konflikt, de danske jægersoldater skal agere i, også selv om de ifølge Ehrensvärd vil bestræbe sig på primært at operere uden at komme i direkte konflikt med nogen af de andre aktører.Flere hundrede væbnede fraktioner er p.t. involveret i den syriske borgerkrig, fronterne mellem de forskellige oprørsgrupper og Assad-regimet flytter sig konstant, og samtidig er et kompliceret politisk spil i gang i forbindelse med de fredsforhandlinger, som starter på mandag i Wien.En af vanskelighederne bliver blandt andet at finde ud af, hvem man kan samarbejde med på jorden i krigen mod Islamisk Stat, for det er fortsat kun lokale syriske styrker, der kan fortrænge Islamisk Stat fra Raqqa og de andre områder, som bevægelsen kontrollerer i det vestlige Syrien. Ifølge Peter Viggo Jakobsen er de syriske kurdere den mest oplagte samarbejdspartner. Men det vil også være en oplagt opgave for de danske specialstyrker at indhente efterretninger om andre grupper og i det hele taget fungere som forbindelsesled og støtte for lokale styrker, som er villige til at angribe IS.&raquo;Der er ingen, der forestiller sig at de danske specialoperationsstyrker skal gå forrest i kampen mod Islamisk Stat,&laquo; understreger han. &raquo;Men det er oplagt at bruge dem til at identificere mulige samarbejdspartnere og til eventuelt at støtte fremrykkende lokale styrker, ligesom de amerikanske og canadiske specialstyrker har gjort i Irak,&laquo; siger han.Ikke nogen formidabel fjendeLars Ehrensvärd Jensen understreger, at Islamisk Stat i modsætning til, hvad de fleste tror, ikke er nogen formidabel fjende, i hvert fald militært set.&raquo;IS er faktisk en relativ overskuelig fjende. Hvis mand ser på et landkort, så kontrollerer IS et område, der minder rigtig meget om et edderkoppespind med lange, tynde forbindelseslinjer, som er helt umulige at forsvare, hvis de bliver udsat for et koordineret angreb på jorden&laquo; siger han.Ehrensvärd medgiver, at krigen mod IS er kompliceret på grund af den komplicerede politiske situation i Irak og de mange aktører i den syriske borgerkrig. Men billedet af en farlig og ekstremt brutal fjende, som Islamisk Stat har opbygget blandt andet ved hjælp af en ekstremt effektiv propaganda på nettet, køber den tidligere jægersoldat ikke.&raquo;Det har simpelt hen ikke hold i virkeligheden, IS har ingen tunge våben af betydning, ingen fly, intet kommando- og kommunikationssystem og ingen eyes in the sky. De kan kun se det, der foregår lige foran dem. Og man kan bestemt også sætte spørgsmålstegn ved kvaliteten af deres soldater,&laquo; siger Lars Ehrensvärd Jensen. &raquo;Det er for det meste frustrerede vestlige drenge, som drømmer om fede biler og om at rende rundt og dominere. De er ikke noget match for veluddannede vestlige soldater,&laquo; siger han.Islamisk Stat er på én gang meget stærke og frygtelig svage, mener han.&raquo;Der er meget stor forskel på at vise heltemod, når kameraet kører, og man står med en gruppe bagbundne fanger i en vejkant, eller når man brænder folk af i bure og så stå over for en moderne militær styrke. Så har de ikke en chance.&laquo;Regeringen forhandler i øjeblikket med Folketingets partier om udsendelsen af de danske jægersoldater, men det er fortsat uklart, hvornår en aftale er klar. Indtil videre har kun SF og Enhedslisten erklæret sig som modstandere af en udsendelse.
