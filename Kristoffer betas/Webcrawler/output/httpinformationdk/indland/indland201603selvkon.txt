Selvkontrol er afgørende for børns succes
Selvkontrol er lige så vigtigt for børns faglige og sociale udvikling som både intelligens og social arv, konkluderer en ny bog, der gennemgår den seneste forskning. Den gode nyhed er, at selvkontrol kan trænes


Et fireårigt barn sidder ved et bord og stirrer på en skumfidus.&raquo;Du må spise den nu, hvis du vil,&laquo; siger en venlig forsøgsassistent. &raquo;Eller du kan vente, til jeg kommer tilbage om lidt, og så får du en skumfidus mere.&laquo;Så efterlades barnet alene med det søde slik og et svært valg &ndash; i op til 15 minutter.Vi er på Stanford University i slutningen af 1960&rsquo;erne, hvor psykolog Walter Mischel og hans forskerhold tester 500 børns selvkontrol. Kan de tøjle den spontane trang til at stoppe skumfidusen i munden ved at tænke på den fremtidige belønning? Kan de styre sig? Det verdensberømte forsøg kaldes i dagThe Marshmallow Test, og konklusionen var, at selvkontrol varierer fra barn til barn.Enkelte spiste skumfidusen med det samme, men de fleste kæmpede. De holdt sig for øjnene, sparkede til bordbenene, duftede længselsfuldt til skumfidusen. Cirka en tredjedel holdt ud, til forsøgsassistenten kom tilbage.Læs også:&nbsp;Autoritet og opdragelse gavner jo barnetMen nu kommer det bemærkelsesværdige: 10 år efter de første skumfidusforsøg tog Walter Mischel og hans hold igen kontakt til en del af de 500 børn, som nu var blevet teenagere. Og der tegnede sig et tydeligt mønster: De børn, der ikke spiste skumfidusen, havde klaret sig langt bedre i skolen. De havde bedre sociale relationer, højere selvværd og var bedre til at håndtere stress og negative følelser. Forsøget, som er blevet en regulær psykologiklassiker, er gentaget i en lang række lande siden, og resultaterne ser ud til at være universelle: Selvkontrol er en helt afgørende faktor for børns succes &ndash; både fagligt og socialt.&raquo;Det har en indvirkning på alle de ting, vi normalt fremhæver som faktorer for det gode liv: at klare sig godt på uddannelsen, at have det godt med sig selv, at være sund, tjene mange penge og have gode relationer,&laquo; siger Sofie Münster, der er tidligere direktør i LøkkeFonden og forhenværende chefkonsulent for Venstre på Christiansborg.I sin nye bog,Klog er noget, man øver sig på, som udkommer 15. marts, gennemgår hun den seneste forskning på området, blandt andet et stort newzealandsk studie fra 2011, hvor forskere har fulgt 1.037 babyer fra byen Dunedin gennem 38 år. Konklusionen stemmer overens med Mischels skumfidusforsøg: Børn med stor selvkontrol har mindre fravær i skolen og får bedre karakterer; de får længere uddannelser og er mindre tilbøjelige til at ryge, drikke og tage stoffer &ndash; også når man korrigerer for intelligens og social baggrund. De ser endda mindre tv.Nemmere at tjekke FacebookVil man forklare, hvorfor nogle børn klarer sig bedre i livet end andre, rangerer selvkontrol faktisk på højde med både genetik (intelligens, temperament, aktivitetsniveau etc.) og social arv (kontakter, holdninger, økonomi), fortæller Per Schultz Jørgensen, der er professor emeritus på Danmarks Pædagogiske Universitet og tidligere formand for Børnerådet.&raquo;Selvkontrol er helt centralt. Det er en selvstændig faktor, som kan påvirke de genetiske dispositioner og den sociale arv. Det kan få meget stor indflydelse, både positivt og negativt,&laquo; siger han.Faktisk ser det ud til, at selvkontrol betyder dobbelt så meget for børns skoleresultater som deres intelligens.Læs også:&nbsp;Vi anbefaler: Børneopdragelse&raquo;I den gamle verden handlede det om lydighed &ndash; om social kontrol. Hvis du rettede dig efter forskrifter og handlede ansvarligt, skulle det nok gå. I dag skal du kunne styre dig selv, sige ja og nej, motivere dig selv og disciplinere dig selv,&laquo; siger Per Schultz Jørgensen.Det er måske ikke så mærkeligt. Hverken børn eller voksne kan lære nye ting uden at kunne tøjle deres pludselige indskydelser, og de, der kan, har en kæmpe fordel &ndash; for det er svært. Vi mennesker er evolutionært programmerede til at konservere fysisk og psykisk energi, så vi vælger ofte &raquo;den lette løsning&laquo;, som Sofie Münster kalder det. &raquo;Det er nemmere at tjekke Facebook eller spilleMinecraft, end det er at holde fokus under lektielæsningen.&laquo;Det kræver selvkontrol at bøje tyske verber, at komme op om morgenen, at læse Steen Steensen Blicher.&raquo;Det er evnen til at vælge noget, som måske nok kræver noget af mig her og nu, men som er det rigtige for mig på den lange bane. Uden selvkontrol er børn slaver af deres umiddelbare behov. Uden selvkontrol er børn ufrie.&laquo;Der skal flere forsøg tilDen gode nyhed er, at selvkontrol &ndash; modsat genetik og social arv &ndash; kan trænes. Ifølge Sofie Münster kan &raquo;meget små justeringer i måden, vi går til vores børn på, gøre en gigantisk forskel&laquo;.Vi skal turde lade ungerne opleve livets svære følelser, for modgang, usikkerhed, pres, manglende lyst og frygt er ikke skadeligt for børn, det er tværtimod ofte tegn på, at de udvikler sig.Hvis ens barn kommer hjem fra skole med den dårlig karakter for en dansk stil, de selv syntes var rigtig god, skal forældrene ikke bare sige &rsquo;pyt med det&rsquo;, eller &rsquo;du skal nok klare den bedre næste gang&rsquo;. De skal hellere sige: &rsquo;Der skal vist bare flere forsøg til &ndash; hvad kan du gøre anderledes næste gang?&rsquo;&raquo;Målet er at få en dialog med barnet, som ikke handler om at bekræfte det i, at det er god til at skrive, men i stedet handler om, hvad der skal til, for at det bliver bedre,&laquo; skriver Sofie Münster i sin nye bog.Og hvis børnene brokker sig over, at timerne er kedelige, kan man sige: &rsquo;Hvad gjorde du for at gøre timen mindre kedelig?&rsquo;&raquo;Hver gang jeg taler med min datter om hendes udfordringer, drømme og ideer, er det mit håb, at jeg viser hende, at der altid er noget, hun selv kan gøre. At hun faktisk selv kan bidrage til, at timen bliver mindre kedelig, at hun selv kan være med til at skabe gode relationer til sine lærere, og at hun kan gøre en positiv forskel for kammeratskabet i klassen. Ikke for at tynge hende med ansvar for alle de situationer, hun står i, men for at lære hende, at hun altid har magt over sine egne valg i situationerne, og at det forbedrer ikke bare hendes oplevelse, men også det, hun får med sig videre,&laquo; skriver Sofie Münster.Hvad med spontanitet?Men hvad med spontanitet? Den frie leg? I en tid hvor mange kritiserer tigermødre og konkurrencestats-tænkning, og hvor Svend Brinkmanns foredrag om &raquo;et opgør med tidens udviklingstvang&laquo; er booket flere år frem i tiden, klinger opfordringen til at indføre mere selvdisciplinering forkert. Men det synes Sofie Münster ikke.&raquo;For mig er det slet ikke debatten. Altså, børn går jo i skole for at lære noget, og jeg ville ønske, vi havde et mere positivt syn på, hvor fedt det er at blive klogere,&laquo; siger hun.&raquo;Både børn og voksne har nogle idealer, vi gerne vil leve op til, og hvis det skal lykkes, skal vi kunne styre os selv. Børnehavebarnet skal kunne vente i kø til rutsjebanen, og teenagedrengen skal kunne sige nej tilCounter-Strikeog ja til dansk stil.&laquo;Læs også:&nbsp;Opdragelse er blevet noget man forhandlerI bogen citerer hun de to berømte psykologer Martin Seligman og Christopher Peterson for at sige, at der &raquo;ingen reel ulempe er ved at have for megen selvkontrol&laquo;. Det er ligesom intelligens &ndash; der er ingen bivirkninger ved at have for meget.&raquo;Det handler ikke om, at vi skal være små maskiner, der kan producere, så staten kan opretholde sig selv. Det handler om, hvad der giver det enkelte menneske styrke, mod og vilje til at leve det liv, som er bedst for vedkommende,&laquo; siger Sofie Münster.En dårlig hårdagMinister for børn, undervisning og ligestilling Ellen Trane Nørby (V) har allerede læst bogen og ser den som en anledning til at diskutere forældrenes rolle i børns læring.&raquo;Vi har været så fokuseret på at rydde sten af vejen for børnene, at vi ikke har givet dem redskaberne til at tackle modgang. Det er ekstremt bekymrende at se 12-talspiger, som aldrig afsøger de steder, hvor de ikke er stærke nok,&laquo; siger Ellen Trane Nørby og henviser til en undersøgelse fra Danske Gymnasieelevers Sammenslutning, der i januar viste, at hver tredje gymnasieelev er bange for at række hånden op &ndash; de frygter, at et forkert svar kan sænke deres karakter.&raquo;De har nogle forventninger til sig selv om det perfekte liv, hvor en dårlig karakter eller en dårlig hårdag kan vælte læsset. Men man kommer ikke gennem livet uden en dårlig hårdag. Det drejer sig om at kunne lære af sine fejl.&laquo;&ndash; Men er det store fokus på test og karakterer i skolesystemet så ikke kontraproduktivt?&raquo;Nej, vi bliver jo bedømt hver dag. Børn bedømmer hinanden i skolen hele tiden, uanset hvor uretfærdigt, man synes, det er. Det er naivt at tro, at der ikke forgår en bedømmelse, det gør der også den dag, folk kommer ud på arbejdsmarkedet,&laquo; siger Ellen Trane Nørby.Læs også:&nbsp;Glem de skrappe tigermødre, vi har brug for elefantmødreMen hvad hvis ens barn ikke kan styre sig? Hvis ungen bare propper sig med skumfiduser, så snart man vender ryggen til? Fortvivl ej. Som den nu 86-årige skumfidusforsker Walter Mischel sagde til The Atlantic i 2014: &raquo;Hvis dit barn venter på skumfidusen, så ved du, at hun er i stand til at gøre det. Men hvis hun ikke gør det, ved du ikke hvorfor. Hun har måske besluttet, at hun ikke vil.&laquo;Selvkontrol er nemlig ikke noget, man enten har eller ikke har, som en øjenfarve eller en ekstra brystvorte. Det er mere som en muskel: Man kan træne den og vælge at bruge den &ndash; eller at lade være.Sofie Münster: &rsquo;Klog er noget man øver sig på&rsquo;. 185 sider. 250 kroner. Politikens Forlag
