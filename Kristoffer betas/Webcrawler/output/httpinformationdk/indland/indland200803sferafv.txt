SF'er afviser sygepleje-fejl



 "Jeg har ikke gjort noget forkert."
Så klar er meldingen fra SF's socialordfører Özlem Cekic i Berlingske Tidende. Hun bliver i øjeblikket undersøgt af den øverste klageinstans på velfærdsområdet efter hendes udtalelse i avisen om, at hun som sygeplejerske har været med til at sende en sexmisbrugt pige hjem til sin familie for over fire år siden, mens hun arbejdede på et københavnsk hospital. Velfærdsminister Karen Jespersen bad fredag Ankestyrelsen om at se på sagen.
"Ministeren skulle gøre noget ved de socialt udsatte børn i stedet for at slå mod en sygeplejerske," siger Özlem Cekic, som fredag blev ringet op af en ansat i Ankestyrelsen. 

