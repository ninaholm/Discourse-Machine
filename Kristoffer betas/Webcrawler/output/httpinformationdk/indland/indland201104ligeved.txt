Lige ved og næsten flertal mod lovsjusk
Folketinget behandler i dag et forslag, der skal sikre ordentlige høringsfrister for at undgå lovsjusk. Der tegner sig et flertal uden om regeringen  i princippet
Selv om forslaget vækker sympati flere steder i folketingssalen, så er der formentlig alligevel ikke opbakning til Enhedslistens forslag om en ny lov, der skal forhindre, at love bliver hastet igennem med korte høringsfrister.

Regeringen risikerer at komme i mindretal i spørgsmålet om, hvordan Folketinget skal passe sit lovarbejde.Enhedslisten har nemlig fremsat et forslag imod lov-sjusk og mangler nu kun ét enkelt mandat for at gøre det til virkelighed. Både opposition, Liberal Alliance, partiet Fokus, løsgængeren Pia Christmas-Møller og folketingsmedlemmerne fra Færøerne og Grønland har tilkendegivet, at de støtter forslaget.Nu overvejer kristendemokraten Per Ørum Jørgensen nøje, om han skal bringe regeringen i mindretal på sagen.»Jeg vil afvente regeringens argumenter, før jeg tager stilling. Som udgangspunkt er det et godt forslag, og jeg synes, det er meget vigtigt med ordentlig lovkvalitet,« siger Per Ørum Jørgensen.Enhedslisten har fremsat forslaget, fordi Justitsministeriets gældende vejledning om lovprocesser »simpelthen ikke overholdes,« siger retsordfører Line Barfod, der kræver en klokkeklar lov for, hvor lang tid organisationer skal have til at komme med høringssvar, så lovgivning ikke blot hastes igennem.Tre love på fem dageDet er  i princippet  allerede sådan i dag, at alle lovforslag skal sendes i høring i så god tid, at organisationer og institutioner »har mulighed for at udarbejde et fyldestgørende svar,« inden loven behandles.Sådan står der i Justitsministeriets vejledning. Men virkeligheden er ofte en anden.Da Institut for Menneskerettigheder sidste forår fik mulighed for at give deres besyv med til udformningen af den nye udlændingelovgivning, fik instituttet kun fem arbejdsdage til at udarbejde et »fyldestgørende« svar på tre forskellige lovforslag. Det var ganske enkelt umuligt, hvilket instituttet senere beklagede i et brev til Integrationsministeriet, hvor det kaldte tidspresset »helt uacceptabelt.«En lignende situation havnede organisationen Danske Advokater i, da Skatteministeriet udsendte 12 lovforslag og krævede svar retur inden for seks dage. Her skrev organisationen i sit høringssvar, at det var »dybt problematisk.«Og de to eksempler er ikke de eneste. Ifølge en undersøgelse offentliggjort i KL's nyhedsbrev Momentum, gælder det for mere end halvdelen af alle love og bekendtgørelser, at de er i høring i højst to uger.»Vejledningen bliver ikke fulgt, og rigtigt mange lovforslag sendes ud med alt for kort høringsfrist. Mange af organisationerne er for eksempel patientorganisationer, fagforeninger og miljøorganisationer. De har politisk valgte bestyrelser, som skal mødes, før organisationen kan tage stilling til et lovforslag. Det er helt urealistisk at nå på så kort tid,« siger Line Barfod.Dårlig lovgivningI sidste ende bliver resultatet dårlig lovgivning, mener hun.»Vi sender forslag i høring for at få kommentarer fra dem, der kender virkeligheden. Uden de svar bliver det dårligere lovgivning.«I fortvivlelsen over de korte høringsfrister har en række interesseorganisationer sendt et fælles opråb til Folketingets Præsidium, hvori de problematiserer korte frister, som dels betyder, at ingen har tid til at spotte eventuelle huller i loven  men også er et problem for samfundsdebatten.Det er »en forringelse af grundlaget for den offentlige debat og dermed også et demokratisk problem,« skriver organisationerne, der blandt andet tæller FOA, Forbrugerrådet og Danske Handicaporganisationer.Ét mandatDer mangler som bekendt kun ét enkelt mandat, før vejledningen kan blive til lov. Derfor opfordrer Line Barfod alle folketingsmedlemmer til at se på sagen og overveje, om ikke det er et af de principielle spørgsmål, hvor det er på sin plads at stemme imod partilinjen.»Jeg håber, der sidder nogen i Venstre eller Konservative, som vil følge deres overbevisning og stå fast, også selv om regeringen ikke støtter det.«Venstres Eyvind Vesselbo, der er kendt for at turde stå ved sine egne holdninger, er da også 'principielt' for forslaget, forklarer han.»Helt principielt mener jeg, at alle skal have tid til at forberede sig og se tingene igennem, og jeg mener principielt, at der skal være en god lang høringsperiode på fire uger. Principielt er det meget, meget vigtigt, og det er ikke acceptabelt, hvis det går for hurtigt,« siger han.Alligevel agter Eyvind Vesselbo ikke på nuværende tidspunkt at tage sin veto-mulighed i brug.»Vi stemmer ikke for det der, og selv om der kun mangler én, så er det altså ikke mig,« siger han til Line Barfods store skuffelse.Går ind for god lov, menFaktisk er V-ordføreren på området, Flemming Damgaard Larsen, også 'principielt' for forslagets intentioner, fordi Venstre naturligvis går ind for god lovkvalitet. Det behøver der bare ikke være en lov om, mener han.»Det er rigtig godt, at der sættes fokus på god lovkvalitet, og det går vi ind for. Men der findes allerede en omfattende vejledning, og der er ikke grund til at fratage Folketinget manøvremuligheder i fremtiden,« siger han og forklarer, at selv om der er eksempler på lovsjusk, så må man huske på, at der behandles hundredvis af love uden problemer.Hvad justitsminister Lars Barfoed (K) principielt mener, var desværre ikke muligt at få oplyst, men han vil i dag redegøre for sit standpunkt i Folketinget, mens partikolleger så kan overveje, om de vil modsætte sig regeringslinjen.
