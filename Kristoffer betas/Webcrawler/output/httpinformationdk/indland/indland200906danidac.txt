Danida-chef: Vi er enormt vanskelige at have med at gøre
Når Danida diskuterer evalueringer og knytter flere hundrede kommentarer til dem, er det, fordi konsulenterne tager fejl, siger Danidas evalueringschef. Men det passer ikke. Ministeriet kører en politisk dagsorden, siger konsulenterne


»Vi er meget omhyggelige og har et velfungerende system.«Sådan siger chef for Danidas evalueringskontor, Ole Winckler. Han mener ikke, det holder, når konsulenter og tidligere ansatte i Udenrigsministeriet siger til Information, at Danida får evalueringer af den danske bistand til at fremstå mere positivt, end de i virkeligheden burde være.»Men,« siger Danida-chefen, »konsulenter tage nogle gange fejl.«Konsulenterne hyres ellers netop uden for huset for at få uafhængige til at bedømme de danske bistandsprogrammer.Men ministeriet og evalueringskontoret råber op, hvis de ikke kan lide, hvad de ser:»Hvis vi ikke synes, det er godt nok, så reagerer vi. Nogle gange har vi flere end 100 kommentarer til et udkast af en evalueringsrapport,« fortæller Ole Winckler og indrømmer:»Nogle synes sikkert, at vi er enormt vanskelige at have med at gøre. Men når vi bruger offentlige penge til at betale evalueringerne, så skal kvaliteten også være i orden.«Følger ikke anbefalingerI sidste måned anklagede ni kilder netop Danida for at være uimodtagelig over for kritik. En tidligere Danida-ansat fortalte bl.a., at evalueringerne skal skrives 'utrolig diplomatisk', hvis man vil være sikker på at blive hyret som konsulent igen. Som eksempel fortalte han, at konsulenterne typisk skriver, 'der er plads til forbedring', når de i virkeligheden mener, 'at det er det værste møg, de har set.Men sådan hænger det, ifølge Ole Winckler, ikke sammen. Han forklarer, at konsulenterne skal kunne begrunde deres analyser og konklusioner grundigt. Hvis evalueringskontoret ikke mener, kvaliteten af evalueringen er i orden, kan de nægte at betale konsulenterne for deres arbejde, siger han:»Nogle af udkastene til evalueringerne er bare ikke ret gode, når man læser dem første gang.«Det er langt fra nogen selvfølge, at Danida følger de uafhængige konsulenters anbefalinger til de fremtidige bistandsprogrammer. Efter en evaluering er færdig, holder ministeriet et internt møde og beslutter, om de vil følge anbefalingerne eller ej.»Vi beder ikke nogen om at lave noget om. Men ministeriet vælger nogle gange ikke at følge anbefalingerne. Men det har evalueringskontoret ikke noget med at gøre,« understreger Winckler.Det er selvstændig udviklingskonsulent Karen Helveg ikke enig i. Hun har før evalueret for Danida og blev bedt om at skrive om igen og igen:»Det er teknokratisk og et tovtrækkeri ud over alle grænser. Rapporterne bliver kastreret undervejs og bliver så kedsommelige, at ingen orker at læse det endelige resultat.«Cementerer myteKaren Helveg mener ikke, det handler om, at konsulenterne laver fejl ' det handler om, at Danida er 'ekstremt nærtagende':»De kan altid finde huller i ens evaluering. Hvis man fremlægger kritik i sine udkast, prøver de i den grad at finde modargumenter. Men hvis man derimod skriver noget positivt, så ser de ikke så nøje på bevisbyrden. Man mærker ikke den største søgen efter sandheden,« siger Karen Helveg.Hun mener, ministeriets mange kommentarer til evalueringerne drejer sig om noget ganske andet:»De forsøger at cementere forestillingen om, at dansk udviklingsbistand kører fantastisk godt.«Karen Helveg henviser til, at de danske evalueringer sendes til OECD, der får indtrykket af, at det går bedre med Danmarks udviklingsbistand, end det måske i virkeligheden gør.»Og så henviser ministeren til, hvor fint OECD siger, det går. På den måde kan myten om dansk bistand som helt i top i verden fortsætte.«Også Elna Bering, der er selvstændig konsulent, laver evalueringer for Danida. Hun mener, problemet er mere nuanceret end som så:»Det er i sig selv kunst på et højere niveau at få evalueringssystemet til at fungere nogenlunde,« siger Elna Bering.Voldsomt bred opgaveHun forklarer, at evalueringskontoret bevæger sig på en balancegang. På den ene side er de nødt til at gribe ind, hvis de ser faktuelle fejl ' på den anden side er det i sidste instans de eksterne, uafhængige konsulenter, der skal konkludere og komme med anbefalinger.»Men man har en fornemmelse af, at det nogle gange halter med opfølgningen på anbefalinger,« påpeger Elna Bering.Hun mener, der især er en grund til, at der opstår uenighed mellem Danida og konsulenterne:»Danidas opgavebeskrivelser er ofte voldsomt brede, så kan der i sagens natur opstå uenigheder og indviklinger, når en opgave nødvendigvis må afgrænses.«I sidste ende er det enkelte personers arbejde, som konsulenterne evaluerer. Derfor kommer der indvendinger, der til tider er relevante, og til tider det rene forsvar.»Så evalueringskontoret har en svær og meget indviklet opgave, og de er nødt til at finde en balance,« siger Elna Bering.Ole Winckler understreger, at Danida altid gerne vil lære og gøre det bedre. Han fremhæver, at der er mange andre former for viden, end den man finder i danske evalueringer, der er relevant for den måde, bistandsprogrammerne udformes på. Derfor vil Danida i højere grad basere sig på at inddrage andres viden bl.a. fra forskning og udlandet.Desuden peger Winckler på, at evalueringskontoret skal blive endnu bedre til at tilrettelægge evalueringerne i fremtiden, så de ligger klar, inden der skal træffes politiske beslutninger' og ikke bagefter.
