’Vi er nødt til at gøre os lækre over for erhvervslivet’
Selv om budgetaftalen i Ishøj Kommune betyder skattelettelser for erhvervslivet og lukning af en vuggestue, mener Enhedslistens byrådsmedlem i kommunen, Ole Wedel-Brandt, at det var fornuftigt at stemme for budgetaftalen
Vi vil ikke være med til dramatiske forringelser på ældre- eller skoleområdet. Men at vi alligevel sagde ja til bl.a. at lukke en vuggestue, skyldes, at man må se realiteterne i øjnene, siger Ole Wedel-Brandt.&nbsp;

&ndash; Hvad gjorde du dig af overvejelser forud for budgetforliget?&raquo;Det er klart, at vi i vores lokal-afdeling havde store overvejelser forud for budgetforhandlingerne. Det er første gang, vi er blevet stemt ind i byrådet, og derfor også første gang vi er med til forhandlingerne. Derfor besluttede vi også, at vi ikke ville råbe alt for højt op, men i stedet forsøge at få nogle af vores mærkesager igennem ved stille og rolig forhandling,&laquo; siger Ole Wedel-Brandt.&ndash; Hvad talte imod at indgå forlig?&raquo;Vi vil ikke være med til dramatiske forringelser på hverken ældre- eller skoleområdet. Dér sætter vi grænsen. Men at vi alligevel sagde ja til blandt andet at lukke en vuggestue, skyldes, at man må se realiteterne i øjnene. Der var ikke nok børn til, at vuggestuen kunne blive fyldt op, og derfor ville det være økonomisk uansvarligt af os, hvis vi ikke lukkede den.&laquo;&ndash; Hvad talte for at indgå forlig?&raquo;Ved at sige ja til aftalen kunne vi være med til at holde besparelserne på det sociale område nede, ligesom vi fik gennemført, at de almene boligbyggerier får tilknyttet en opsøgende økonomirådgiver, der kan hjælpe beboere, der har rod i økonomien. Rådgivningen kan være med til at sikre, at borgere eksempelvis ikke ryger på gaden. Derudover fik vi indført jobrotation blandt de kommunalt ansatte og en opgradering af gå- og cykelstierne i kommunen, som virkeligt trænger til et kærligt løft.&laquo;&ndash; Tror du, det får landspolitisk betydning, at I i 30 kommuner har været med i budgetforligene?&raquo;Ja, det tror jeg faktisk, det gør. For alle os, der nu sidder i byrådene rundt om i landet, har fået et større kendskab til, hvordan forhandlingerne foregår i kommunerne. Derfor kommer vi måske fremover til at have flere diskussioner af, hvad vi kan, og hvad vi ikke kan gå med til som parti.&laquo;&ndash; Tror du, vælgerne bliver forvirrede over, at I har stemt for skattelettelser?&raquo;Nej, det tror jeg ikke. Vælgerne ved godt, at kommunalpolitik er en forhandlingssituation, hvor man får lidt og tager lidt. Vi kunne sagtens have valgt at råbe op, hver eneste gang det ikke blev, som vi ville have det, men i stedet valgte vi en pragmatisk tilgang til forhandlingerne, og det tror jeg, vælgerne har forståelse for. På den måde fik vi nogle af vores mærkesager igennem. Og selv om skattelettelser normalt ikke er vores kop te, var der alligevel et ræsonnement i det. Vi er jo nødt til at gøre os lækre over for erhvervslivet, hvis vi skal skabe vækst i vores kommune,&laquo; siger han.LÆS:Enhedslisten møder den kommunalpolitiske hverdag
