Stenkast mod politiet efter demonstration mod Israel
Ny masseanholdelsei København efter kanonslag og rudeknusning
Politiet anholdt i aftes omkring 100 mennesker ved Stormgade i det indre København, efter at en ellers fredelig demonstration udviklede sig voldeligt.


 Der opstod uro i aftes i København, da en stor demonstration vendt imod Israels militære operation i Gaza var slut. Politiet besluttede at anholde cirka 100 personer ved Stormgade.
Nogle unge rendte rundt og kastede med sten mod politiets køretøjer, og der blev smadret ruder i blandt andet en af politiets grønne busser. Der blev også kastet medkanonslag.
"Vi besluttede at iværksætte anholdelsen, fordi vi frygtede, at gruppen var til fare for den offentlige ro og orden," siger den centrale vagtleder i Københavns Politi, Mads Firlings.
Spontan manifestation
Den store demonstration, hvor blandt andre Mogens Lykketoft fra Socialdemokraterne og SF's Villy Søvndal holdt taler, forløb fredeligt. Her deltog cirka 6.500 mennesker, vurderer politiet.
Men derefter samlede cirka 300-400 unge sig i en spontan manifestation, og så udartede det til ballade, lyder det fra politiet. ritzau


