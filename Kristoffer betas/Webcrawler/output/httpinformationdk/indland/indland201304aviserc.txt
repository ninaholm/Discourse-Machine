Aviser cementerer mainstream-økonomers dominans
De store borgerlige dagblade går uden om økonomer, der udfordrer den herskende økonomiske tænkning og giver dermed indtryk af, at mainstream-positionen er økonomisk sandhed, siger økonom, der har undersøgt mediebilledet. Aviserne og deres journalister svigter, mener han
Økonomerne fra venstre Peter Birch Sørensen, Torben M. Andersen, Christen Sørensen og Jesper Jespersen citeres ofte i de danske dagblade. Hvor ofte det er sket, har lektor Poul Thøis Madsen fra Aalborg Universitet undersøgt. Fotocollage: iBureauet

Økonomi er ikke en eksakt videnskab, og der eksisterer ikke én sandhed om økonomien, endsige objektive økonomer. Derfor er det et problem, hvis medier i deres kildevalg er ensidige og giver deres læsere det indtryk, at her serveres sandheden om økonomien via de citerede økonomer.Meget tyder imidlertid på, at det er tilfældet. En af fagets egne, lektor ved Institut for Statskundskab på Aalborg Universitet Poul Thøis Madsen, har i forlængelse af egen tidligere forskning foretaget en empirisk stikprøveundersøgelse af en række dagblades brug af fire navngivne økonomer i deres dækning. Undersøgelsen peger på, at de tre borgerlige aviser Børsen, Jyllands-Posten og Berlingske har en uhyre flittig anvendelse af to økonomiprofessorer, der repræsenterer &rsquo;mainstream&rsquo;, mens to professorer, der er uenige i de toneangivendes verdensbillede, langt sjældnere kommer til orde: &raquo;Aviser har også et verdensbillede, og de vælger økonomer, der passer til det, i stedet for nogle, der udfordrer det,&laquo; siger Poul Thøis Madsen. Konsekvensen er, at en bestemt økonomisk tankegang bliver stærkt dominerende i medierne.&raquo;Journalisterne er med til at gøre det herskende syn på økonomien selvbekræftende, hvor de burde være med til at nuancere og berige debatten,&laquo; mener Thøis Madsen.De to &rsquo;mainstream-økonomer&rsquo; i undersøgelsen er tidligere overvismand, professor Torben M. Andersen, Aarhus Universitet, og tidligere overvismand, professor Peter Birch Sørensen, Københavns Universitet, mens de to økonomer, der går mod hovedstrømmen, er tidligere overvismand, professor Christen Sørensen, Syddansk Universitet, og professor Jesper Jespersen, RUC.Ifølge undersøgelsen nævnes Torben M. Andersen og Peter Birch Sørensen henholdsvis 57 og 52 gange i Børsens artikler i perioden fra april sidste år til april i år, mens Christen Sørensen og Jesper Jespersen nævnes henholdsvis 16 og seks gange. For Berlingske er tallene 42 og 36 gange mod 15 og 14 gange, og for Jyllands-Posten er det 37 og 15 gange mod 12 og fire gange.&raquo;Det centrale er, når avisernes journalister direkte citerer eller refererer til de pågældende økonomer. Herved ophøjes de til eksperter. Og her viser tallene en endnu mere udtalt skævhed,&laquo; siger Poul Thøis Madsen.Christen Sørensen og Jesper Jespersen citeres blot én gang hver i Børsen i løbet af det undersøgte år, henholdsvis seks og én gang i Jyllands-Posten samt tre og to gange i Berlingske.Ny-keynesianernePoul Thøis Madsen karakteriserer Christen Sørensen og Jesper Jespersen som &rsquo;keynesianere&rsquo;, mens Torben M. Andersen og Peter Birch Sørensen er &rsquo;ny-keynesianere&rsquo;.&raquo;Keynesianere lægger afgørende vægt på at få skabt beskæftigelse nu og få gang i hjulene via en aktiv finanspolitik med bl.a. offentlige investeringer. Ny-keynesianere erkender markedets begrænsninger på kort sigt, men er mere tilbageholdne i vurderingen af råderummet for økonomisk kickstart og virkningen heraf. De er mest optaget af det lange sigt &ndash; såsom 2020-planer &ndash; og antager, at markedet i det lange perspektiv er selvregulerende,&laquo; siger økonomen.Peter Birch Sørensen har selv i de økonomiske vismænds Jubilæumsskrift 2012 anført, at: &raquo;Når det handler om det korte sigt, er vismændene keynesianere, hvorimod de er klassiske udbudsøkonomer, når det drejer sig om det lange sigt&laquo;.Thøis Madsen anslår, at 80-90 pct. af økonomerne er ny-keynesianere og helt dominerende blandt vismænd, regeringsnedsatte kommissioner m.m.&raquo;Men ny-keynesianisme er ét bestemt paradigme, ét verdensbillede, og man kan ikke bevise, at virkeligheden er sådan. Når pressen imidlertid kun interviewer den slags økonomer, fremstår teorien som sandhed, endskønt det blot er én mulig side af historien.&laquo;Hus forbiHos Børsen afviser økonomisk redaktør Thomas Bernt Henriksen, at man har et problem med det økonomiske kildevalg.&raquo;Torben M. Andersen og Peter Birch Sørensen har i kraft af deres poster en helt anden platform at tale ud fra end Christen Sørensen og Jesper Jespersen,&laquo; siger redaktøren.&ndash; De to første repræsenterer mainstream og den dominerende anskuelse. Hvorfor ikke give kritikerne plads for debattens skyld, så læserne ikke bare bekræftes i mainstream-fortolkningen af økonomien?&raquo;Præmissen for det spørgsmål er, at Poul Thøis Madsens analyse kan bruges til noget. En analyse, der kun baserer sig på fire økonomers forekomst i aviserne, er for snæver til at være repræsentativ for den økonomiske debat. Hvorfor har han f.eks. ikke set på, hvor meget professor Bent Greve fra RUC, der også er keynesianer, er citeret?&laquo;Informations optælling i Børsens arkiv viser, at avisen har nævnt Bent Greve 29 gange i undersøgelsesperioden.Thomas Bernt Henriksen medgiver, at der kan være brug for mere ideologisk økonomisk debat i danske medier.&raquo;På grund af bl.a. De Økonomiske Råd bliver debatten forankret i den økonomiske konsensus og i løsningen af samfundets konkrete udfordringer, hvilket kan gøre, at mere yderligtgående synspunkter ikke bliver repræsenteret så meget. Helt generelt kan man savne en ideologisk debat mellem de økonomiske skoler. Den kritik kan man godt rette mod medierne, men også mod forskerne selv,&laquo; siger han.Journalisternes svigtPoul Thøis Madsen har et bud på, hvorfor der sker en så ensidig journalistisk brug af bestemte økonomer.&raquo;Der er bl.a. tale om en selvforstærkende effekt. Når først et medie har fået hul igennem til en given økonom som kilde, er der en tendens til at vende tilbage. Der er også en &rsquo;kendiseffekt&rsquo; i den forstand, at journalisterne går efter de mest kendte navne. En tredje faktor er, at det er mindre besværligt at gå til økonomer, der er i overensstemmelse med mainstream, end økonomer der har den modsatte holdning.&laquo;Analysen viser også ifølge Thøis Madsen, at de færreste artikler rummer dokumentation for økonomernes udsagn, at én-kilde historier dominerer, og at journalisterne sjældent stiller modspørgsmål.&raquo;En af de forklaringer, jeg hører fra journalister, er, at &rsquo;vi er bange for, at vi ikke forstår svaret&rsquo;. Det vidner om behovet for en bedre uddannelse af journalister i økonomisk teori,&laquo; siger Poul Thøis Madsen.Hans undersøgelse viser i øvrigt, at Information i undersøgelsesperioden citerede Christen Sørensen og Jesper Jespersen 15 gange hver samt Torben M. Andersen og Peter Birch Sørensen henholdsvis 26 og tre gange.&nbsp;
