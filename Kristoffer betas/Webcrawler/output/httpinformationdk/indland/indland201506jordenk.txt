Jorden kalder Bornholm
Det giver mere end nogensinde mening at tænke globalt og handle lokalt
 Information genudgiver fredag 12. juni en serie artikler i et særtillæg om den grønne omstilling. Artiklerne kan læses her:
Bæredygtighed på skråplanet
Studietur førte til global klimabevægelse
’Hvis Seattle kan, så kan vi også i Eid’
Den norske oliefond afvikler investeringer i kul
Lester Brown: ’Jeg er mere optimistisk nu end i 50 år’
Virksomheder har ikke ansvaret for den grønne omstilling
Det er svært at få lov at passe på tingene
Hvad er mest ulækkert – at rode i skraldespande eller at smide god mad ud?
Nu raser kampen om deleøkonomien


 Velkommen til Information. I avisens formålsparagraf står der, at Information skal være »et forum for det frie ord«. Det har været formålet, siden Information gik vi fra at være et illegalt modstandsblad under 2. Verdenskrig til et dagblad på befrielsesdagen i maj 1945. Og det er fortsat formålet. I dag drejer en af de vigtigste, sværeste og mest spændende samtaler sig om, hvordan vi i fællesskab kan skabe en bæredygtig fremtid for mennesker, samfund og natur.Den igangværende valgkamp illustrerer fraværet af konkrete, ambitiøse politiske tiltag over for de nuværende problemer og vægtige visioner for en bæredygtig fremtid. Selvom de fleste partier i princippet er for, er den grønne omstilling ikke for alvor på dagsordenen. De fleste forslag har karakter af hurtige og overfladiske besværgelser, der genbruger fortidens løsninger på fremtidens problemer.Kløften åbner sig mellem de gamle økonomiske paradigmer og spirer til nye livs- og produktionsformer. Der er langt mellem Christiansborg og græsrødderne, men på Folkemødet er der rig lejlighed til at tage del i debatten om den grønne omstilling. Information har f.eks. lånt en ladning brugte fiskekasser og bygget et lille, lokalt forum for det frie ord til lejligheden, hvor vi løbende lægger op til spændende samtaler om en bæredygtig fremtid. Vi byder også på god økologisk kaffe og dagens avis, når den nødvendige pause kalder.På Information ser vi det som vores opgave at finde, beskrive og debattere de ideer, eksperimenter og brudflader, der både viser forhindringer for og nye veje til den langtidsholdbare omstilling. Det ligger i naturlig forlængelse af, at Information altid haft sit udgangspunkt i de store bevægelser, der ændrer vores samfund. Vi var avis for modstandsbevægelsen, ungdomsbevægelsen, miljøbevægelsen og i dag er vi avis for det helt centrale spørgsmål: Hvordan den grønne omstillings tankesæt kan danne grundlag for nye visioner, der hjælper os til at slå automatpiloten med kurs mod yderligere global opvarmning fra som samfund og individer. Information genudgiver fredag 12. juni en serie artikler i et særtillæg om den grønne omstilling. Artiklerne kan læses her:
Bæredygtighed på skråplanet
Studietur førte til global klimabevægelse
’Hvis Seattle kan, så kan vi også i Eid’
Den norske oliefond afvikler investeringer i kul
Lester Brown: ’Jeg er mere optimistisk nu end i 50 år’
Virksomheder har ikke ansvaret for den grønne omstilling
Det er svært at få lov at passe på tingene
Hvad er mest ulækkert – at rode i skraldespande eller at smide god mad ud?
Nu raser kampen om deleøkonomien
Systemkritik og handlingI dette tillæg samlet særligt til Folkemødet på Bornholm bringer vi eksempler på, hvordan Information løbende dækker, debatterer og analyserer den store omstilling. Læs om, hvordan den nye deleøkonomi både byder på lokale byttemarkeder og globale digitale platforme baseret på kapitalistisk økonomi og daglejervilkår. Eller hvorfor den 81-årige amerikanske klimapioner Lester Brown mener, at det er netop nu omstillingen tager fart: »Jeg er mere optimistisk nu end på noget andet tidspunkt det seneste halve århundrede, fordi vi kan begynde at se, hvordan vi skaber en bæredygtig økonomi. Jeg tror, at vi i løbet af det næste årti kommer til at se forandringer svarende til, hvad der plejer at tage et halvt århundrede,« siger han.Vores ambition er at kombinere systemkritik med gode og handlingsanvisende historier, der kan få den bæredygtige udvikling til at tage fart. Det giver mere end nogensinde mening at tænke globalt og handle lokalt. Derfor indeholder dette tillæg både historier om det norske oliefond, der afvikler investeringer i kul og et indlæg af aktivisten og »skralderen« Liv la Cour, der »dumpster diver« i supermarkedernes skraldespande efter mad. God mad.Selvom du måske ikke er klar til at tage springet ned i den nærmeste skraldespand, er det vores håb, at læsningen af dette tillæg vil give dig appetit på mere udfordrende indhold. Blandt Informations læsere og journalister oplever vi en dyb optagethed af, hvordan vi kan omsætte perspektiverne i den store omstilling til relevant samfundskritik og konkret handling. Engagementet folder sig ud i avisen, på Information.dk, i bøger og i de mange debatarrangementer, vi afholder. Vi ser det som Informations opgave at finde og beskrive bestræbelser på at tænke og handle nyt og være et forum for diskussion om det nye versus det gamle.God læselyst og godt Folkemøde.    
