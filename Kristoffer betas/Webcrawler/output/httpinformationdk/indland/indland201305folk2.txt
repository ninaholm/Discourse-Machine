Folk



 Marsmænd
Omkring 78.000 har sendt en ansøgning om at komme til Mars. Fire mennesker skal til Mars i 2023 for at grundlægge en koloni, der skal betales via et reality tv-show fra planeten. Hele verden kan deltage – men det hjælper at være lidt spacekuk.
Uheldig Alien
Et mystisk skelet er fundet i Chile. Et aflangt hoved og en højde på 15 cm har skabt mistanke om, at det stammer fra rummet. Forskere hævder dog, at det blot er et menneske med uheldige gener. Ingen grund til at tage til Mars, alligevel!
Magnus Heunicke I
Socialdemokraternes politiske ordfører, Magnus Heunicke, svarer i Politiken på kritikken af regeringens forslag til ny offentlighedslov fra partiets eget bagland. Der skal fremover være »aktindsigt i alt«, lover han noget overraskende.
Magnus Heunicke II
Men ak, Heunicke tilføjer: »undtagen den interne ministerbetjening«. Man kunne tilføje, at også bl.a. embedsmændenes kalendere mørklægges. Den slags, der kan føre til afsløringer af Venstre-folks indblanding i S-folks skattesager f.eks.

