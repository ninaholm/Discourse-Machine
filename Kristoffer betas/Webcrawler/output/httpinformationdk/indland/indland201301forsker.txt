Forsker: Lad skoler bruge arabisk som undervisningssprog
Regeringen planlægger at gennemføre et stort forsøg med modersmålsundervisning i folkeskolen, men en sprogekspert opfordrer politikerne til at gå endnu længere og på forsøgbasis indføre arabisk som undervisningssprog
Lederen af Den islamisk-Arabiske Privatskole, DIA, i København lægger gerne skole til forsøg med at undervise tosprogede elever i f.eks. matematik på deres modersmål

Hvis politikerne ønsker at højne det faglige niveau blandt tosprogede elever, bør lærere undervise dem på deres modersmål. Det mener Anne Holmen, leder af Center for Internationalisering og Parallelsproglighed på Københavns Universitet. Hun efterspørger forsøg, hvor elever på arabiske privatskoler bliver undervist på arabisk i eksempelvis matematiktimerne.Anne Holmen mener ikke, det er tilstrækkeligt, at tosprogede elever får modersmålsundervisning, hvor de lærer at læse og skrive på deres modersmål. De store faglige fremskridt sker først, når undervisningen i klasselokalet også sker på modersmålet.&raquo;Resultaterne fra USA og Canada viser, at eleverne på skoler med undervisning på to sprog får signifikant højere score i matematik. Det samme gør sig gældende på Sankt Petri Skole (dansk-tysk skole i København, red.) &ndash; og det kan skyldes, at tosproget undervisning, som nogle undersøgelser viser, giver et højere alment kognitivt niveau,&laquo; siger hun.Forklaringen er, at undervisning på modersmålet bygger bro mellem det faglige og det sproglige. Det ikke nok, at eleverne i modersmålsundervisningen lærer at læse og skrive på arabisk uafhængigt af resten af skolens læreplaner og dagligdag.På privatskolen Sankt Petri Skole i København bliver børnene undervist på tysk i omkring halvdelen af fagene. Skolens rektor, Dagmar Leng Rasmussen, har svært ved at se, hvorfor arabisksprogede børn ikke skulle kunne have samme gavn af undervisning på arabisk. Men hun tror, at danskerne har sværere ved at acceptere arabisk end tysk som undervisningssprog:&raquo;Det er måske lidt typisk for Danmark. Man er bange for, at de arabiske og muslimske skoler danner parallelsamfund. Det er egentlig en skam,&laquo; siger hun og tilføjer: &raquo;Jeg tror, at hvis man sørger for en ligelig fordeling mellem dansk og det andet sprog, så vinder børnene ved det. Det gør de altså &ndash; jeg kan jo se det på børnene her.&laquo;På Sankt Petri Skole kommer de fleste elever fra veluddannede ressourcestærke hjem, men ifølge Anne Holmen viser undersøgelser, at også elever fra socialt belastede miljøer bliver dygtigere af at blive undervist på deres modersmål. Ligesom Dagmar Leng Rasmussen mener hun, at elever med arabisk som modersmål vil have lige så stor glæde af at blive undervist på deres modersmål som tysksprogede elever.Friskoleforeningen er skeptiskFormanden for friskoleforeningen, Ebbe Lilliendal, er skeptisk over for at bruge arabisk som undervisningssprog. Han fortæller, at mange arabiske friskoler i forvejen oversætter matematiske begreber til arabisk, men han frygter, at det vil gå ud over elevernes danskkundskaber, hvis undervisningen foregår på arabisk.Det stemmer dog ikke overens med forskningen, siger Anne Holmen: &raquo;Det er ikke sådan, at der kun er plads til et sprog. Det styrker derimod indlæringen, hvis man lærer flere sprog parallelt.&laquo;Ebbe Lilliendal er ikke imod forsøg med arabisk som undervisningssprog, hvis nogle friskoler er interesserede:&raquo;Jeg vil da sige, at det er helt fint, hvis det blev muligt at undervise på arabisk som forsøg og en skole frivilligt meldte sig til at prøve det,&laquo; siger han.Skoleleder for den arabiske privatskole DIA på Nørrebro i Købehavn Mahmad Khatib melder sig gerne til et forsøg med arabisk som undervisningssprog. Hvis forsøget skal blive en succes, mener han, at skolen har brug for ressourcer til at tilpasse undervisningen til de enkelte elevers arabiskkundskaber, og at den skal tilrettelægges i tæt samarbejde med forskere.&raquo;Vi har en stor gruppe elever, der taler arabisk hjemme, og som går glip af faglige pointer i undervisningen, når den foregår på dansk. De vil helt sikkert få gavn af at blive undervist på arabisk. Men vi har også elever, der har dansk som førstesprog og arabisk som andetsprog. Hvis vi fik ressourcer til at opdele eleverne, så nogle blev undervist på arabisk og andre på dansk, tror jeg, at det ville gavne eleverne,&laquo; fortæller han.Som reglerne ser ud nu, kan DIA ikke få dispensation til at undervise på arabisk. Undervisningsministeriet oplyser, at det giver dispensation til private skoler, der hovedsageligt henvender sig til elever med forældre, der bor midlertidigt i Danmark. Da forældrene til eleverne på de arabiske friskoler overvejende bor permanent i Danmark, er det ikke muligt at få dispensation.&nbsp;R&nbsp;
