Uber har bagagerummet fuld af dårlige sager
I går meldte den amerikanske taxa-app Uber sin ankomst i Danmark. Med i bagagerummet fra Silicon Valley har selskabet en række sager om lemfældig omgang med brugernes personlige oplysninger, planer om chikane af journalister og kritisable forretningsmetoder
Med app’en Uber kan folk i København tilbyde andre privatpersoner kørsel, mod at passageren betaler en del af kørselsudgifterne. Få timer efter at Uber i går annoncerede sit indtog i Danmark, anmeldte den danske trafikstyrelse virksomheden til politiet.

Da en journalist fra det amerikanske website BuzzFeed tidligere på måneden skulle interviewe chefen for app-tjenesten Uber i New York, prajede hun en bil med selskabets taxa-app, der giver private mulighed for at agere taxachauffører.Til journalistens overraskelse ventede Uber-chefen på hende foran virksomhedens hovedkontor, da hun steg ud.&raquo;Der er du,&laquo; sagde han og viftede med sin iPhone.&raquo;Jeg sporer dig.&laquo;Journalisten havde ikke givet tilladelse til, at Uber måtte spore hende.Det er en kontroversiel virksomhed, som tidligt i går annoncerede sit indtog i Danmark. Med sig i bagagerummet fra Silicon Valley har den ekspanderende og særdeles velpolstrede app-tjeneste en række kritiske historier fra amerikanske medier om lemfældig omgang med brugernes personlige oplysninger, planer om at chikanere journalister og tvivlsomme forretningsmetoder mod konkurrenter.Med det GPS-baserede system &raquo;God View&laquo; kan Uber se alle bilister og passagerer, der bruger deres app; de drøner omkring som små bilikoner på et Google Maps-kort. Det var sådan Uber-chefen i New York kunne spore BuzzFeed-journalisten. I går fortalte to tidligere ansatte hos Uber til BuzzFeed, at den omfattende adgang til brugeres personlige oplysninger, som God View giver, er &raquo;let tilgængelig for personale på tværs af virksomheden&laquo;.Kritikken har fået Uber til for første gang at fremlægge retningslinjer på området, der bl.a. dikterer, at personlige oplysninger kun må bruges til &raquo;legitime forretningsmæssige formål&laquo;.Det er ikke første gang, at virksomheden bliver kritiseret for at misbruge oplysninger om, hvor brugerne befinder sig. Finansmanden Peter Sims beskrev i et blogindlæg i september, hvordan han en sen aften i 2011 sad bag i en Uber-bil på Manhattan, da en række SMS&rsquo;er fra en bekendt begyndte at tikke ind. Den bekendte kunne fortælle præcis, hvor Peter Sims befandt sig, for han var, skulle det vise sig, blevet ufrivillig deltager i en storstilet demonstration af God View til en lanceringsfest hos Uber i Chicago. Det skriver magasinet Forbes.Planlagde chikanePå kun fire år er Uber vokset fra at være et beskedent Silicon Valley-startup til en global transportgigant. Selskabet har skrabet ni mia. investorkroner sammen fra store kapitalfonde som Goldman Sachs og Google Ventue og er vurderet til en værdi på svimlende 108 milliarder kroner &ndash; mere end store transport-spillere som Hertz, Avis og United Airlines.Alligevel har det ikke været nogen god uge for Ubers administrerende direktør, Travis Kalanick (som ifølge Forbes selv er god for 18 milliarder kroner).Mandag gjorde en af selskabets vicedirektører, Emil Michael, sig uheldigt bemærket, da han under en middag på en restaurant i New York luftede ideen om at bruge en million dollar på et team, der skulle grave i kritiske journalisters familie- og privatliv, så Uber havde noget at bruge imod journalisterne, hvis de skulle blive uhåndterlige. Det skriver BuzzFeed, der havde en journalist til stede ved middagen.Vicedirektøren nævnte specifikt journalisten Sara Lacy fra netmagasinet PandoDaily, som har skrevet en række kritiske artikler om Uber; bl.a. at virksomheden i en reklamekampagne i den franske by Lyon har opfordret kvindelige chauffører til at tjene en ekstra skilling ved at sælge seksuelle ydelser til deres mandlige kunder. &raquo;Hvem sagde, at kvinder ikke kan køre bil?&laquo; lød den del af teksten.Da én i middagsselskabet i New York indvendte, at en sådan praksis mod journalister kunne blive et problem for Uber, svarede Emil Michael ifølge BuzzFeed: &raquo;Ingen ville vide, det var os.&laquo;Ubers ledelse har undskyldt og forsikret, at vicedirektør Emil Michaels planer ikke er udtryk for firmaets politik.Pirattaxa?Uber er også blevet kritiseret for at bruge hårdhændede og tvivlsomme metoder mod konkurrencer &ndash; særligt ærkefjenden, delebilstjenesten Lyft. I august kunne magasinet The Verge fortælle, at Uber systematisk har oprettet falske Lyft-konti for at sabotere konkurrentens forretning ved at bestille og derefter aflyse konkurrentens taxature. Lyft hævdede selv, at det drejer sig om 5.500 tilfælde.Få timer efter at Uber i går annoncerede sit indtog i Danmark, anmeldte den danske trafikstyrelse virksomheden til politiet. Afhængig af øjnene, der ser, kan Uber betragtes som enten en delebilstjeneste på linje med app&rsquo;en GoMore, som allerede er udbredt i Danmark eller &ndash; som Dansk Taxi Råd mener &ndash; at Uber er en organiseret form for pirattaxa. Trafikstyrelsen mener det sidste: Uber overskrider loven om personbefordring, der siger, at private ikke må tjene penge på transportvirksomhed.Uber opererer i 47 lande og 200 byer over hele verden, men er forbudt i bl.a. Bruxelles, Berlin og Barcelona.
