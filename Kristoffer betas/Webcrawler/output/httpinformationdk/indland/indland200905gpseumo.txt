Med GPS til EU-møderne
Charlotte Antonsen, der stiller op for Venstre til Europa-Parlamentet, elsker at svømme i det danske, salte hav
Vedholdende. Efter 17 år i Folketinget Europaudvalg er Charlotte Antonsen (V) stadig engageret i EU.

- Hvad er dit mest udtalte karaktertræk?Jeg er meget engageret i EU - endda efter 17 år i Folketingets Europaudvalg. Så spændende er EU!Og jeg er loyal, måske for utaktisk - fordi der bliver mindre fokus på en, når man er så loyal!- Hvad er din yndlingsbeskæftigelse?Svømme i det danske og ikke så salte hav, men kun når temperaturen er over 17 grader.- Hvad er din seneste anskaffelse?GPS - så jeg kan nå frem til EU-møderne rundt i landet, inden de er slut.- Dine helte og heltinder i det virkelige liv?Irak- og Afghanistansoldaterne, der kæmper for min og mine børns frihed, selvom de aldrig har mødt os! Tak.- Hvad har været dit mest kontroversielle valg i livet?At gå ind i politik. Men det føltes nu ikke kontroversielt, men blot noget jeg ikke kunne lade være med, da jeg i 1978 blev aktiv i Moderate Studenter og fra 1983 i Venstre.- Hvornår føler du dig mest misforstået?Når jeg taler med Morten Messerschmidt.- Hvad er din største bedrift?At færdiggøre mit politstudie, efter moden overvejelse - som 50 årig!- Dine største fejl?Jeg er genert, det er ikke så smart i min 'branche'.- Din drøm om lykken?At mine børn kommer godt ud af starthullerne.- Din sindsstemning netop nu?Opildnet. Valgdagen nærmer sig, jeg kæmper til det sidste kryds er sat.- Hvilken dyd er den vigtigste?Sandfærdighed. Man kan kun have en god omgang med mennesker, hvis man kan regne med at de taler sandt.- Hvilket kunstværk (bog, film, teater, maleri, etc.) har haft størst betydning for dig?Mona Lisa. Der er andet godt end det logiske. Kunsten giver livet krydderi.- Hvad betragter du som din største ulykke?Min far døde, men han var dog 76 år.- Dit motto?Personligt ansvar i respekt for andre mennesker.Poesibogen stiller hver uge en ny person en række faste spørgsmål
