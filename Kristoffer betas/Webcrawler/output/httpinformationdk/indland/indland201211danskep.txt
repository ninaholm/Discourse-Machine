Danske pensionspenge investeres i kampdroner
En række danske pensionsselskaber har placeret penge i virksomheder, der producerer kampdroner. Pensionsselskaberne påpeger, at dronerne ikke er forbudte, men det fritager ikke fondene for ansvar, lyder kritikken


Danske pensionskunder er medejerere af virksomheder, der producerer de ubemandede kampdroner, der i de seneste år har dræbt over 3.000 mennesker i Pakistan, heriblandt mange civile, i krigen mod terror. Det viser en ny undersøgelse fra den britiske organisation Reprieve.Det danske pensionsselskab PensionDanmark har således investeret op mod 125 millioner kroner i ti selskaber, som er centrale producenter af komponenter til kampdroner som Reaper og Predator.Det er virksomheder som Honeywell International, der producerer motoren til Reaper-dronen, Raytheon, der producerer sigtesystemet til både Reaper og Predator og GE Intelligent Platforms, der producerer Predatorens ’hjerne’.Og PensionDanmark er langtfra det eneste danske pensionsselskab, som har investeret i virksomhederne bag de kontroversielle droner.F.eks. investerer Nordea Liv &amp; Pension i virksomhederne Cobham, Honeywell og Parker Hannifin, som producerer vitale komponenter til kampdronerne.En række organisationer, bl.a. i FN, har fordømt brugen af droner uden for krigszoner, og også Amnesty Danmark er kritisk:»Kampdronerne bliver i altovervejende grad brugt på en måde, der er dybt problematisk i forhold til menneskerettighederne, og brugen af dem strider imod flere konventioner,« siger juridisk konsulent Claus Juul.Hos PensionDanmark er man bevidst om problematikken.Højeste afkast som mål» Det er en sag, vi er opmærksomme på og gør os overvejelser omkring. Men vi må også konstatere, at der hverken er FN- eller EU-sanktioner mod droner. I sidste ende handler vores forretning om at skabe det højeste afkast til vores kunder, og når det ikke er ulovligt, politikerne ikke sanktionerer, og det ikke er imod vores retningslinjer at investere i disse selskaber, ser vi ingen årsag til ikke at gøre det,« siger direktør Jens-Christian Stougaard.Amnesty anerkender dog ikke argumentet om, at investorer er fritaget for ansvar, fordi brugen af droner ikke er forbudt: »Teknisk set er det korrekt, at droner ikke er ulovlige at investere i, men danske pensionskasser har også en etisk og moralsk forpligtelse, og de burde overveje kraftigt, om de kan stå inde for det her,« siger Claus Juul.
