Institut kritiserer politiets indsats i sager om partnervold
Ofre for partnervold får forskellig hjælp fra politiet alt efter hvor i landet, de bor. Det er på kant med en konvention fra Europarådet, vurderer Institut for Menneskerettigheder. I Østjylland er politiets fornyede indsats en succes
Som del af et projekt i Østjylland har en ansat i politiet den opgave at gennemgå døgnrapporten for husspektakler. I tilfælde af partnervold henvender medarbejdere sig til de involverede og henviser dem til Interventionscentret, hvor de får hjælp (modelfoto)

Kun en ud af 12 politikredse tilbyder en koordineret indsats, når de kaldes ud til sager om partnervold. Det viser en ny rapport fra Institut for Menneskerettigheder, der har undersøgt, hvordan landets politikredse skrider ind over for vold i nære relationer.Rapporten konkluderer, at ofre for partnervold får forskellig retsbeskyttelse afhængigt af, hvor de bor i landet, fordi der ikke er klare retningslinjer på området.Den manglende standardisering foruden koordinering er problematisk, vurderer Hanin Al-zyadi, der er juridisk fuldmægtig ved Institut for Menneskerettigheder og ansvarlig for rapporten.&raquo;Som offer for partnervold skal man være sikker på, at man får ens behandling af politiet, uanset hvor man bor i landet&laquo;, siger hun. Ifølge Hanin Al-Zyadi &raquo;er de manglende retningslinjer problematiske i forhold til Europarådets konvention til forebyggelse og bekæmpelse af vold mod kvinder, der trådte i kraft 1. august 2014&laquo;.Politiet er budbringerSom borger skal man nemlig være sikret ensartet beskyttelse, uanset hvor man bor i landet. Hun henviser til, at man i Østjylland som led i et toårigt forsøgsprojekt er det eneste sted i Danmark, der tilbyder en koordineret indsats. Her samarbejder politi og krisecentre, når et offer for partnervold henvender sig til politiet.&raquo;Vi anbefaler derfor, at man fra Rigspolitiets side udarbejder nogle konkrete retningslinjer for, hvordan man fremover sikrer, at ofrene for partnervold er sikret den samme behandling og retsbeskyttelse,&laquo; siger Hanin Al-Zyadi.Desuden viser rapporten, at partnervold ikke er skrevet ind i politiets resultatkontrakt for 2013, hvilket betyder, at den form får vold må vige pladsen for Rigspolitiets andre indsatsområder.Rigspolitiet afviserRigspolitiet mener ikke, det er et problem, at der ikke er nedskrevet ens retningslinjer på området.&raquo;Der er ikke nogle retningslinjer for, hvordan politikredsene skal være organiserede på området. Jeg vurderer, at politiets faglige vejledning er den samme, fordi der er udarbejdet retningslinjer for behandling af sager om samlivsrelaterede personfarlige forbrydelser. Derfor finder jeg ikke grund til, at der skal ændres på organiseringen, således at den bliver ens alle steder,&laquo; siger Jørn Kjer, politiinspektør og centerchef for Rigspolitiets Nationale Forebyggelsescenter.Volden ophører tidligereDen koordinerede indsats har man haft succes med i Østjylland, hvor Interventionscenter ved Partnervold så dagens lys i januar 2012. Dialog mod Vold og LOKK, Landsorganisationen af Kvindekrisecentre, har taget initiativ til projektet, hvor et samarbejde med Østjyllands Politi spiller en central rolle.&raquo;Tidlig indgriben er den eneste vej frem, når vi skal bryde voldsspiralen. Her er det afgørende, at politiet allerede første gang, de rykker ud til en sag om partnervold, informerer centret, som herefter kan tage kontakt til familien,&laquo; siger Helle Øbo, administrerende direktør for AskovFonden, som varetager Dialog mod Vold.Indtil videre har Interventionscentret gjort, at voldens parter kommer i behandling flere år tidligere end førhen.Ifølge Helle Øbo har de personer, der har søgt til Dialog mod Vold i perioden fra 2001 til 2014 uden at blive henvist til Interventionscentret, gennemsnitligt levet i et voldeligt forhold i syv år, før de søger hjælp. Men tal fra de seneste to år viser, at voldsofre, der er blevet henvist til Interventionscentret, i gennemsnit har været i et voldeligt forhold i to et halvt år, altså markant kortere tid.Ydermere oplyser Helle Øbo, at politiet inden centrets åbning i gennemsnit rykkede ud til en voldsramt familie 9-11 gange for at standse volden, men nu er det tal nedbragt til én i Østjyllands Politikreds. Det er endnu en indikation på, at forsøget er med til at bryde voldens mønster tidligt, oplever Dialog mod Vold.Behandling over strafHvor politiet andre steder i landet har værktøjer som bortvisning, opholdsforbud og tilhold, er det østjyske politis nye redskab en henvisning og en samtykkeerklæring.&raquo;I dag er vi er med til at identificere, hvem der har brug for hjælp og henvise dem til interventionscentret. Så vores rolle er at formidle kontakten fra de involverede i volden og til centrets professionelle, som herfra hjælper familien,&laquo; oplyser politikommissær Allan Aarslev fra Østjyllands Politi.Som del af projektet har en ansat i politiet den opgave at gennemgå døgnrapporten for husspektakler. I tilfælde af partnervold henvender medarbejdere sig til de involverede og henviser dem til Interventionscentret . Her tilbyder ansatte fra LOKK og Dialog mod Vold terapi til voldsoffer såvel som &ndash; udøver og børn, der er tæt på volden. Og de nye redskaber får ros af politiet.&raquo;Det er et supergodt, fordi det giver os nye muligheder for at yde en indsats over for familier, der lever med vold og på den måde være med til at løse en konflikt med behandling frem for straf,&laquo; tilføjer Allan Aarslev fra Østjyllands Politi.
