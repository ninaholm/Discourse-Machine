Enhedslisten vil have grønne ’obligationer’
For at sætte gang i beskæftigelsen vil Enhedslisten i efteråret ifølge finansordfører Frank Aaen arbejde for at skabe en fond, som sælger grønne obligationer
»Vi forestiller os, at staten afgør, at vi laver en fond, hvor pengene kommer fra. Vi har kaldt det for grønne obligationer. Ting skal jo have et navn,« siger Frank Aaen.

Når Frank Aaen vender tilbage fra sommerferien skal det ske. Nu skal det være. Han og resten af Enhedslisten vil skabe beskæftigelse inden for det grønne område. Og liste Ø håber, at den grønne dagsorden kan komme til at dominere den politiske debat i efteråret.»Vi har ikke brug for vækst i form af øget forbrug, hvor alle får to biler og tre carporte, men vi ser gerne en vækst på det grønne område. Det vil sige energibesparelse og kollektiv trafik,« siger Frank Aaen, der finansordfører.Finansieringen af initiativerne overvejer Enhedslisten at finde gennem finanspolitiske lempelser, men det er ikke en nødvendighed, at statskassen bliver åbnet.»Det kunne f.eks. være sådan, at man bruger nogle af alle de milliarder, som ligger i pensionskasserne. Der er jo en fælles interesse i at investere i nogle steder, som har et nogenlunde sikkert afkast, og på den anden side har vi som samfund brug for at gøre noget inden for det grønne område,« siger Frank Aaen og uddyber sin idé:»Vi forestiller os, at staten afgør, at vi laver en fond, hvor pengene kommer fra. Vi har kaldt det for grønne obligationer. Ting skal jo have et navn. De her grønne obligationer kan man så sælge til pensionskasserne, hvor de så får et statsgaranteret afkast,« siger han.Tanken er så, at pengene fra fonden bruges til, at lejere i f.eks. boligselskaber, private boliger eller institutioner kan energirenovere deres bygninger for til gengæld at betale af på lånet gennem de besparelser, de får ved et lavere energiforbrug.»Det er i virkeligheden et system, som er velkendt. Der har været energiselskaber, som har tilbudt lån til energirigtige køleskabe, hvor man betaler af på lånet via besparelserne på energiregningen,« siger Frank Aaen. Den ordning mener Enhedslisten, at man burde udvide.»Vi har talt med pensionsselskaber om det, og det er jo ikke let at få en god forrentning af sin pensionsopsparing i øjeblikket, så jeg er sikker på, at vi både kan få en god forretning for pensionister og en god forretning for samfundet,« siger Frank Aaen.– Hvordan kommer der job ud af det?»Det ville skabe flere job at lave energirenoveringer. Dels ved at der ville være et anlægsarbejde, men der ville også ske en produktion af nyt udstyr. Der ville tilmed også komme innovation inden for energibesparelser. Sådan er det jo, hvis man sætter fokus på et bestemt område. Det ville give beskæftigelse her og nu, men også på lang sigt,« svarer han.Ifølge Frank Aaen burde det ikke være specielt svært, men hans parti er indtil videre stødt på en regering, som mener, at de gør nok for beskæftigelsen.»Nu skal vi overbevise dem om at gøre noget mere,« siger Aaen.
