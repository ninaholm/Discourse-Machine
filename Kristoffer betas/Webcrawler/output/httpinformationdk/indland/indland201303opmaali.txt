Opmålingen af humaniora
Forskningsprojektet ’Humanomics’ skal kortlægge den humanistiske forskning og grænserne for de øvrige videnskaber for at udvide vores indsigt i, hvad humaniora egentlig er for en størrelse. Det fortæller forskningsleder Frederik Stjernfelt
Illustration: Katrine Bælum

Opmålingen af humaniora gik i gang for knap et år siden. Under titlenHumanomicser forskere på tværs af den danske universitetsverden i gang med at kortlægge og udforske den humanistiske forskning i Danmark. Den spøjse ordleg mellem humaniora,genomicsogeconomicsantyder, at projektets formål ikke kun er at kortlægge de 3.200 forskere på kultur- og sprogfagenes arbejde, men også zoome ind på grænserne til natur- og samfundsvidenskab, forklarer forskningsleder og professor Frederik Stjernfelt fra Aarhus Universitet.&raquo;Vi hører hele tiden folk udtale sig om, hvad humaniora er og bør være, uden der egentlig er den store viden om, hvad der foregår på humaniora. Det eksterne formål er altså, at humaniora fremover skal kunne diskuteres på et mere oplyst grundlag, end det sker i dag, mens det interne formål er at give et overblik over aktuel humanistisk videnskabsteori,&laquo; siger Frederik Stjernfeldt.Humanioras myriade af forskellige kultur- og sprogfag giver ofte politikere og erhvervsliv grå hår i hovedet, fordi de humanistiske studier trods uklare jobudsigter stadig rummer nogle af de mest populære studier i landet &ndash; og langt det største antal studerende. Et andet formål medHumanomicser derfor at udforske de interne skel imellem den kæmpe fagvifte, som udgør humaniora i dag.&raquo;Vi mangler samlet viden om, hvilken forskning der foregår på humaniora, blandt andet fordi området er opdelt i så mange fag. Et andet problem er, at det er blevet mindre tiltrækkende at skrive oversigtsværker,fordi forskernes fokus i stigende grad er på at få offentliggjort specialist-artikler i anerkendte internationale tidsskrifter og hente eksterne forskningsmidler hjem. Men hvis vi kun fokuserer på vores egne små hjørner af forskningen, så risikerer vi at miste det store, brede billede af, hvor humaniora er på vej hen,&laquo; siger han.Ifølge Frederik Stjernfelt er en af største forandringer på humaniora, at sprogfagenes krise har ført til, at vægten i dag er forrykket, så de humanistiske studier i langt højere grad er blevet kulturstudier.&raquo;Sprogfagene, som var rygraden af humaniora helt tilbage til Humboldts (den tyske videnskabsmand Alexander von, red.) tid, har jo været i krise og er svundet ind de seneste 20-30 år. Mange steder er sprogene blevet slået sammen til et studie, og kulturbegrebet har været en af de måder, som de her fag har overlevet, fordi de har markeret, at det svindende sprogkendskab ikke var det eneste problem, men at vi også ville komme mangle viden omkring de pågældende kulturer.&laquo;Tal skal der tilOpmålingen af humaniora skal ikke ske på sædvanlig humanistisk vis. Tal og statistik skal der til, mener Frederik Stjernfelt, selv om kortlægningen primært skal fokusere på indholdet af forskningen. Uden eksakte mål risikerer det nemlig udelukkende at blive Uddannelsesministeriets statistikker, Dansk Industris holdninger eller den rene skære uvidenhed, der kommer til at præge billedet af humanora. Ud over at nuancere billedet af humaniora i offentligheden er Stjernfelts håb også, at det vil give forskerne et mere opdateret selvbillede.&raquo;Jeg håber da, at vi kan være med til at beskrive, hvad hele det her store gamle humanioraprojekt går ud på, og hvor vi står vi i dag, og det kan måske være med det til at styrke de humanistiske forskeres selvopfattelse, når de kan se, hvor de er en del af det her store projekt,&laquo; siger han.Den anden del afHumanomicser en række delprojekter inden for forskellige centrale humanistiske problemstillinger. Et af dem skal blandt andet udforske udbredelsen af humanistiske forskere, der bruger mere eksperimentielt og evidensbaserede metoder og hvilken status, det har.&raquo;Tendensen er ikke ved at vælte den humanistiske tradition omkuld, men det er en vigtig supplerende kilde til viden, som mange unge forskere benytter sig af,&laquo; siger Frederik Stjernfelt.Forkert arbejdsdelingOg mange af de vigtigste nye strømninger foregår netop i krydsfeltet mellem de forskellige hovedområder som naturvidenskab og humaniora, påpeger han. AtHumanomicser placeret på Aarhus Universitet, der satser stort på tværfaglighed, er dog et tilfælde, påpeger han. Både ideen og de seks mio. kr. til projektet kommer nemlig fra Velux-fonden. Han afviser dog, at kortlægningen er forsøg på at legitimere humaniora.&raquo;Vores projekt er ikke at sætte humaniora over for de andre videnskaber, men at vise humanioras vigtige plads i den samlede mosaik,&laquo; siger Frederik Stjernfelt.At alt var bedre på humaniora i gamle dage, køber Stjernfelt ikke, selv om han erkender, at forskningsmidlerne til de såkaldte tørre fag på humaniora og samfundsvidenskab er lavere end i de våde fag på natur- og sundhedsvidenskab.&raquo;Der har udviklet sig en mærkelig deling, hvor langt de fleste forskningsmidler går til de våde fag, mens de studerende går til de tørre fag. Det er en uheldig udvikling, hvis det forsætter, fordi vi risikerer at få rene undervisnings- og rene forskningsafdelinger, derfor ser jeg også det her som et forsøg på at gøre kendt, hvor meget, varieret og interessant forskning, der faktisk foregår på humaniora.&laquo;En af ideerne medHumanomicser samtidig at skabe en art forskningsanalytisk tænketank, der kan give sit besyv med i forhold til uddannelsespolitik og universitetsledelsens beslutninger som omtalt i weekendens Information.&raquo;Der eksisterer en overdreven tro blandt politikere og universitetsledelse på, at rent organisatoriske ændringer fører til forskningsmæssige ændringer. Det er en art konstruktivisme, hvor ledelsen tror, at fag blot er sociale konstruktioner, som er skabt af det institut, de hører hjemme i, men med det her håber vi også at kunne afspejle, at fag også er aspekter af verden. Derfor får du ikke automatisk tværfaglighed alene ved at fusionere institutter,&laquo; siger Frederik Stjernfelt.&nbsp;
