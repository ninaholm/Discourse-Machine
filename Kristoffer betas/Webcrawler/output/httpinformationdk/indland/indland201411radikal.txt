Radikale trækker forslag om at åbne dør for flygtninge
De radikale i København trak i 11. time et forslag tilbage om, at hovedstaden skal modtage flygtninge. Tidligere på ugen mente integrationsborgmester Anna Mee Allerslev ellers, at ’det er vores pligt at åbne døren for flygtninge’. Venstre kalder forslaget for en gratis omgang og et forsøg på at få presseomtale
Københavns Kommunes integrationsborgmester, Anna Mee Allerslev (R), sagde tirsdag i Information, at København bør tage imod flygtninge, selv om kommunen ikke er forpligtet til det. Nu trækker partiet i land igen. Her er det unge mænd i Sandholmlejren, der venter på at blive registrerede som flygtninge og få asyl i Danmark.

Få timer inden Københavns borgerrepræsentation torsdag aften skulle have stemt om et forslag fra de radikale om at åbne døren for flygtninge, trak partiet forslaget tilbage.Integrationsborgmester Anna Mee Allerslev (R) udtalte ellers til Information tidligere på ugen, at &raquo;det er er vores pligt at åbne døren for flygtninge&laquo;, ligesom hun mente, at den lov fra 1999, der betyder, at København har status som såkaldt nulkommune og derfor ikke skal modtage flygtninge, er forældet.Det har ikke været muligt at få en kommentar fra integrationsborgmesteren selv, der ifølge de radikales pressekontor er syg. Men ifølge hendes partifælle i borger- repræsentationen Tommy Petersen er juridiske teknikaliteter skyld i, at forslaget blev trukket tilbage.&raquo;Der blev sået tvivl om, hvorvidt borgerrepræsentationen kan pålægge overborgmesteren at bede KL om, at vi ophører med at være en nulkommune. Det mener vi godt, at vi kan, og derfor har vi nu bedt om et notat, der afklarer det sort på hvidt. For vi mener stadig, at vi i København skal modtage asylansøgere, og det arbejdes der videre på,&laquo; siger han.Tommy Petersen peger desuden på, at de radikale nu vil undersøge de økonomiske og logistiske forudsætninger for at modtage flygtninge sammen med de partier i borgerrepræsentationen, der var venlig stemt over for forslaget.Kritik fra LA og VenstreI Venstre mener Michael Gatten, at de radikales forslag har været en gratis omgang og et forsøg på at få presseomtale.&raquo;Det er ord uden handling. Man signalerer, at man gerne vil tage imod flygtninge, men vælger så i sidste sekund at trække forslaget. Situationen er alt for alvorlig til at handle på den måde,&laquo; siger han.Hos Liberal Alliance undrer Lilian Parker Kaule sig over, at &raquo;de radikale har sjusket sådan med selve forslaget&laquo;. &raquo;Man får lidt en fornemmelse af, at det er symbolpolitik,&laquo; mener hun.Tommy Petersen afviser, at forslaget er sjusket og et forsøg på at få presseomtale.&raquo;Det må stå for deres egen regning. Vi har arbejdet for det her siden 2012, og det har hele tiden handlet om at hjælpe mennesker, der står i en ulykkelig situation.&laquo;&ndash; Men når I netop har arbejdet for forslaget i flere år, burde I så ikke have haft mere styr på juraen, så der ikke opstår tvivl om forslaget lige op til afstemningen?&raquo;Jeg mener, at vi havde styr på juraen. Vi mener godt, at man kan stille det forslag. Det er der så andre, der ikke mener, og det må vi have afklaret. Når det er afklaret, vil vi sørge for at stille forslaget igen.&laquo;Hverken Venstre eller Liberal Alliance afviser, at Københavns Kommune skal modtage flygtninge. Men begge partier mener, at de økonomiske konsekvenser af forslaget bør undersøges, før borgerrepræsentationen tager stilling til det.&raquo;Vi er nødt til at gøre tingene i den rigtige rækkefølge. Det nytter ikke noget, at vi tager imod flygtninge uden først at være sikre på, at vi har skoler og boliger til dem. Det skal vi have undersøgt, inden vi stemmer om forslaget,&laquo; siger Lilian Parker Kaule.
