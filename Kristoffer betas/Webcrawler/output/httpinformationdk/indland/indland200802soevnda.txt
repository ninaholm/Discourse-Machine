Søvndal: Nogle gange må man skærpe retorikken
Vi gik til stregen, men det var nødvendigt, mener SF's formand. Villy Søvndal opfordrer Islamisk Trossamfund til at overveje deres position, og han undrer sig over integrationsministerens kaffeinvitation


"En ren Faxe fra Sverige 92."Sådan lød en af knap 600 kommentarer til Villy Søvndals skarpe udfald mod organisationen Hizb ut-Tahrir. Andre - om end få - beskyldte SF-formanden for at handle opportunistisk. Hovedpersonen selv er overrasket over de utallige reaktioner.-Hvorfor skrev du, som du gjorde?"Der er ved at udvikle sig noget ubehageligt, når Hizb ut-Tahrir laver en demonstration, hvor de truer og intimiderer politikere. Det skal man reagere mod hver gang. Men med alt det, der sker i øjeblikket, er der en risiko for, at tingene flyder sammen, og at alle, der kommer hertil fra andre lande, bliver slået i hartkorn - også med det, som Hizb ut-Tahrir gør sig til talsmænd for," siger han og understreger, at mange med anden etnisk baggrund har tilkendegivet deres store tilfredshed med blogindlægget og forsøget på at etablere en skillelinje.Selv om Søvndal ikke mener, at der er meget nyt under SF's politiske sol, var han bevidst om, at han gik til stregen, da han sammen med sin rådgiver formulerede blogindlægget."Nogle gange er man nødt til at være retorisk skarp for at blive hørt og forstået. Men da jeg så bad mørkemænd om at gå ad helvede til, synes jeg også, at det var skarpt."Ringer ikke til imamAlligevel erkender Søvndal, at han har ramt 'noget':"Sådan er det, når politisk kommunikation lykkedes," siger han og understreger, at SF ikke er i færd med at ændre politik."Vi vil sætte fokus på behovet for at dele efter værdier og ikke efter etnicitet."Blandt reaktionerne på Søvndals udfald er også anklager om politisk opportunisme. Selv opfatter SF-formanden sin afstandstagen til fundamentalismen som en pligtopgave."Man skal huske i politik, at hvis man ikke kender sin besøgelsestid, kan ting udvikle sig til noget fantastisk meget værre."At talsmanden for Islamisk Trossamfund Kassem Ahmad for nylig deltog i Hizb ut-Tahrirs demonstration betegner, Søvndal som 'torskedumt'."Når han siger, at han vil i dialog og samtidig deltager i en demonstration med en organisation, hvis erklærede hensigt er at ophæve demokratiet ... Det fatter jeg ikke en brik af."-Hvad får det dig til at tænke om Islamisk Trossamfund?"Det er ekstremt stærkt bekymrende. Islamisk Trossamfund svækker deres troværdighed afgørende, og det synes jeg, de skal overveje," siger Søvndal, som undrer sig over, at integrationsminister Birthe Rønn Hornbech (V) har inviteret Kassem Ahmad til kaffe."Jeg ringer jo ikke til den lokale imam, hvis jeg har et problem at diskutere. Så ringer jeg til de valgte etniske repræsentanter eller deres organisationer. Det er misforstået at give præsteskabet en rolle som dem, der tolker også i verdslige spørgsmål," siger han.Slutteligt opfordrer Villy Søvndal endnu engang tilhængere af Hizb ut-Tahrir til at søge andre græsgange:"Hvis de har de hede drømme, så udlev dem for fa'en. Folk, der vil i Thylejr, rejser til Thy, og folk, der drømmer om et religiøst tyranni - det findes i Iran. Jeg vil bare ikke være med til at omdanne det her land til et religiøst tyranni."
