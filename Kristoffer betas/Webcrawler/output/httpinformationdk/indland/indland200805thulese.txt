Thulesen Dahl fortryder ordvalg om muslim



 Dansk Folkepartis gruppeformand er på tilbagetog efter sine udtalelser om, at partiet er "antimuslimsk på nogle strækninger". "Skulle jeg gøre det om, ville jeg bruge et andet ordvalg," skriver Kristian Thulesen Dahl i en pressemeddelelse. Han udtalte sig onsdag i forbindelse med integrationsminister Birthe Rønn Hornbechs kronik, der beskyldte DF for at være "fanatisk antimuslimsk". Thulesen Dahl blev af Ritzau spurgt, om DF er antimuslimsk. "På mange stræk er vi antimuslimske," svarede han, men afviste ordet fanatisk. "Det ordvalg fortryder jeg i dag. Ordene er jo Rønn Hornbechs, og jeg har forsøgt at forklare, hvad jeg mente, da jeg gentog dem, men jeg kan godt se, at det kan misforstås og fejltolkes - og er blevet det," skrev han i går.
ritzau

