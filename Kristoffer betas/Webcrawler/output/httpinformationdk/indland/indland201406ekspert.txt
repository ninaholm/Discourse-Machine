Ekspert: Overvågning af ansatte kræver klare regler
Hvis virksomheder registrerer deres medarbejderes digitale færden i løbet af arbejdsdagen, kræver det klare regler for overvågningen, mener forsker. Formand for FTF Bente Sorgenfrey mener, at den åbne dialog bør være i højsædet, hvis en overvågning skal finde sted


Du sidder foran din arbejdscomputer. Excel-arkets kolonner begynder langsomt at flyde sammen, når du ser på skærmen. Du har brug for en pause. Med et enkelt klik åbner du din browser, og vupti. Internettets herligheder åbner sig for dig. Og straks går din arbejdsgivers registrering af din færden i gang. Hjemmesiderne lagres på virksomhedens server, og indtil de slettes, kan din arbejdsgiver se, hvordan du har brugt din arbejdstid.Scenen er fiktiv, men sådan er virkeligheden sandsynligvis for mange tusinde danskere, hvis arbejdsdag hver dag bliver logget og registreret. Men det kræver klare regler, hvis medarbejderne skal acceptere arbejdsgivernes logning.&raquo;Hvis vi skal regulere overvågning , så handler det om, hvordan vi skal bruge den indsamlede data, hvem der skal have adgang til den, vi må kun bruge den efterforskningsmæssigt. Hvis man vil bruge den fremadrettet, så skal der være nogle klare regler for, hvad det er for nogle mønstre man kigger efter,&laquo;&nbsp;siger Kasper Edwards, seniorforsker ved Danmarks Tekniske Universitet, DTU.Han bliver bakket op af Bente Sorgenfrey, formand for fællesorganisationen, FTF, som organiserer både ansatte i det private og offentlige.Når ny teknologi lanceres, viser det sig, at det sjældent trækkes tilbage, når først det er i brug. Når først arbejdsgiveren har lært at indsamle data, er der intet der tyder på, at det bliver lavet om. Bente Sorgenfrey mener, at en stor del af overvågningsproblematikken handler om en mangel på bedre dialog og tillid.&raquo;Noget af det afgørende, hvis man overvåger arbejdspladser, er&nbsp;at respektere de ansatte, at der er en åbenhed omkring overvågningen, og hvad overvågningen er til for.&laquo;Overvågning kræver opmærksomhedIndsamling af data fra medarbejderens internetbesøg samt kontrol af intern og ekstern kommunikation i arbejdstiden er virkeligheden på de danske arbejdspladser. Grænsen mellem arbejde og privatliv sløres, og det kan være svært at skelne mellem retfærdig og uretfærdig overvågning. Hvor går grænsen? Skal den ansatte blive mere opmærksom og arbejde sig hen mod en ny erkendelse af en overvåget hverdag?Bente Sorgenfrey, formand FTF, gør sig til klar modstander af overvågning af private internetbesøg i arbejdstiden. Alligevel mener hun, at man som borger i et overvågningssamfund skal skærpe opmærksomheden på grænsen mellem det private og det offentlige rum.&raquo;Det er vigtigt, at man gør sig klart, hvornår man er i det private rum, og hvornår man er i det offentlige, samt hvornår man er et sted, hvor man bliver udsat for overvågning. Måske har man selv accepteret overvågningen, og så glemmer vi den indimellem, fordi det bliver en del af hverdagen. Dermed kan det komme til at virke grænseoverskridende, hvis det pludseligt bliver brugt i en anden sammenhæng.&laquo;Dog er der, ifølge Kasper Edwards, nogle typer job, hvor man ikke kan skelne mellem privat og arbejdsrelateret adfærd, ligesom der i andre job er en naturlig forskel på adfærden.&raquo;I nogle typer job kan man sagtens skelne mellem en privatsfære og en offentligsfære. Så er der nogle typer job - typisk vidensarbejde - hvor privatliv og arbejdsliv smelter sammen, hvor arbejde bliver så stor en del af identiteten, at det simpelthen ikke kan lade sig gøre.&laquo;
