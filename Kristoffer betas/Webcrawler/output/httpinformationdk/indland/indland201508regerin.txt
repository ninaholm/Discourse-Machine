Regeringen klar til at vælge kampfly
Forsvarsminister Carl Holst kaldt i samråd om de mange tekniske problemer med Joint Strike Fighter, der fortsat er favorit til at vinde den danske milliardordre
Forsvarsminister Carl Holst (V) garanterer, at beslutningen om nye kampfly vil blive truffet i løbet af efteråret.

Regeringen er klar til at beslutte, hvilke kampfly, Danmark skal købe. Beslutningen om anskaffelse af nye fly til erstatning for de gamle F-16-fly haster, og skal træffes i løbet af de kommende måneder. Det fremgår af en række svar til Folketinget fra forsvarsminister Carl Holst (V).&raquo;Det er min forventning, at vi kan træffe beslutning om typevalget af nyt kampfly i løbet af dette efterår,&laquo; skriver han til Forsvarsudvalget, der på foranledning af Enhedslistens Eva Flyvholm har bedt regeringen fremlægge en ny tidsplan. Valget af nye kampfly skulle oprindeligt være truffet inden 1. juli, men er blevet udskudt på grund af folketingsvalget.Meldingen overrasker ikke de iagttagere, der følger processen.&raquo;Alt tyder på, at det er alvor nu. Flykøbet er allerede blevet udsat to gange, bl.a. på grund af finanskrisen. Men nu er krisen ovre og dermed bortfalder det hensyn,&laquo; siger lektor Jens Rigsmose fra Center for War Studies på Syddansk Universitet. &raquo;Desuden kan de gamle F-16-fly ikke levetidsforlænges ret meget længere.&laquo;Også Andreas Krog, redaktør af nyhedssitet nytkamply.dk mener, at det efterhånden haster at få valgt flytype.&raquo;Allerede i 2009 vurderede forsvaret, at F-16 flyene kun kunne levetidsforlænges indtil 2024, og den deadline er ikke blevet kortere efter den danske indsats i Libyen og Irak, hvor de danske fly har fløjet rigtig mange timer,&laquo; siger han.Forsvarsminister Carl Holst bekræfter da også over for Jyllands-Posten, at planen fortsat er at indfase de første nye kampfly fra 2020. Og han understreger, at forligspartierne nok skal nå at blive enige om, hvilket fly Danmark skal købe &raquo;i løbet af efteråret&laquo;.&raquo;Det skal vi nå, og det kan vi også godt,&laquo; siger han til avisen.Lover maksimal åbenhedIndtil videre har flykøbet, der ventes at koste op mod 30 milliarder kroner, været totalt mørkelagt. Men i sine svar til Forsvarsudvalget lover forsvarsminister Holst nu maksimal åbenhed. Han undlader dog at love præcis, hvilke dokumenter Folketinget og dermed offentligheden vil få adgang til &ndash; og hvornår i processen, det vil ske.I øjeblikket venter forsvarsministeren på at få den indstillingsrapport, som det såkaldte kampflykontor under ministeriet har udarbejdet. Kontoret vurderer, hvilken af de tre flykandidater, der klarer sig bedst med hensyn til pris, opgaveløsning, strategiske hensyn og industrisamarbejde.Jens Ringsmose mener ikke, man skal sætte forventningerne til åbenheden alt for højt. Men han håber, at regeringen &raquo;vil være modig nok til som et minimum at offentliggøre, hvordan kandidaterne ligger i de fire kategorier. Det vil i det mindste gøre det muligt at få en offentlig debat om, hvilke hensyn Danmark skal prioritere,&laquo; siger han.Også Andreas Krog er skeptisk med hensyn til løfterne om åbenhed.&raquo;Jeg vil se det, før jeg tror det,&laquo; siger han. &raquo;Hvis ministeren virkelig mener, hvad han siger, kunne han passende begynde med at oprette en hjemmeside om flykøbet. I dag må selv folk i centraladministrationen henvende sig til mig for at få at vide, hvad der foregår.&laquo;I sit svar til Forsvarsudvalget understreger Carl Holst da også, at det ikke er alt, offentligheden vil få at vide:&raquo;Dér er regeringens tilgang, at der skal være størst mulig åbenhed, men der er samtidig en række militære, kommercielle og sikkerhedspolitiske hensyn, som gør, at visse typer af informationer ikke vil kunne blive offentliggjort. Derudover kan fortrolighed være nødvendig for varetagelsen af Danmarks økonomiske interesser i forhold til en kommende kampflyanskaffelse.&laquo;Minister i samrådEnhedslisten og Alternativet er de eneste af Folketingets partier, som stpr uden for forligskredsen. Og forsvarsordfører Eva Flyvholm er ikke tilfreds med de svar, hun har fået.&raquo;Jeg frygter, at vi ikke får noget som helst at vide om flykøbet, før beslutningen er taget i forligskredsen,&laquo; siger hun. &raquo;Det er et stort demokratisk problem, al den stund at det drejer sig om århundredets største offentlige indkøb.&laquo;Eva Flyvholm mener, at der er mange ting i forbindelse med flykøbet, som bør diskuteres. Først og fremmest om Danmark overhovedet skal have kampfly, hvilke opgaver de i givet fald skal løse og ikke mindst de mange tekniske problemer, som favoritkandidaten Joint Strike Fighter (JSF), eller F-35, stadig slås med.&raquo;Jeg vil vide, om det ikke bekymrer ministeren, at JSF har store tekniske problemer med bl.a. motor og software, at prisen igen er steget og om han har tænkt sig at sikre, at flyet bliver testfløjet af danske piloter inden et eventuelt køb,&laquo; siger hun.Derudover mener hun, at ministeren skal svare på, om JSF overhovedet kan bruges til territorialovervågning i f.eks. Arktis.&raquo;Så vidt jeg er orienteret har JSF et alt for højt brændstofforbrug til den slags opgaver,&laquo; siger hun. &raquo;Vi ved i det hele taget alt for lidt om de fly. JSF har også store problemerne med motorerne og megen af den software, flyet anvender.&laquo;Enhedslisten mener desuden at finansieringen af det dyre flykøb bør diskuteres, og at danske piloter skal have mulighed for at testflyve alle tre kandidatfly. Ud over det nyudviklede JSF-fly fra Lockheed-Martin fabrikkerne er Boeings F-18 Super Hornet og det europæiske Eurofighter-fly kandidater til den danske milliardordre.Samrådet med forsvarsministeren vil formentlig først blive afholdt, når Folketinget samles den første tirsdag i oktober.
