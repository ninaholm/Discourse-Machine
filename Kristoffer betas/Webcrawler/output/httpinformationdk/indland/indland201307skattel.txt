Skattelettelser og stigende boligpriser bag øget indkomstforskel
Skattereformer og boligboom er hovedforklaringerne bag større indkomstforskelle i Danmark, skriver økonomi- og indenrigsministeriet i ny rapport om ulighed. Men indregner man indkomstgruppernes forbrug af offentlig service reducerer det uligheden
Frem til 2006 var de stigende boligpriser hovedforklaringen på de øgede indkomstforskelle i Danmark, konkluderer ny rapport om ulighed.’

Stigende boligpriser gennem 00’erne og skattelettelser er hovedforklaringen bag øgede indkomstforskelle i Danmark, skriver økonomi- og indenrigsministeriet i en ny rapport om ulighed.Indkomstforskellen målt ved den såkaldte Gini-koefficient er siden 1994 steget hvert eneste år med undtagelse af perioden fra 2008 til 2009.Fra 2006 til 2010 steg Gini-koefficienten fra 23,8 pct. til 25,7 pct., samme niveau som uligheden lå på i 2011, som er det seneste år rapporten medtager.Økonomi- og indenrigsministeriet forklarer i rapporten, at stigningen i indkomstforskellen frem til 2006 primært er drevet af udviklingen i boligpriserne, mens stigningen de senere år hovedsagligt er skabt af en lavere indkomstskat.Skattereformen Forårspakke 2.0 fra 2009 alene øger uligheden med 0,5 pct.-point, regner økonomi- og indenrigsministeriet sig frem til i rapporten.Betragter man indkomstudviklingen ved at kigge på forskellige familietypers rådighedsbeløb, viser det også, at skattelettelser spiller en markant rolle i udviklingen.Alle familietyper har siden 1990’erne oplevet en stigning i deres inflationsrensede rådighedsbeløb, men den største fremgang ligger hos de erhvervsaktive, hvor halvdelen af den årlige stigning i rådighedsbeløbet på to procent kommer fra lavere skat på arbejde.Men det er ikke nuanceret kun at kigge på indkomstforskel som et mål for ulighed, påpeger økonomi- og indenrigsministeriet i rapporten.Man skal også kigge på de forskellige indkomstgruppers forbrug af den offentlige sektor, mener økonomi- og indenrigsministeriet. Og gør man det, så reducerer det uligheden.»Det relativt høje individuelle offentlige forbrug kombineret med fri og lige adgang i Danmark betyder, at forskellene i forbrugsmuligheder reelt er mindre, end forskellene i den disponible indkomst indikerer,« skriver økonomi- og indenrigsministeriet i rapporten. Personerne i den nedre halvdel af indkomstfordelingen modtager næste 60 pct. af det samlede offentlige forbrug, mens de tegner sig for knap 35 pct. af den samlede disponible indkomst.Når det offentlige forbrug inddrages, forøger det forbrugsmulighederne relativt mest i bunden af indkomstfordelingen.Og omsætter man det til, hvad det betyder for Gini-koefficienten, så falder uligheden i 2009 – som er det år rapporten regner på – fra knap 24,4 pct. til 22,4 pct.Udover at problematisere indkomstforskel som mål for ulighed, fremhæver rapporten også, at det ikke giver et retvisende billede blot at kigge på indkomstforskel i et enkelt år. Altså det som Gini-koefficienten er et udtryk for.I anden halvdel af 00’erne – særligt i 2007 og 2008 – førte konjunkturudviklingen til, at indkomstforskellen steg med op mod 10 pct. på grund af stærkt stigende boligpriser og udviklingen på aktiemarkedet. Men trækker man indkomstforskellen ud over et helt livsforløb, så udgør de kun halvdelen af indkomstforskellen målt i ét enkelt år.»Indkomsterne i et enkelt år giver derfor et unuanceret billede af indkomstforskellene. Ved at supplere med en række andre mål kan man få et mere nuanceret syn på indkomstforskelle og forskelle i forbrugsmuligheder,« skriver økonomi- og indenrigsministeriet i rapporten.Tilskyndelse til at arbejdeEn opgørelse fra finansministeriet, som Information omtalte i sidste uge, viser, at uligheden målt ved Gini-koefficienten øges, som følge af regeringens reformer af blandt andet kontanthjælp og SU. Opgørelsen viser samtidig, at det det største ulighedsbidrag kommer fra skattereformen fra 2012. I den nye rapport fra økonomi- og indenrigsministeriet bruges det afsluttende kapitel på at evaluere effekten af skattereformens indflydelse på tilskyndelsen til at arbejde.Økonomi- og indenrigsministeriet fremhæver, at når skattereformen er fuldt indfaset, reducerer det antallet af personer, hvor forskellen mellem den disponible indkomst ved at være beskæftiget og overførselsmodtager er under 20 pct., fra 400.000 personer til 250.000 personer.Det øger den økonomiske tilskyndelse til at arbejde, konkluderer rapporten, men det øger altså samtidig, ifølge opgørelsen fra finansministeriet, uligheden med 0,27 pct.-point.&nbsp;
