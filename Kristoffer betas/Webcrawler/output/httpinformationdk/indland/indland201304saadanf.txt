Sådan forklarer ministerierne langsommelige svar i aktindsigter
Hvorfor trækker 60 procent af sagerne ud over lovens gældende frist, når ministerierne skal besvare aktindsigter?


De krævende og komplekse sager trækker ud&hellip;Sådan lyder ministernes næsten enslydende svar til Informations gennemgang af svartider i sager om aktindsigt. Af de i alt 936 sager, der indgår i gennemgangen, bliver 562 (60 procent) først endeligt besvaret efter den 10 dages-frist, der gælder i offentlighedsloven.Det er første gang, at ministeriernes svartider er blevet undersøgt, og derfor har det været interessant at bede ministerierne om en forklaring.Erhvervs- og vækstministerietErhvervs- og Vækstministeriet er det ministerium i undersøgelsen, der har den højste andel af langsommelige sager: Ud af i alt 88 sager fra 2011 og 2012 er 17 pct. besvaret indenfor 10 dage, mens 50 pct. har været mere end en måned undervejs. Heraf har 35 pct. endda været mere end to måneder om at blive besvaret.&raquo;Ministeriets omfattende sags-område medfører, at ministeriet behandler et betragteligt antal aktindsigtsanmodninger herunder komplekse anmodninger, som kan forlænge sagsbehandlingstiden,&laquo; lyder svaret fra kontorchef Sidsel Nordengaard.JustitsministerietNæstdårligst klarer Justitsministeriet sig. Ud af de 129 sager fra andet halvår 2012, der indgår i gennemgangen, er kun hver femte besvaret inden -for 10 dages-fristen. 44 pct. har taget mere end en måned, og heraf har de 28 pct. taget mere end to måneder.&raquo;Når ministeriet ikke kan nå at afgøre sagen inden for 10 dage, så er der gode og saglige grunde til det,&laquo; skriver kontorchef i ministeriets Forvaltningsretskontor Morten N. Jakobsen og tilføjer:&raquo;En stor del af de flere hundrede aktindsigtsanmodninger, ministeriet modtager om året, er omfangs-rige sager eller angår dokumenter, som er ressourcekrævende at behandle. I nogle tilfælde er der endvidere behov for principielle overvejelser. Samtidig er der ofte allerede modtagne aktindsigtsbegæringer, som der endnu ikke er truffet afgørelse i.&laquo;UndervisningsministerietBlandt de ministerier, der har kommenteret Informations gennemgang, klarer Undervisningsministeriet sig tredjedårligst. Ud af 22 sager, som dog kun gælder pressesager, er halvdelen besvaret inden for 10 dage, mens 27 pct. har taget mere end en måned. Heraf har de 18 pct. taget mere end to måneder.&raquo;Vi bestræber os på at svare på aktindsigtsager så hurtigt som muligt. Anmodningerne kan dog være så omfattende og komplicerede, at det ikke er muligt at svare på inden for 10 dages-fristen, men så underretter vi personen, der har begæret aktindsigt, om grunden dertil samt om, hvornår en afgørelse kan forventes at foreligge,&laquo; skriver departementschef i Ministeriet for Børn og Undervisning, Jesper Fisker.KulturministerietPå fjerdedårligste plads kommer Kulturministeriet med 119 sager, hvor halvdelen er besvaret inden for 10 dage, mens 24 pct. har taget mere end en måned, heraf de 11 pct. mere end to:&raquo;Sager, hvor tidsfristen på 10 dage er overskredet, er typisk så omfangsrige, at det ikke er muligt at lave en fyldestgørende besvarelse inden for fristens udløb. Der bliver dog givet et foreløbigt svar i langt de fleste aktindsigtssager inden for de 10 dage, hvilket ikke fremgår af Informations gennemgang,&laquo; skriver Andreas Hemmeth, pressechef og særlig rådgiver i Kulturministeriet.SundhedsministerietDernæst kommer Sundhedsministeriet, der indtil regeringsskiftet i oktober 2011 også omfattede Indenrigsministeriet. I alt 114 sager, hvor halvdelen er besvaret inden for 10 dages-fristen, 19 pct. har været mere end en måned om at blive besvaret, og heraf har de ni pct. taget mere end to måneder.&raquo;Vi bestræber os altid på at svare rettidigt på aktindsigtsanmodninger. Og i de fleste sager svarer mini-steriet også inden for 10 dages-fristen. Men det er desværre ikke altid, vi kan nå at give et endeligt svar inden for tidsfristen. Det gælder for eksempel, hvis materialet, som ministeriet skal gennemgå, er meget omfattende,&laquo; skriver Per Okkels, departementschef i Sundhedsministeriet.Ministeriet for By, bolig og landdistrikterSå kommer Ministeriet for By, Bolig og Landdistrikter med 20 sager fra 2012. 40 pct. besvaret indenfor 10 dages-fristen, mens 10 pct. har taget mere end en måned.&raquo;Ministeriet bestræber sig altid på at overholde 10-dages-fristen for aktindsigtssager, men en udskydelse af fristen kan være nødvendig, f.eks. hvis anmodningen er meget omfattende og/eller kræver en præcisering fra den, der har anmodet om aktindsigt,&laquo; skriver sekretariatschef Eva Sanvig og tilføjer:&raquo;Behandlingstiden i aktindsigtssager kan desuden blive forlænget grundet stor travlhed i ministeriet i den givne periode.&laquo;MiljøministerietMiljøministeriet har 23 sager for perioden fra oktober 2011 og frem. 61 pct. er besvaret inden for 10 dages-fristen, mens 13 pct. har været mere end en måned undervejs, heraf har de fire pct. været mere end to måneder om at blive besvaret.&raquo;Det er vigtigt for mig, at ministeriet behandler alle aktindsigter hurtigst muligt. Langt de fleste bliver besvaret inden for 10 dage, mens nogle er sværere at svare på og kræver lidt længere tid,&laquo; skriver miljøminister Ida Auken i en mail.Kirke- og ligestillingsministerietNæstbedst klarer Kirke- og Ligestillingsministeriet sig med 60 sager, hvoraf 72 pct. er besvaret inden for 10 dages-fristen, mens kun otte pct. har taget mere end en måned, heraf kun to pct. mere end to måneder.&raquo;Ministeriet for Ligestilling og Kirke beklager, at det ikke i alle tilfælde har været muligt at overholde fristen i offentlighedsloven. I nogle tilfælde har det været nødvendigt at kvittere foreløbigt for henvendelsen og først efterfølgende afgive det endelige svar. I nogle tilfælde har de endelige svar været meget omfangsrige,&laquo; skriver kontorchef Klaus Kerrn-Jespersen.Økonomi- og IndenrigsministerietPænest i Informations gennemgang klarer Økonomi- og Indenrigsministeriet sig med 35 sager fra oktober 2011 og frem. Hele 71 pct. er besvaret inden 10 dage, mens kun tre pct. har varet mere end en måned.&raquo;Ministeriet er helt opmærksomt på, at sager om aktindsigt skal behandles med særlig hurtighed. Det krav mener jeg generelt, at ministeriet lever op til,&laquo; skriver økonomi- og indenrigsminister Margrethe Vestager i en mail og fortsætter:&raquo;Der kan være forskellige, saglige grunde til, at det kræver længere tid at behandle en aktindsigtsanmodning, herunder principielle overvejelser eller sagens omfang. Jeg skal naturligvis beklage de tilfælde, hvor ministeriet ikke har fået afsendt en underretning inden for 10 dage om status for sagsbehandlingen. I to af de udleverede sager har svartiden været længere end en måned. Der var i begge tilfælde tale om omfattende sager.&laquo;Det har ikke været muligt at få kommentarer fra Forsvarsministeriet, Fødevareministeriet og Videnskabsministeriet.&nbsp;
