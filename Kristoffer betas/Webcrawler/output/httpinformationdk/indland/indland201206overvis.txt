Overvismand: Regeringen må hæve skatten på boliger og nordsøolie
Regeringen kan godt undvære gevinsten fra trepartsaftalen. Men så bør den i stedet se på højere skatter på nordsøolien og boligerne, mener overvismand. Regeringen er i tænkeboks efter sammenbrud
’Havde vi fundet fire milliarder kroner ved trepartsforhandlingerne, så havde vi haft dem til rådighed til at styrke vores fællesskab. Nu har vi ikke den mulighed. Så må vi kigge efter andre muligheder,’ siger finansminister Bjarne Corydon (S).

De aflyste trepartsforhandlinger får overvismand og økonomiprofessor ved Københavns Universitet Hans Jørgen Whitta-Jacobsen til at opfordre regeringen til i stedet at satse på en højere beskatning af nordsøolien og boligerne.Selv om Hans Jørgen Whitta-Jacobsen understreger, at SRSF-regeringen på papiret godt kan undvære gevinsten fra&nbsp; trepartsforhandlingerne – fire millarder kroner i kassen og 20.000 ekstra hænder på arbejdsmarkedet – så forventer han, at der alligevel bliver brug for pengene i det store regnestykke.»For rent teknisk at sikre den tekniske holdbarhed af de offentlige finanser er det ikke nødvendigt med kraftige tiltag for at forbedre situationen yderligere. Men hvis du vil have den mindste plads til at udvikle velfærdssamfundet – og ikke vil hæve skatterne – så er det nødvendigt med yderligere reformer,« siger overvismanden.Det Økonomiske Råd eller vismændene vurderede for nylig, at der i 2020 – uden de nye bebudede reformer – kun vil være et underskud på de offentlige finanser på to milliarder kroner. Men det hviler på forudsætninger om dels, at skattesystemets regler fastholdes uændret, det vil sige ingen skattelettelser, dels at de offentlige udgifter kun stiger i takt med den demografiske udvikling og den almindelige velstandsudvikling, eller med 0,9 procent om året.Det seneste årti er de offentlige udgifter imidlertid vokset med 1,7 procent om året.»Der er to reformer, som der godt kunne være brug for: Den ene er ejendomsværdiskatten som bør føres tilbage til at udgøre én procent af&nbsp; ejendomsværdien. Og den anden er at se på beskatningen af nordsøaktiviteterne. Det kan man sige er de lavthængende frugter,« siger Hans Jørgen Whitta-Jacobsen og fortsætter:»Men det er faktisk bare en overgang til nogle mere hensigtsmæssige ordninger. Der er jo nogle strukturreformer som gør ondt – som hvis du for eksempel afskaffer en ferieuge. Andre eliminerer bare nogle uhensigtsmæssigheder i systemet. Og den nuværende ejendomsværdiskat er simpelthen uhensigtsmæssig. Derfor har vi foreslået den her model, som ikke vil kværke boligejerne, hvor man indfører en skatterabat, der i en længere periode kan friholde boligejerne for højere skat«.Hverken den tidligere eller den nuværende regering har dog&nbsp; hidtil ønsket at følge vismændenes råd og lade ejendomsværdiskatten blive på én procent fra 2013. En forhøjelse som ikke blot mindsker uligheden i samfundet, men også på langt sigt giver mellem syv og ni milliarder kroner i statskassen – og reducerer risikoen for fremtidige prisbobler på boligmarkedet.Hæv skatten, mens der er olieI forvejen sænker den tidligere VK-regeringens skattereform indtil 2020 gradvist rentefradraget fra 33 til 25 procent. Og den nuværende regering vil sænke fradraget yderligere fra 27 til 20 procent mellem 2017 og 2020. Mens Venstre har takket nej til at beskatte boligejerne mere, så takker Enhedslisten ja til overvismandens forslag om både at kigge på boligskatten og skatten på nordsøolien.»Det er en god ide at kigge på netop boligskatterne, da man i dag hvert år giver boligejerne en skattelettelse. Og hvad angår nordsøolien? Der er den nuværende beskatning jo en katastrofe, så det er bare med at komme igang, mens der stadig er olie tilbage,« siger Johanne Schmidt-Nielsen (EL). Selv om finansminister Bjarne Corydon (S) stadig fastholder en »usvækket ambition« om at finde pengene og de ekstra hænder fra trepartsforhandlingerne, så vil han ikke løfte sløret for, hvordan ambitionen skal indfries.Flere af forhandlingernes elementer vil Bjarne Corydon dog arbejde videre med. Blandt andet vil han fremlægge en ungepakke, der skal bekæmpe ungdomsarbejdsløsheden, samt en uddannelses- og efteruddannelsesplan, der blandt andet skal komme erhvervsuddannelserne til gode i form af flere praktikpladser til de studerende. Til gengæld kommer det ikke på tale at lade Folketinget vedtage at afskaffe en eller flere ferie- eller helligdage, forsikrer finansministeren. Finansministeren understreger, at der som udgangspunkt i den langsigtede økonomiske 2020-plan – før de planlagte reformer – er råd til en vækst i de offentlige udgifter på 0,6 procent. Foreløbig er der derfor et hul i 2020-planen, hvis væksten i det offentlige som planlagt skal stige med 0,8 procent (vismændene opererer med 0,9 procent).»Så har vi opridset en række muligheder for at finde flere penge, fordi vi ønsker et højere ambitionsniveau – blandt andet når det gælder sundhed, uddannelse og andre vigtige prioriteringer. Men før de muligheder bliver til noget, så kan pengene selvfølgelig ikke bruges. Og på alle områder kræver det, at andre parter medvirker. Havde vi fundet fire milliarder kroner ved trepartsforhandlingerne, så havde vi haft dem til rådighed til at styrke vores fællesskab. Nu har vi ikke den mulighed. Så må vi kigge efter andre muligheder,« siger Bjarne Corydon.
