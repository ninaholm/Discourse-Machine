Flertal for lockout



 Det ser nu ud til, at bestyrelsen i Kommunernes Landsforening (KL) kan samle flertal for at gribe ind i konflikten på arbejdsmarkedet med et lockout-varsel.Dansk Folkepartis medlem af KL's bestyrelse, Kaare G. Graversen, siger nemlig, at han er klar til at stemme ja til en lockout.
"Jeg sagde nej, da Ritzau lavede en rundringning i torsdags. Men efter at jeg har set koordinationsudvalgets materiale, har jeg ændret holdning. Samtidig er anbefalingen koordineret med Dansk Folkepartis gruppeformand, Kristian Thulesen Dahl, og vi er blevet enige om, at KL også skal have lov til at bruge sit konfliktvåben," siger Graversen til Ritzau. 

