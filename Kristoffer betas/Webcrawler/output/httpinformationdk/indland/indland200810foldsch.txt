Foldschack: Derfor vinder Christiania
Christiania har ændret strategi forud for den kommende retssag om fristadens fremtid: De ønsker landsrettens vurdering af, om Folketingets Christianialov fra 2004 var udtryk for magtfordrejning
Christianias advokat Knud Foldschack er ikke et sekund i tvivl om, at Christiania vinder den kommende retssag og fristadens fremtid er sikret.

"Torskedumt..."Christianias advokat Knud Foldschack må tydeligvis lægge bånd på sig selv, når han opfordres til at udtrykke en mening om myndighedernes totale afvisning af Christianias tilbud om en løsning på fristadens fremtid, som blev afleveret i starten af september.Ifølge advokaten vil det gå med Christiania, som det allerede er gået med det omstridte Ungdomshus, som nu - men vel at mærke mere end 200 millioner kroner senere - er genopstået i ny skikkelse i Københavns nordvestkvarter: Der er for advokaten ingen tvivl om, at Christiania vil ende med at få en aftale med staten, hvor fristadens beboere både bevarer deres selvforvaltning og brugsret. Det eneste åbne spørgsmål er, hvad christianitterne, politiet og resten af københavnere skal døje af sammenstød, optøjer og ballade, før det mål bliver opfyldt?Stadens strategiI forgårs afleverede Fold-schack et såkaldt påstandsdokument, der rummer retssagens centrale problemstilling, og dokumentet er udtryk for en kraftig drejning i fristadens strategi.Hvor beboerne tidligere ville slå på at have vundet hævd og en eller anden form for ejendomsret til arealer og bygninger efter 37 års brug, er hovedandragendet nu ændret til, at opsigelsen af Christianias brugsret (som skete da Folketinget vedtog Christianialoven i 2004) ikke er gyldig. Tværtimod var loven udtryk for magtfordrejning, og derfor skal den afvises.En 'kvik' embedsmand"Vi har forud for denne her retssag gennemgået titusindvis af dokumenter og bilag fra myndighederne helt tilbage fra 1971, og her har vi fundet den nødvendige ammunition til vores nye påstand. År efter år har vurderingen i Justitsministeriet og andre ministerier nemlig været den, at det ikke uden videre kunne afgøres, om Christiania havde misligholdt den brugsret, som de rent faktisk tiltvang sig, inden den blev formaliseret og nedskrevet. Men selv om beboerne undlod at betale elregningen, eller ikke betalte brugslejen - så var myndighederne år efter år i dyb tvivl om, hvorvidt de ville kunne bevise i retten, at brugsretten var misligholdt," forklarer Foldschack.Fra sagens omfattende papirbunker trækker han det ene dokument efter det andet frem og læser op.Her er et fra 1972, her er et fra 1973 og et andet fra 1975, og indholdet er hver gang det samme: Lidt på den ene side og lidt på den anden side, så det er nok tvivlsomt, om myndighederne kan føre bevis for en misligholdelse.Fra 1991 bliver christianitternes brugsret til fristadens arealer og bygninger endda nedskrevet og formuleret som eviggyldig i den samarbejdsaftale, fristaden indgår med Forsvarsministeriet."De her vurderinger kan findes blandt myndighedernes bilag helt frem til 2003. Der kommer der pludselig andre boller på suppen, fordi en 'kvik' embedsmand - eller hvem det nu var - får den tanke, at staten én gang for alle kan sætte sig ud over disse tilsagn med en helt ny lov, der om man så må sige ikke ser sig bagud. På kort sigt er det nærmest genialt, fordi staten øjensynlig slipper for at forholde sig til alle de tidligere vurderinger, men på længere sigt er det langt fra så genialt. Fordi man får Folketinget til at afgøre et problem, som rettelig hører ind under domstolene: Har Christiania misligholdt deres brugsret - ja eller nej? Når man i stedet får Folketinget til med en ny lov at afgøre det spørgsmål, så er der desuden tale om ekspropriation."Ifølge Foldschack har christianitterne senest med den såkaldte rammeaftale fra 1991 opnået en evig brugsret til fristaden - og den kun ophæves, hvis beboerne misligholder den."Og jeg er ikke i tvivl om, hvad de tre landsretsdommere vil mene, når de med start den 3. november får forelagt sagen: De vil erklære, at statens opsigelse af brugsretten er ugyldigt."- Og hvis det ikke går sådan?"Så bliver sagen kæret til Højesteret."Hår i suppenDa Slots- og Ejendomsstyrelsen ved direktør Carsten Jarlov forleden vendte tommelfingeren ned til christianitternes tilbud, bl.a. med den begrundelse, at christianitterne er besværlige at have med at gøre, så afslog styrelsen den hånd, som christianitterne ifølge Foldschack havde strakt sig uhyre langt for at række frem."For første gang havde beboerne tilbudt at betale en markedsbestemt husleje, og ikke bare en brugsleje. De havde for første gang tilbudt, at der skulle etableres et uafhængigt kontrolorgan, der kunne tilse, at boligtildelingen skete efter åbne og gennemskuelige principper. De havde for første gang tilbudt at frilægge to af bastionerne på voldanlægget for bygninger og på meget kort sigt fjerne ni huse og et antal bygninger. Efter min mening er det russisk roulette at sige nej, så hvorfor gjorde staten dog det?"- Ja, hvorfor?Igen leder Foldschack efter den rigtige formulering:"Regeringen har koncentreret sig om at lede efter hår i suppen frem for at se de åbninger og bevægelser, der har fundet sted på Christiania."- Og hvorfor har de det?"Sagens største problem er, at det er delegeret ned til en styrelse. Og det har den begrænsning, at styrelsen er for langt væk fra den politiske beslutningsproces, og derfor trækker styrelsen en række forkerte beslutninger."
