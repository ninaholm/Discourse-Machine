Kjærum får EU-toppost



 Morten Kjærum, som er direktør for Institut for Menneskerettigheder, blev i går udnævnt som chef for EU's ny Agentur for Grundlæggende Rettigheder. Den 50-årige Kjærum meddeler, at han har fået stillingen i det nye agentur, der opstår som en styrket udgave til afløsning af Det Europæiske Center for Overvågning af Racisme og Fremmedhad (EUMC). Ifølge menneskeret.dk siger Kjærum, at "det bliver en meget spændende opgave at bygge det nye agentur op. Det vil dreje sig om monitorering, implementering af EU's Menneskerettighedscharter og om at skabe synergi mellem den nye institution og en række netværk af aktører i medlemslandene". 

