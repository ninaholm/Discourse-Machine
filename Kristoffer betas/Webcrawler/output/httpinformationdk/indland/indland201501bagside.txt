BAGSIDEN: Snapsen i skattely
Debatten om skattely er rykket helt ind på Christiansborg efter, at det er kommet frem, at Meyers Kantiner, som forpagter Snapstinget og andre kantiner på Borgen, benytter sig af skattely. For kan politikere stille sulten hos den slags virksomheder?


Ja, det kan jeg godt. Fordi jeg er sulten!&laquo;By-, bolig- og landdistriktsminister Carsten Hansen (S) var helt klar i mælet, da han forleden mødte Ekstra Bladet TV på vej ind i Snapstinget &ndash; kantinen på Christiansborg &ndash; for at skulle indtage sin frokost.Nu hører det til sjældenhederne, at politikerne bliver spurgt om, hvorfor de spiser, hvor de spiser, men det var alligevel interessant at se, hvor mange politikere der ville benytte sig af kantinerne på Christiansborg forleden. Ekstra Bladet havde nemlig samme morgen afsløret, at Claus Meyers selskab &ndash; L+M Holding &ndash; er ejet af en kapitalfond &ndash; IK Investment. Og kapitalfonden bruger et selskab i Luxembourg til at stå for kapitalfondens ejerandel på 55 procent af selskabet. Claus Meyer og en række andre investorer står for den restende del af ejerandelene.Så hvordan ville smagen være i munden hos politikerne efter den afsløring? For er der noget, politikere ikke bryder sig om, er det skattely! Men når sulten er størst, såå ... Carsten Hansen var i hvert fald ikke den eneste politiker fra partier, der har harceleret mod skattely, som slugte principperne for at stille sulten.I Ekstra Bladet TV var Enhedslistens Per Clausen og Lars Dohn ude efter et par stykker smørrebrød fra skattelykantinen. Sidstnævnte forklarede sig dog med, at han havde en brækket arm og derfor ikke kunne smøre madpakke. Tidligere samme morgen havde Per Clausen ellers på Twitter skrevet, at &raquo;ikke acceptabelt at Folketingets kantine er krøbet i skattely. Jeg tager sagen op i Præsidiet.&laquo;Enhedslistens gruppeformand, Stine Brix, kunne senere samme dag over for Ekstra Bladet TV forsikre, at Enhedslistens brug af kantinen vil blive diskuteret på et kommende gruppemøde:&raquo;Det må vi diskutere i Enhedslisten. Jeg tror, det bliver svært at finde en anden kantine herinde, for der er jo ikke andre end Meyers,&laquo; forklarede hun.SF&rsquo;s Lisbeth Bech Poulsen overvejede også, hvor hun fremover skulle spise frokost:&raquo;Hvis det viser sig, at pengene havner i et skattelyland, så får jeg en dårlig smag i munden. Så må man jo smøre sig sin egen madpakke,&laquo; sagde hun til Ekstra Bladet TV.Skatteordfører for Det Radikale Venstre, Nadeem Farooq, spiser dog fortsat gerne i Snapstinget:&raquo;Der er ikke noget i vejen med, at en kantine er ejet af en kapitalfond. Kapitalfonde gør jo mange gode ting. Men det er klart, at jeg foretrækker, man betaler den skat, man skal,&laquo; sagde han til Ekstra Bladet TV.Det er hans tidligere partiformand, Margrethe Vestager, der som EUs konkurrencekommissær skal forsøge at finde løsninger til, hvordan man kan undgå skattely-konstruktionerne. Med de knurrende maver fra Borgen in mente, må hun gerne skynde sig lidt.
