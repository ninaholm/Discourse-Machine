Region Hovedstaden
Den socialdemokratiske legende, Vibeke Storm Rasmussen, genopstiller ikke, og i stedet er det Sophie Hæstorp Andersen, der er udset til at løfte arven. Men Venstres Martin Geertsen forsøger at ødelægge den socialdemokratiske tronfølge


Traditionelt plejer der ikke at være den store spænding om, hvem der bliver regionsrådsformænd. Venstre har Region Syddanmark, mens Socialdemokraterne sidder tungt på resten af landet.Men ved sidste kommunalvalg skabte den daværende SF’er, Andreas Røpke, et drama uden lige i Region Hovedstaden, da han konstituerede SF med de borgerlige partier for at vælte socialdemokratiske Vibeke Storm Rasmussen, som har været amtsrådformand og senere regionsrådsformand siden 1992.Den aftale varede kun få dage, før SF trak sig fra aftalen og i stedet bakkede Vibeke Storm Rasmussen op. Men efter dette valg træder den socialdemokratiske legende, Vibeke Storm Rasmussen, tilbage, og det forsøger Venstre at udnytte ved at udfordre den socialdemokratiske dominans i Region Hovedstaden.Partiets hovedstadsordfører på Christiansborg, den tidligere københavnske borgmester Martin Geertsen, udfordrer socialdemokratiske arvtager Sophie Hæstorp Andersen. Løbet bliver formentlig tæt, og det kan pludselig give den radikale spidskandidat, Charlotte Fischer, en central rolle, når formandsposten skal besluttes.
