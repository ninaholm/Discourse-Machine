Fødende kvinder flyttes fortsat
Selvom regionsformand Sophie Hæstorp Andersen (S) før har understreget, at et tiltag i Region Hovedstaden, der trådte i kraft i december, vil forhindre, at kvinder bliver overflyttet undervejs i en fødsel, viser et nyt notat, at overflytningerne fortsat sker. ’En skandale,’ siger Konservative
Det kan gå ud over sikkerheden, at kvinder flyttes mellem hospitaler, efter deres fødsel er gået i gang.

Fødende kvinder bliver fortsat flyttet fra et hospital til et andet under fødslen. Det viser et notat, som Region Hovedstaden har lavet, efter Information har afdækket, at et stigende antal fødende kvinder i 2014 blev overflyttet fra et hospital til et andet &ndash; ikke på grund af komplikationer, men på grund af personale- og pladsmangel på det hospital, hvor kvinden oprindeligt var sat til at føde.Formand for Regionsrådet i Region Hovedstaden Sophie Hæstorp Andersen (S) har ellers tidligere understreget, at de nye normeringer for de fire store fødesteder i Region Hovedstaden, der trådte i kraft i december 2014, vil sætte en stopper for problemet.Men notatet viser altså &ndash; trods omrokeringerne fra december 2014 &ndash; at overflytningen af kvinder i fødsel fortsat finder sted, og det er stærkt kritisabelt, mener Lene Kaspersen, der sidder i Regionsrådet for de Konservative og i Region Hovedstadens sundhedskoordinationsudvalg.&raquo;At fødende kvinder fortsat flyttes er en skandale. Det værst tænkelige tidspunkt at blive overflyttet er under en fødsel &ndash; det kan man ikke tillade sig,&laquo; siger Lene Kaspersen.Alene i januar og februar 2015 blev minimum 16 kvinder bedt om selv at tage til et andet hospital, mens de var i gang med at føde på grund af pladsmangel. Tallet dækker over de såkaldte omvisiteringer på Hvidovre og Herlev hospital, mens Rigshospitalet, der sidste år stod for et stort antal omvisiteringer, ikke har nogen opgørelser over 2015 og derfor ikke er medregnet i opgørelsen.Også Enhedslistens gruppeformand i Region Hovedstaden, Susanne Langer, er kritisk.&raquo;Det er dybt kritisabelt, at kvinder i fødsel fortsat risikerer at blive kostet rundt med. Problemet er, at der ikke er ressourcer nok på fødeafdelingerne, og at pengene allokeres forkert,&laquo; siger Susanne Langer.&raquo;Det handler om hele tilgangen til fødeområdet, hvor en læge- og sygeliggørelse af graviditeter lægger et alt for voldsomt pres på fødeafdelingerne. Dét medfører ringere fødselsoplevelser. Man bør hellere oplyse mere om muligheden for at føde hjemme, hvor fødslen ikke er styret af en stram vagtplan,&laquo; uddyber Susanne Langer.FødselsrokadeTilbage i august 2014 besluttede Regionsrådet at gennemføre en &raquo;rokade af optageområderne for de fire store fødesteder&laquo; i Region Hovedstaden for at komme problemet med omvisiteringer til livs. Rokaden, der trådte i kraft i december 2014, betyder, at optageområderne for gravide kvinder er ændret, så blandt andet Rigshos-pitalet i år modtager færre kvinder, mens Nordsjællands Hospital, der har haft problemer med for få fødende kvinder, får tildelt flere gravide kvinder. Desuden betyder rokaden, at Amager og Hvidovre Hospital alene de første seks uger af 2015 har henvist 297 gravide kvinder til blandt andet Nordsjællands Hospital.Men formand for Jordemoderforeningen Lillian Bondo understreger, at det kan have store konsekvenser at flytte rundt på en kvinde i et fødselsforløb.&raquo;Det kan gå ud over patientsikkerhed og kvalitet, for gode veer er afhængige af tryghed og ro. Så er der uvished og opbrud i et fødselsforløb, kan det true den rolige fødsel, der er den bedste måde for et barn at komme til verden på,&laquo; siger hun.Desuden påpeger Lillian Bondo, at den gode fødsel betaler sig i et sundhedsperspektiv.&raquo;Der er vundet et kæmpemæssigt sundhedsforspring ved at sikre en tryg og rolig fødsel, som danner et godt grundlag for en tæt tilknytning mellem forældre og barn helt fra starten. Det er nødvendigt at afsætte flere ressourcer til området for at komme problemet til livs,&laquo; siger hun.Overblik ikke nokRegion Hovedstaden henviser til, at en &raquo;fælles visitation for fødsler&laquo; i Region Hovedstaden træder i kraft i marts for at afhjælpe problemet. Det betyder, at fødeafdelingerne modsat i dag vil få mulighed for at få et samlet overblik over antallet af gravide i regionen, ligesom de vil kunne få et overblik over, hvilke fødeafdelinger der er fyldt op, og hvilke der ikke er.Men ifølge Lene Kaspersen er den model ikke tilstrækkelig til at skabe ordentlige forhold for en fødende.&raquo;Det tiltag afhjælper ikke normeringen. I stedet skal der ressourcer til for at skabe trygge og rolige forhold. Man kunne med fordel genåbne fødeafdelingen på Gentofte Hospital,&laquo; siger hun. Der findes ikke nogen samlet opgørelse over antallet af omvisiteringer af fødende kvinder på landsplan, men SF&rsquo;s sundhedsordfører, Özlem Cekic, har bedt sundhedsminister Nick Hækkerup (S) om at komme med en redegørelse over problemets omfang.Sophie Hæstorp Andersen (S) vil ikke kommentere sagen, før Regionen kender årsagen til de forsatte omvisiteringer.
