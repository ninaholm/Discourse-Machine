Videbæk forlader Kristendemokraterne



 Kristendemokraternes politiske profil Tove Videbæk forlader partiet. Det oplyser hun søndag eftermiddag i en pressemeddelelse.
Kristendemokraternes formand Bodil Kornbek har beskyldt Videbæk for at være illoyal, efter hun flere gange har lagt afstand til partiledelsen, som udstikker en kurs væk fra traditionelt kristne. Kornbek krævede en loyalitetserklæring fra Videbæk, hvilket hun afviste for to uger siden. Det fik Kornbek til at konkludere, at Videbæk ekskluderede sig selv. 
ritzau 

