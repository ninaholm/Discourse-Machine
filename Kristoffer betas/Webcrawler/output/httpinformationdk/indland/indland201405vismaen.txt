Vismænd forudser markant økonomisk vendepunkt
Både vismænd og regeringen ser optimistisk på den økonomiske udvikling. Stabili- sering af gældskrisen og et ’ophobet’ potentiale i privat- forbruget vil øge vækst og beskæf-tigelse, og derfor er der ikke brug for at ændre på den økonomiske politik, mener vismændene


Efter tre års stilstand går det klart fremad i dansk økonomi, og der er berettiget grund til tro, at både væksten og beskæftigelsen stiger markant i de kommende år. Det mener de økonomiske vismænd, der i går præsenterede deres halvårlige vurdering af dansk økonomi.»Vi har lagt en meget positiv prognose frem, som indebærer en stor stigning i beskæftigelsen,« siger overvismand Hans Jørgen Whitta-Jacobsen. Dermed lægger vismændene sig i sporet fra regeringen, der mandag præsenterede sit seneste skøn for den økonomiske udvikling.»Det korte af det lange er, at der endelig er tegn på forår i dansk økonomi,« sagde økonomi- og indenrigsminister Margrethe Vestager mandag ved præsentationen af Økonomisk Redegørelse.Vismændene vurderer, helt på linje med regeringen, at væksten i år vil stige med omtrent 1,4 pct. mod 0,4 pct. sidste år. Kigger man længere frem vurderer vismændene, at væksten kan stige til 2,0 pct. næste år og op mod 2,4 pct. i 2016, hvilket er »klart højere« end den normale, strukturelle vækst. Produktionen er aktuelt fire procent under en neutral økonomisk situation, og beskæftigelsen 90.000 personer lavere, men det spænd vil gradvist blive mindre i de kommende år, vurderer vismændene.Privatforbrug og gældskriseDer er særligt to faktorer, der gør regeringen og vismænd optimistiske. Under den økonomiske krise har de danske husholdninger skruet kraftigt ned for, hvor meget der forbruges af hver tjente krone, og i stedet bliver der sparet væsentligt mere op. Det gør, at der er et »ophobet« indenlandsk efterspørgselspotentiale, som vismændene vurderer vil slå igennem i øget privatforbrug og dermed øget vækst.Samtidig er der sket en stabilisering af den europæiske gældskrise, som medvirker til, at Danmarks største samhandelspartnere, der også er de lande, der geografisk ligger nærmest, er inde i en positiv økonomisk udvikling.Hidtil har gældskrisen holdt efterspørgslen tilbage både internationalt og i Danmark, og »en væsentlig grund til nu at være mere optimistisk er, at statsgældskrisen er kommet meget mere under kontrol«, siger Hans Jørgen Whitta-Jacobsen.Vismændenes vurdering er, at stigningen i det private forbrug vil blive større, end det regeringen forventer. Omvendt er regeringen lidt mere optimistisk omkring eksporten, hvilket samlet set gør, at vækstskønnene for 2014 og 2015 bliver identiske.Selv om Hans Jørgen Whitta- Jacobsen erkender, at det er svært at spå om, hvornår og hvor kraftigt det, han kalder »normaliseringen« af privatforbruget, bliver, så siger han samtidig:»Vi ved bare, at på et eller andet tidspunkt kommer der et vendepunkt, og vi mener godt, at det kan blive et ret markant vendepunkt.«I forhold til den økonomiske politik vurderer vismændene, på linje med regeringen, at finanspolitikken både i 2014 og 2015 bevæger sig ganske tæt på de grænser, der er fastsat i budgetloven og i EU’s stabilitets- og vækstpagt.Vismændene vurderer samtidig, at »den planlagte, gradvise opstramning af finanspolitikken de kommende år er fornuftigt afstemt med den forventede konjunkturudvikling«.Med andre ord mener vismændene altså, at den planlagte neddrosling af det høje niveau af offentlige investeringer er rigtig, og at regeringen derfor hverken bør bruge flere eller færre penge, end der allerede er lagt op til.Bankøkonom er enigOgså blandt bankøkonomerne genfinder man optimismen. Danske Banks cheføkonom, Steen Bocian, forklarer, at han er »rimelig enig i det overordnede billede«, som de to prognoser tegner.Han er ikke meget for at tale om et egentligt opsving endnu, »det er et ord, jeg selv forbinder med noget bedre end det, jeg synes, der er tale om«.Men han deler Margrethe Vest-agers opfattelse af, at der er forårstegn i dansk økonomi, selv om »vi mangler at få beviset på, at frosten har sluppet jorden«.»Der er tegn til, at det går bedre, men vi mangler stadig at se det i rigtigt hårde data,« forklarer Steen Bocian.Også Danske Bank vurderer, at privatforbruget og eksporten bliver de afgørende faktorer for, hvor meget væksten og beskæftigelsen kommer til at stige. Danske Bank tror ikke, at privatforbruget kommer til at stige helt så meget, som vismændene forventer, men »så er vi til gengæld lidt mere optimistiske omkring eksporten, og så ender vi med stort set den samme overordnede vækst«.
