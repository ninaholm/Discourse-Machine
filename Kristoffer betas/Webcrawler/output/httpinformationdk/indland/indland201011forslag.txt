Forslag om tilbagebetaling af SU strider mod EU-retten
Forslaget om at lade danske kandidater betale en del af deres SU tilbage, hvis de rejser væk fra Danmark, harmonerer ikke med EUs ret til fri bevægelighed, mener ekspert


Der tegner sig et flertal uden om regeringen i bestræbelserne på at få danske studerende til at blive her i landet. Både DF, Socialdemokraterne og SF taler varmt for at lade de kandidater, der forlader Danmark for at arbejde i udlandet, betale en del af SUen tilbage. Argumentet er, at det vil modvirke hjerneflugt.Hvis nyuddannede kandidater bosætter sig i udlandet op til fem år efter endt uddannelse, vil de skulle betale 130.000 kroner tilbage til den danske stat.Lynn Roseberry, der er lektor i EU-arbejdsret på Copenhagen Business School (CBS), mener, at forslaget kan stride imod EUs regler om arbejdskraftens fri bevægelighed.»130.000 kroner er et stort beløb, som kan virke som en forhindring for nyuddannede i at rejse ud og arbejde i andre EU-lande, derfor kan det ses som en restriktion på den fri bevægelighed,« siger Lynn Roseberry.Hele det europæiske samarbejde er bygget op om arbejdskraftens fri bevægelighed. Tanken er at fremme arbejdsmarkedet, ved at EUborgere frit kan bosætte sig og arbejde inden for EU. Lynn Roseberry tvivler på, at argumenterne for forslaget  nemlig at holde på de højtuddannede  vil holde i EU-retten.»At holde fast på danske nyuddannede er en meget snæver måde at fastholde højtuddannet arbejdskraft på. Man kunne jo også gøre mere at tiltrække flere udenlandske højtuddannede, derfor kunne målet med forslaget opfattes som ikke legitimt,« siger Lynn Roseberry.Dansk Industri imodSocialdemokraterne og SF har tidligere foreslået tilbagebetaling af SU for kandidater, der rejser udenlands og bakker da også DFs udspil op. Uddannelsesordfører Marlene Harpsøe (DF) mener, at partierne må se på, om forslaget strider imod EU-retten under de kommende SU-forhandlinger.»Jeg tror, at især VK har en interesse i, at det ikke strider mod EU-retten. Men vores standpunkt er, at det ikke gør det. Vi tvinger dem ikke til at blive, men siger, at hvis de har fået en gratis uddannelse og SU, så synes vi, at det er fair, at de skal betale en del tilbage, hvis de rejser ud,« siger Marlene Harpsøe.Hun mener, det er nødvendigt at holde på de nyuddannede, hvis Danmark skal være førende på de kloge hoveder og velfærdssamfundet skal bestå fremover.Dansk Industri er dog imod forslaget.»Forslaget rammer en masse unge, som får ansættelse i globale virksomheder. Det kan ikke være meningen. Man bør overveje en form for deltagerbetaling, men det er meget selektivt kun at vælge dem, der tager til udlandet,« siger Charlotte Rønhof, forskningspolitisk chef i Dansk Industri til Ritzau.Hvis Danmark i stedet indfører en begrænset brugerbetaling for undervisning på universiteter og højere læreanstalter, så omfatter betalingen også EU-borgere, som nu får en gratis uddannelse i Danmark, påpeger Charlotte Rønhof.
