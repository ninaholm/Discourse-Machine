Etisk Råds arbejdsgruppe: Forsk løs i det nye kød
Formand for Etisk Råds arbejdsgruppe for Natur, Miljø og Fødevarer, Rikke Bagger Jørgensen, ser flere fordele end ulemper ved kød dyrket på stamceller


Udsigten til, at forskerne kan dyrke kød ved brug af stamceller, frembringer ikke dybe panderynker hos formanden for Etisk Råds arbejdsgruppe for Natur, Miljø og Fødevarer, Rikke Bagger Jørgensen.»Jeg har ikke mange etiske forbehold. Man kan synes, det er utiltalende og unaturligt, men der er meget, der tæller på plussiden,« siger hun og nævner dyrevelfærd og klimahensyn.»Vi står over for at skulle bespise en langt større verdensbefolkning med kød. Vækstøkonomierne vil simpelthen forlange meget mere, end de gør i dag.«Rikke Bagger Jørgensen betoner, at forskningen endnu er i sin vorden.»Man kan ikke være sikker på, at teknologien vil være god nok til at sikre, at vi med stamcellekød kan producere fødevarer, der er både billigere og mere energi- besparende, end den konventionelle produktion. Tiden vil vise, om teknologien lever op til forventningerne.«Hvad optræder på minussiden?»Når du spørger folk, hvorfor de vælger fødevarer, som de gør, lyder svaret, at man går efter det naturlige. Bl.a. derfor er man ikke så glad for eksempelvis gensplejsede fødevarer. Og så ved man endnu ikke, om der kan være sideeffekter på sundheden på grund af det næringssubstrat, cellerne skal gro i.«Tilbage på plussiden finder Rikke Bagger Jørgensen dog også, at man ved ind- tagelse af stamcellekød formodentlig kan undgå sygdomme overført fra dyr til mennesker, eksempelvis salmonella.»Der er altså rigtig mange plusser. Men man skal måske ikke kalde produktet for kød.«Så det er et område, der er værd af forske i?»Ja, for der er et enormt behov for at skaffe føde- varer.«Men vi kan jo bare spise vegetarisk?»Jo, men du får svært ved at overbevise folk i Indien, Kina og Pakistan om, at de ikke må få adgang til kød, som de vestlige lande har og har haft. Vi bør forsøge at spise mere vegetarisk, og danskerne er sammen med USA den nation i verden, der spiser mest kød. Hvis vi alle kunne skære ned på forbruget, ville man nå langt både på klima-, miljø- og sundhedssiden.«Men det er svært at ændre folks holdninger, påpeger Rikke Bagger Jørgensen:»Det kræver i hvert fald nogle trendsættere. Nogle af de gode kokke kunne måske går foran  eller politikere, der har mands- eller kvindemod.«Alligevel bør politikerne vise vilje til at finansiere forskningen i stamcellekød, mener Rikke Bagger Jørgen-sen, som betoner, at Etisk Råd ikke har drøftet sagen:»Men jeg synes personligt, at det er godt at forske i alternative metoder. Det er brugbart at finde ud af, om stamcellekødet er noget, vi kan bruge.«
