Ibrahim var den første, der fik ulovligt afslag
Ibrahim Abdulrahman fra Korsør fik ulovligt afslag på statsborgerskab i januar 2004. Afslaget kom fra ministeriet, mens Bertel Haarder var minister
Ibrahim Abdulrahman er 23 år og statsløs. Han var den første unge statsløse, der fik afslag på dansk statsborgerskab i strid med konventionerne.

Otte år skulle det tage, før Ibrahim Ayoub Abdulrahman fra Korsør i december 2010 endelig fik det statsborgerskab, som han første gang søgte om i 2002.Gang på gang i løbet af de otte år søgte han om statsborgerskab, men gang på gang fik han afslag.Afslagene til Ibrahim skal ses på baggrund af, at han er født og opvokset som statsløs i Danmark. Derfor har Ibrahim lige siden december 1986, hvor han kom til verden på Hvidovre Hospital, haft en konventionsbeskyttet ret til at få dansk statsborgerskab - først i henhold til FN&#39;s Børnekonvention og dernæst i henhold til FN&#39;s konvention om statsløshed.Ibrahim er så vidt vides den statsløse, der tidligst har fået afslag på statsborgerskab. Information bringer her hans historie, som Ibrahim husker forløbet.Bold mod kriminalitetI september 1986, da Ibrahim Abdulrahmans forældre kom til Danmark som statsløse palæstinensere fra Libanon, var hans mor gravid i sjette måned. Først boede familien i Fredensborg, men da Ibrahim var færdig med sjette klasse, flyttede familien til Korsør, hvor han gik i Birkemoseskolen til niende klasse. Efter folkeskolen arbejdede Ibrahim bl.a. på Junckers Savværk og som postbud i Korsør. Nu går han på VUC for at uddanne sig til socialpædagog. I Korsør har Ibrahim været med til at stifte en ungdomsklub for både unge indvandrere og danskere, der vil spille fodbold.&raquo;Der er for mange unge mennesker, som ikke har noget at lave, og så laver de noget lort i stedet. Nu har de klubben, hvor de kan bruge deres tid,&laquo; som han siger.Ulovlige afslag på stribeFør Ibrahim fyldte 16 år, søgte hans mor på hans vegne om statsborgerskab til ham. Men den 30. januar 2004 besluttede ministeriet at udsætte behandlingen af Ibrahims ansøgning: &raquo;Personer under 18 år kan normalt ikke få dansk indfødsret, medmindre én af forældrene samtidig søger,&laquo; som ministeriet skrev - selv om Ibrahim som statsløs, der er født og opvokset i Danmark, i henhold til FN&#39;s Børnekonvention havde ret til statsborgerskab, bare han søgte om det inden sit 18. årIbrahim erindrer, at han søgte endnu en gang, da han var fyldt 17 år. Igen fik han afslag. I efteråret 2004 genoptog Integrationsministeriet af egen drift hans sag, men i april 2005 fik Ibrahim igen afslag: &raquo;De kan ikke blive dansk statsborger nu&laquo;, &gt;skrev ministeriet ganske kortfattet.&raquo;Jeg følte, jeg var i en rigtig møgsituation,&laquo; husker Ibrahim.Han har søgt om permanent opholdstilladelse, som han skal, da han fyldte 18. Til sin overraskelse fik han kun en tidsbegrænset opholdstilladelse gældende i to år. Og når Ibrahim ikke havde en tidsubegrænset opholdstilladelse, kunne han ikke blive statsborger. Derfor forsøgte han flere gange at få ændret den tidsbegrænsede opholdstilladelse, men forgæves. Han kunne kun få opholdstilladelse for to år ad gangen, og selv om han ledte på Integrationsministeriets hjemmeside, var der ingen forklaring: &raquo;Jeg sad sammen med mine søskende og gennemtrawlede nyidanmark.dk, men der var intet om statsløse,&laquo; siger Ibrahim.Endelig på lovenI december 2008 kontaktede Ibrahim så en advokat i København. Og først nu så det ud til, at der ville ske noget. Advokaten ringede til myndighederne, og kort tid efter modtog Ibrahim endnu et ansøgningsskema.&raquo;Advokaten sagde, at han var sikker på, at jeg nok skulle få statsborgerskab,&laquo; erindrer Ibrahim.Advokat Niels Henrik Christensen siger til Information, at han udmærket kendte til FN&#39;s konvention fra 1961 om statsløshed, da Ibrahim opsøgte ham.&raquo;Jeg har jo undervist i udlændingeret på universitetet,&laquo; som han siger.Ibrahim udfyldte endnu en gang ansøgningsskemaet og sendte det til ministeriet. Men inden han fik svar, modtog han i februar 2010 endnu et brev fra ministeriet. Her skrev ministeriet, at man efter en gennemgang af behandlingen af ansøgninger om statsborgerskab var blevet opmærksom på, at ansøgninger fra unge statsløse var &raquo;sket i overensstemmelse med de almindelige retningslinjer&laquo; - dvs. at man havde set bort fra FN-konventionen om statsløshed.I december 2010 vedtog Folketinget et lovforslag om meddelelse af indfødsret.Efter otte års forgæves ansøgninger kom Ibrahim som en af 35 statsløse på loven.For nylig fik han sit pas, og i slutningen af måneden er han indkaldt til session.
