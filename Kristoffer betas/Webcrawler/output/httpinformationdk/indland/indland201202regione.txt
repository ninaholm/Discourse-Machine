Regionerne: Nye regler kan få patienter til at fravælge behandling
Hvis Sundhedsministeriet giver kommunerne adgang til  data om den enkelte borgers sundhedstilstand, vil personfølsomme oplysninger kunne misbruges, advarer  Danske Regioner


Danske Regioner er bekym-rede over udsigten til, at Sundhedsministeriet nu vil give kommunerne adgang til personfølsomme oplysninger om borgernes sundhedstilstand, når oplysningerne ikke er nødvendinge i behandlingsøjemed, men skal bruges til statistiske analyser eller forbedret kommunal planlægning af sundhedsindsatsen.Regionerne påpeger, at der vil være en øget risiko for misbrug, »hvis en bredere personkreds får adgang til de personfølsomme oplysninger«, som de skriver i et høringssvar til Sundhedsministeriet. For hvis der blandt borgerne opstår »mistillid til regionernes og kommunernes evne til at håndtere personfølsomme oplysninger«, kan det »i værste fald« medføre, at »patienter fravælger behandling på grund af frygt for, at oplysningerne bliver spredt«.Dermed er Danske Regioner enig med Etisk Råd, Datatilsynet, Lægeforeningen og Forbrugerrådet, der som tidligere beskrevet i Information har kritiseret tiltaget, efter Sundhedsministeriet tidligere på måneden sendte et cirkulære i høring, der skal muliggøre kommunernes udvidede adgang til sund-hedsoplysningerne.Danske Regioner kommer også med et bud på, hvordan en spredning af oplysningerne kan undgås. Regionerne, som i forvejen har givet udvalgte medarbejdere adgang til personfølsomme sundhedsoplysninger og har etableret procedurer til at sikre oplysningerne, skriver:»Regionerne så gerne en anden løsning, hvor kom-munerne beder regionerne om at ’berige’ data og levere dem tilbage i anonymiseret form til kommunerne (...). På den måde sikres det, at personfølsomme data ikke i vidt omfang bliver udbredt.«For selv om Sundhedsministeriet i bekendtgørelsen har strammet op på betingelserne for, hvordan de personhenførbare oplysninger skal udveksles, så er det ikke nok, vurderer Danske Regioner: »De formelle betingelser forhindrer ifølge Danske Regioner ikke muligheden for misbrug, når oplysningerne er udvekslet«, som man skriver i høringssvaret.Til gengæld skriver Kom-munernes Landsforening i sit høringssvar, at »KL er meget tilfreds med, at kommunerne med forslaget får adgang til personhenførbare oplysninger.«KL foreslår også at udvide den kreds, som skal have adgang til personhenførbare oplysninger, så også KL får muligheden. Begrundelsen er, at »KL udarbejder en række analyser for og om kommunernes indsats.«
