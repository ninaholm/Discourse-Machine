Ingen politisk løsning til gymnasieelever



 Gymnasieelever på 13 gymnasier, der truer med at boykotte eksamen og dermed sætte studenterhuen på spil, får ingen politisk håndsrækning, skriver Politiken. De studerende mener, at deres retssikkerhed er usikker i det tværfaglige fag, almen studieforberedelse, fordi underviseren repræsenterer det ene fag og censor det andet. Dermed kan censor ikke garantere, at underviserens bedømmelse er rimelig. Nanna Westerby, uddannelsespolitisk ordfører for SF havde indkaldt forligspartierne bag gymnasiereformen til krisemøde onsdag formiddag, men det kom der ikke meget ud af. "Vi havde foreslået, at eksamen i almen studieforberedelse ikke skulle tælle i år, men det var der ikke stemning for på mødet," sagde Nanna Westerby, der dog fik medhold i, at der skulle føres skærpet tilsyn med årets studentereksamener. 

