Det varmeste årti nogensinde



 2000-2009


2009 er sandsynligvis det femtevarmeste år, man har målt, og perioden 2000-2009 bliver det varmeste årti, siden man begyndte at måle temperaturer midt i 1800-tallet.Det oplyste Verdens Meteorologiske Organisation (WMO) i går på et pressemøde i Bella Center.
»Vi befinder os i en tendens med opvarmning, det er der ingen tvivl om. Men varmen fordeler sig ikke jævnt. Vi vil stadig få meget kolde vintre nogle steder og mere varme over oceanerne og de nordlige breddegrader,« sagde WMO's generalsekretær, Michel Jarraud.
Ifølge WMO's data er 2009 omkring 0,44 grader varmere end gennemsnittet fra referenceperioden fra 1961 fra 1990. De højere gennemsnitstemperaturer i år blev registreret på de fleste kontinenter. Kun USA og Canada oplevede koldere vejr end normalt. Til gengæld synes 2009 i store dele af det sydlige Asien og det centrale Afrika at være det varmeste år i nyere tid. 	                    ritzau

