Pris for nanoforskning



Professor Flemming Besenbacher fra iNANO-centret på Aarhus Universitet har modtaget Grundfosprisen, der er på en million kroner. Flemming Besenbacher får prisen som anerkendelse for sin store forskningsmæssige indsats inden for materiale- og overfladefysik samt nano-teknologi og nanoscience.Besenbacher er leder af iNANO-centret ved Aarhus Universitet. Centret markerer sig som et af verdensførende forskningscentre inden for nanoteknologi. Centret danner ramme om et samarbejde mellem forskere fra fysik, kemi, molekylærbiologi, biologi, ingeniør-videnskab og medicin, som samlet udgør et unikt forskningsmiljø af international karat.Hovedparten af iNANO-aktiviteterne foregår på Aarhus Universitet, men centrets forskning finder også sted på Aalborg Universitet og i større industrivirksomheder rundt om i Danmark. Forskerne ved iNANO har markeret sig stærkt med artikler hvert år i de største internationale tidsskrifter som Science og Nature Materials. Forskergrupperne deltager i en række projekter under EU's rammeprogram for forskning, teknologi og udvikling.
