Sanktioner ses efter i sømmene
Nye sanktionsregler medfører, at kontanthjælpsmodtagere risikerer at miste støtten i tre måneder. Socialrådgiverne så derfor gerne en egentlig kulegravning af retssikkerheden i sanktionssystemet. Beskæftigelsesministeren mener dog, at retssikkerheden nu forbedres
Mette Frederiksen mener ikke, at kontanthjælpsreformen skærper sanktionerne for de stærkeste kontanthjælpsmodtagere, men derimod lemper dem for de svageste.

Partierne bag den nye kontanthjælpsreform vil holde øje med, at kontanthjælpsmodtagere ikke uretmæssigt mister kontanthjælpen som følge af de nye sanktionsregler. Fremover risikerer en kontanthjælpsmodtager nemlig at miste ydelsen i tre måneder. Og det skærper naturligt nok kravene til kommunernes administration af de nye sanktionsregler, mener beskæftigelsesminister Mette Frederiksen (S).&raquo;Der er jo en meget stor kommunal forskel på brugen af sanktioner. Og den forskel kan betyde flere ting: Dels et retssikkerhedsmæssigt problem for kontanthjælpsmodtageren og dels at sanktionerne ikke bruges efter hensigten&laquo; siger Mette Frederiksen.Det sker med henvisning til, at Ankestyrelsen over de kommende tre år skal udarbejde årlige &raquo;praksisundersøgelser&laquo; om anvendelsen af sanktioner i de enkelte kommuner.Senest har en undersøgelse fra Statsforvaltningen Midtjylland vist, at mange kommuner stopper kontanthjælpen til borgere, selv om lovens betingelser for at gøre det ikke er til stede. 95 procent af afgørelserne ville være blevet ændret eller hjemvist, hvis borgerne klagede.Formanden for Dansk Socialrådgiverforening, Majbrit Berlau, havde derfor håbet, at beskæftigelsesministeren brugte lejligheden til at iværksætte en egentlig kulegravning af sanktionsreglerne. Ifølge Majbrit Berlau skyldes problemet, at reglerne er &raquo;komplekse, bureaukratiske og procestunge&laquo; &ndash; hvilket alt sammen øger risikoen for fejl.Socialrådgivernes formand understreger dog, at Venstres snak om at &raquo;sætte foden ned over for Dovne Robert og hans ligesindede&laquo; &ndash; som partiets arbejdsmarkedsordfører Ulla Tørnæs udtrykker det &ndash; netop er meget snak.&raquo;Retorikken lægger jo op til, at det skal være mere barsk. Og det er barsk for en borger at få at vide, at du står uden kontanthjælp i tre måneder, medmindre du møder op hver dag. Men allerede i dag kanen borger blive pålagt en straksaktivering, og hvis de udebliver en dag, så trækker man i kontanthjælpen. Så man har vendt billedet lidt om: Nu siger man, at som udgangspunkt får du ikke noget, medmindre du møder op. Og i dag siger man, at som udgangspunkt får du noget, medmindre du ikke møder op. Så det er en stramning, hvor man i virkeligheden lægger an til en større mistillid,&laquo; siger Majbrit Berlau.Lad os få det kulegravetAlligevel støtter også Enhedslistens socialordfører, Finn Sørensen, en sådan egentlig kulegravning:&raquo;Der er jo meget, som tyder på, at sanktionerne bliver brugt i flæng. Og det er ikke rimeligt, da det handler om borgernes retssikkerhed. Så lad os få det kulegravet&laquo;.Ifølge de nye sanktionsregler risikerer såkaldte job- og uddannelsesparate kontanthjælpsmodtagere at miste retten til ydelsen, hvis de &raquo;gentagne gange&laquo; ikke står til rådighed for et job eller en uddannelse. I stedet får de tilbud om at møde op i jobcentret og der få penge for de dage, de kommer.&raquo;Det er dels en skærpelse af sanktionerne for de stærkeste kontanthjælpsmodtagere. Og dels en lempelse for de svageste. For sidstnævnte bliver det nemlig sådan, at man kun kan sanktionere, hvis det beror på en socialfaglig vurdering og for øvrigt har været i personlig kontakt med borgeren. Hvis man kan, så skal man overholde sine aftaler. Men hvis man for eksempel er psykisk syg eller er misbruger, så kan det være forklaring på, at man ikke kommer som aftalt, og så kan man ikke bare tage pengene fra folk som i dag,&laquo; siger Mette Frederiksen.
