Barnekroppen er et tempel
Danskerne vælger i stigende grad holdsport fra, når de motionerer. Idealet om en sund og flot krop er vigtigst, viser ny rapport. Det har givet vind i sejlene for den højintensive træningsform, Crossfit, som omkring 40.000 danskere dyrker. Successen er så stor, at grundlæggerne nu har startet et hold for børn helt ned i syvårsalderen
Danskerne vælger i stigende grad holdsport fra, når de motionerer. Idealet om en sund og flot krop er vigtigst, viser en ny rapport. Det har givet vind i sejlene for den højintensive træningsform, Crossfit, som omkring 40.000 danskere dyrker. Succesen er så stor, at grundlæggerne nu har startet et hold for børn helt ned i syvårsalderen

&raquo;Hvad skal man altid huske, når man laver et overhead squat, unger?&laquo; spørger instruktør Pernille Jespersen de fem drenge, som ikke er taget på vinterferie, men i stedet er mødt op til crossfit for børn i Den Hvide Kødby på Vesterbro i København.&raquo;Vi skal huske kosteskaftet i ryggen!&laquo; svarer de i kor.&raquo;Lige præcis! Og jeres fødder skal være solidt plantet i gulvet. Vi er jo ikke til ballet, vel?&laquo;Med en imaginær tube lim i hånden fæstner Pernille Jespersen en barnehæl til gulvet, så dens ejer kan udføre to perfekte squats med rank ryg og en lang træpind i udstrakte arme over hovedet. Hun kvitterer med en high five.Næste gang er det Bertrams tur. Han tripper på fødderne og vil gerne i gang med at brænde krudt af. Med sine 7,5 år er han formentlig den yngste crossfit-udøver i Danmark. Selvom han er stor af sin alder, fylder han ikke meget i underetagen af den gamle slagtehal, hvor Butcher&rsquo;s Lab har til huse. Væggene er beklædt med hvide klinker og plakater med bryske mixed martial arts-kæmpere, som viser muskler og knytnæver forud for en cage fight.Med koncentrationen lysende ud af øjnene løfter Bertram pinden op over hovedet, sætter sig en smule usikkert på hug med svajende arme og rejser sig igen. Det er ikke stilistisk perfekt, men instruktøren lægger ikke skjul på sin begejstring:&raquo;Hvor er du sej, Bertram! Godt gået!&laquo;Maskinen skal smøres korrektDanskernes idrætsvaner motiveres i stigende grad af sundhedshensyn og idealet om en sund og smuk krop. Vi løber og styrketræner som aldrig før og vælger holdsport som fodbold og håndbold fra. Det viser en rapport fra Idrættens Analyseinstitut, der udkom i sidste uge.Ifølge professor og idrætssociolog ved Syddansk Universitet Henning Eichberg understreger den, at drivkraften i danskernes motionsvaner i dag er tæt forbundet med samfundets dominerende sundhedsidealer &ndash; og disse idealer er dobbelttydige, forklarer Eichberg.&raquo;Danskernes stræben efter sundhed handler ikke kun om at leve længere, men også om at se godt ud. Man kan altså tale om en vis forfængelighed i folks motions- og sportsvalg.&laquo;Netop den form for sundhedsideal har givet den højintensive og krævende træningsform crossfit et rygstød. Træningsformen har på få år fået godt tag i danskerne, og i dag går 40.000 danskere til crossfit. Succesen er så stor, at folkene bag nu er begyndt at udbyde den krævende træningsform til børn helt ned i syvårsalderen. Henrik Sprechler var med til at bringe crossfit ud til de danske masser, da han sammen med makkeren Kenneth Dehn slog dørene op til Butcher&rsquo;s Lab i 2008. Siden udvidede de med Butcher&rsquo;s Garage i Valby, og fra februar 2012 kunne de udbyde crossfit til børn under 14 år.&raquo;Vi prøver at lære børnene, at de skal have en stærk krop. Man skal pleje sit tempel. Det handler om at sætte sig nogle mål med sin træning. Vi er ikke bodybuildere, så vi fokuserer slet ikke på, hvordan man ser ud. Crossfit-atleter vil bare være fucking stærke og løbe vildt hurtigt,&laquo; siger han.Derfor sværger de til paleo-diæten, der med sit udgangspunkt i stenaldermenneskets kost bandlyser forarbejdet sukker og skærer kraftigt ned på kornprodukter, ris og pasta med mere. Henrik Sprechler forsøger at påvirke børnene til at adoptere disse spisevaner. Det er aldrig for tidligt at bekymre sig om, hvad man spiser:&raquo;Hvis du kører i en Ferrari, hælder du selvfølgelig ikke skodbenzin på den. Det handler om at smøre maskinen korrekt. Vi er ikke fanatiske, og børn skal selvfølgelig have is og kage en gang imellem, men man skal lære dem, at de grundlæggende skal holde sig fra den hvide gift. Tænk på, hvor mange syge mennesker der er i Danmark. Hospitalsvæsnet kan slet ikke holde til det.&laquo;På Facebook-siden for børnecrossfit &ndash; mellem billeder af drenge og piger, som svinger med de såkaldte kettlebells og spænder deres muskler til ære for fotografen &ndash; kommer Butcher&rsquo;s derfor med en opfordring til forældrene:&raquo;&hellip;husk, at crossfit er meget andet end at hænge i pullup-stativet og være mega sej. Det er også sund mad og søvn. Så forældre, kan I ikke give lidt ekstra frugt, både tørret/friskt, groft brød, grøntsager med i skoletasken, når I nu har så seje unger, der crosser? Så skal vi nok sørge for, at det bliver omdannet til energi og muskler :-).&laquo;Børn kan mere, end man trorNår Pernille Jespersen instruerer børn i crossfit hver onsdag i Kødbyen, forsøger hun at indgyde dem selvtillid. Som gammel gymnast har hun selv oplevet tvivlsomme undervisningsmetoder med frygt som den primære motivation, så hun stræber i stedet efter at bringe legen ind i træningen.&raquo;Hos mig bliver børnene bekræftet i, at de er pisseseje, og at de kan en masse ting med deres krop. Hvis de bliver kropsbevidste i en tidlig alder, hjælper det dem i mange sammenhænge gennem resten af livet.&laquo;Denne kropsbevidsthed kan ifølge Pernille Jespersen overføres til en masse hverdagsgøremål og vil komme børnene til gode i deres voksenliv. Hun kalder det desuden en udbredt misforståelse, at crossfit skulle være for voldsomt for børn.&raquo;De har masser af styrke og mobilitet. De er endnu ikke faldet sammen som grå kontormus, men skal bare lære at styre deres lemmer. Derfor bygger jeg faktisk deres træning op på mere eller mindre samme måde som de voksnes.&laquo;Ifølge Pernille Jespersen er det sundt for børn såvel som for voksne at blive presset lidt en gang imellem. Grænser skal nedbrydes, men det skal selvfølgelig altid ske på en kærlig måde.&raquo;Man skal huske, at børnene ikke er små voksne, så jeg presser dem selvfølgelig ikke til max i styrkeløft. Men de skal alligevel opleve, at de kan komme ud over nogle grænser. Det handler om lige at tage 10 ekstra burpees eller løbe 100 meter mere fra gang til gang. Det skal altid føles som en succesoplevelse.&laquo;Minder til tider om en sektBertram har røde kinder og sved på panden. Han har netop udført et såkaldt boxjump og står triumferende på en trækasse med armene i vejret.&raquo;Wuhuu! Sådan, Bertram!&laquo;Pernille Jespersen overdøver næsten anlægget, som på bestilling fra drengene spiller Nik &amp; Jays &raquo;Lækker&laquo; for fuldt drøn.Dagens workout er godt undervejs i et hæsblæsende tempo. Foruden overhead squats og boxjumps består den af mavebøjninger og ikke mindst burpees &ndash; øvelsen som alle crossfittere elsker at hade.&raquo;Vi giver den fuld skalle. Kom så, unger!&laquo;Instruktøren tager tid og motiverer, mens drengene tonser rundt mellem sandsække og traktordæk.Forældre har ingen adgang, mens børnetræningen står på i den gamle slagtehals underetage. Nogle udnytter tiden ved selv at træne på førsteetagen, men Anne Dorthe Frydenlund, der er mor til Bertram, drikker kaffe i stedet. Og det gør hun meget passende på restauranten Mother på den anden side af gaden.Det var hendes idé, at Bertram skulle gå til crossfit. Som så mange andre børn i syv-otteårsalderen har han brug for at røre sig, og holdsport som fodbold og håndbold har aldrig sagt ham noget. Og så er crossfit i øvrigt en træningsform, der kan socialisere:&raquo;Jeg har også valgt crossfit på grund af disciplinen. Træneren bestemmer, og der er ikke så meget at diskutere, når der ikke står en pylret mor ved siden af. Det skal være kontant, men selvfølgelig også kærligt. Pernille er rigtig god til at kombinere de to ting.&laquo;Bertram er glad for at gå til crossfit, og det glæder selvfølgelig Anne Dorthe Frydenlund. Hun har dog visse betænkeligheder. Miljøet tenderer til tider en sekt, mener hun, og det er ikke meningen, at Bertram skal blive ved med at komme der som teenager og voksen.&raquo;Jeg har selvfølgelig også tænkt over det kropsfokus, der ligger i crossfit. Altså om det påvirker Bertram negativt. Men han er der jo bare for at bevæge sig og for at have det sjovt. Han ved i virkeligheden slet ikke, hvad crossfit er, og han ser slet ikke billederne af de muskuløse kroppe, som hænger på væggene.&laquo;I Butcher&rsquo;s Lab er dagens børnetræning overstået.&raquo;Jeg er lige ved at kaste op. Så hårdt var det,&laquo; siger en af de store drenge og dejser teatralsk om på gulvet.En sveddryppende papfar, som netop har overstået sin egen træning på første etage, kommer ned for at køre sin papsøn hjem til aftensmaden.I det tilstødende lokale, der er indrettet til afslapning og adspredende læsning af fitness- og kampsportsmagasiner med forsider prydet af muskuløse brunetter i sports-bh og Jean-Claude Van Damme-typer i bar overkrop, må Anne Dorthe Frydenlund hjælpe Bertram i flyverdragten og vinterstøvlerne. Han er for træt til at gøre det selv.&nbsp;
