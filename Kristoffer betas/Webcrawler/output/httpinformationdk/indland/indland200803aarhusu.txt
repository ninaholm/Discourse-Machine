Aarhus Universitet må vente med læreruddannelse



 Selv om regeringen sammen med Ny Alliance har besluttet at bryde seminariernes monopol på at uddanne lærere, så betyder det ikke, at universiteterne får lov at gå i gang lige med det samme, skriver Berlingske Tidende. Aarhus Universitet (AU) har allerede søgt om at oprette en akademisk læreruddannelse, men har fået nej fra ministeriet, primært fordi AU har lavet en konkret aftale med professionshøjskolerne, som seminarierne hører under. Lars Qvortrup, som står for uddannelsen på AU, oplyser, at han allerede på mandag genoptager forhandlingerne med professionshøjskolerne, som tidligere har beskyldt Aarhus Universitet for at være usamarbejdsvillige omkring den nye uddannelse. Men samarbejde, det skal de, oplyser undervisningsminister Bertel Haarder til Berlingske Tidende. Derfor må AU nu må de søge om at oprette læreruddannelser på lige fod med alle andre universiteter igen til næste år.

