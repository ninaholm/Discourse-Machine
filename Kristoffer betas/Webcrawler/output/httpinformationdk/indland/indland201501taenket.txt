Tænketank affejer ministers kritik i sag om togfond
Der risikerer at mangle penge til regeringens investeringer i den danske togdrift på grund af den faldende oliepris, fastholder tænketanken Kraka på trods af kritik fra skatteminister Benny Engelbrecht (S). Overvismand kalder fonden for en ’underlig kassemodel’


Flere gange har tænketanken Kraka advaret om, at der risikerer at mangle penge til regeringens plan om at renovere og opgradere det danske jernbane-system på grund af en drastisk faldende oliepris. Det skyldes ifølge Kraka, at udgifterne til regeringens såkaldte togfond, som beløber sig til 28,5 milliarder kroner, er bundet op på indtægter fra beskatning af olieselskaberne i Nordsøen.Men skatteminister Benny Engelbrecht (S) afviste mandag, at der er en &raquo;direkte sammenhæng&laquo; mellem, hvad der kommer ind i indtægter fra Nordsøen og så aftalen om togfonden. Det sagde ministeren til DR&rsquo;s P1, hvor han videre sagde:&raquo;Men det er altså ikke sådan, at togfondens indtægter står og afhænger af, at der er en bestemt oliepris. Derfor har Kraka heller ikke ret i deres analyse i dag: At det skulle være en udfordring, hvordan olieprisen ligger.&laquo;Jens Hauch, der er vicedirektør i tænketanken Kraka, peger imidlertid på den tekst til aftalen om togfonden, som regeringen, SF, Enhedslisten og Dansk Folkeparti har indgået. I aftalen står der, at indtægter fra beskatning af Nordsøen &raquo;afsættes til kollektiv trafik til størst mulig gavn for danskerne gennem etablering af Togfonden&laquo;.&raquo;Hvis det ikke er at sammenkoble indtægter og udgifter, så vil jeg meget gerne belæres om, hvordan det så skal læses,&laquo; siger Jens Hauch.Skatteministeren har også peget på, at der i aftalen står, at &raquo;eventuelle afvigelser&laquo; i indtægterne fra beskatningen af Nordsøen &raquo;vil blive håndteret med den løbende tilrettelæggelse af finanspolitikken&laquo;. Det kalder Jens Hauch dog en plan b:&raquo;Det kan eksempelvis være at finde pengene andre steder end i Nordsøen eller reducere det offentlige forbrug,&laquo; siger Jens Hauch.Kraka anslår, at hvis olieprisen forbliver på de omkring 50 amerikanske dollar pr. tønde, som det er tilfældet i dag, så vil der mangle omkring to tredjedele af de indtægter, som regeringen regner med til togfonden.Det er dog beregninger, der er usikre &ndash; dels på grund af den varierende oliepris, der i sig selv skaber usikkerhed om provenuet &ndash; men også fordi det er usikkert, hvordan en væsentligt lavere oliepris vil påvirke selskabernes indvinding af olie, påpeger Jens Hauch.Han vurderer, at det under alle omstændigheder er &raquo;uheldigt&laquo; at basere &raquo;sikre udgifter&laquo; på en øremærkning af &raquo;usikre indtægter&laquo;.Men samtidig erkender han, at den lave oliepris &raquo;meget vel&laquo; kan vise sig at være et &raquo;overgangsfænomen&laquo;, og at olieprisen på langt sigt kan udvikle sig, som regeringen forventer.Hans Jørgen Whitta-Jacobsen, der er formand for De Økonomiske Råd, forholder sig også kritisk til modellen for togfonden: &raquo;Togfonden er en underlig kassemodel, hvor man har skabt en helt ulogisk sammenhæng mellem olieindtægter og investeringer i togskinner,&laquo; skriver overvismanden i et svar til Information.&raquo;Der kan måske være politiske grunde til, at man har valgt en øremærket model, hvor finansieringen er én-til-én fra indtægterne fra Nordsøen til udgifter til kollektiv transport. Men man kan roligt sige, at økonomisk set er vi ikke tilhængere af den model,&laquo; konkluderer Hans Jørgen Whitta-Jacobsen og uddyber:&raquo;Grundlæggende set skal offentlige udgifter jo prioriteres, hvad enten det er jernbaner eller børnehaver. Finansieringen bør man finde i form af de skatter, der skaber mindst forvridninger i økonomien. Og så bør pengene bruges der, hvor man mener, at man får det største afkast i form af effektivitet og velfærd for borgerne. Men de to ting har sjældent noget at gøre med hinanden.&laquo;Det har ikke været muligt for Information at få et interview med skatteminister Benny Engelbrecht, men i et skriftligt svar gentager ministeren sit budskab:&raquo;Jeg synes, at Kraka skulle nærlæse aftalen. Det fremgår krystalklart, at Togfonden ikke er påvirket af udviklingen i oliepriserne fra Nordsøen. Den sammenkobling er simpelthen forkert,&laquo; skriver ministeren, der peger på følgende pointe:&raquo;Når oliepriserne falder, er det rigtigt, at det trækker i retning af lavere indtægter fra Nordsøen. Men omvendt betyder det øget økonomisk aktivitet i samfundet som helhed. Og det er godt for beskæftigelsen. Det er med til at dæmpe virkningen af de lavere oliepriser.&laquo;
