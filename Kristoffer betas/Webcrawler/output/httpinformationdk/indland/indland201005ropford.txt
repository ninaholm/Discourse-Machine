R opfordrer til at bruge smuthul i udlændingeregler
Radikale Venstre opfordrer i en ny  manual til at udnytte  EU-reglerne for familiesammenføring, som er lempeligere end de danske. Illoyalt og dumt, mener Venstre og DF, der kalder initiativet 'grotesk'


Flyt til Sverige, få en familiesammenføring og flyt så tilbage til Danmark. Så kan din partner få permanent ophold meget lettere, end hvis I bare bor i Danmark og søger familiesammenføring via de stramme danske regler.Sådan lyder opfordringen til at udnytte EU's lempelige udlændingeregler i en ny guide, som Radikale Venstre sammen med Dokumentations- og rådgivningscentret for racediskrimination offentliggør i dag.»Det er god, gedigen folkeoplysning, som vi har følt os foranlediget til at lave, for ministeriet varetager ikke deres vejledningsforpligtelse godt nok,« siger integrationsordfører Marianne Jelved (R).Hun påpeger, at EU-borgere paradoksalt nok har bedre rettigheder end danskere, som ikke har bevæget sig rundt i EU og derved 'aktiveret deres EU-borgerskab'. EU-reglerne, som blandt andet følger af den omdiskuterede Metock-dom, giver EU-borgere rettigheder, som mange desværre ikke kender til, mener Jelved:»Når par søger om familiesammenføring, fremgår det ikke klart af det materiale, de får, at der er betragtelige fordele ved at søge som EU-borgere.«Derfor lægger partiet nu en 30 sider lang vejledning i reglerne op på deres hjemmeside, mens Dokumentations- og rådgivningscentret for Racediskrimination deler guiden ud til medlemmer og dem, der henvender sig for at søge råd, når de farer vil i familiesammenføringsreglerne.V og DF: UndergravendeNår Radikale Venstre egenhændigt forsøger at vejlede indvandrere og danskere, der vil familiesammenføres, så grænser det til at være udemokratisk, mener venstres integrationsordfører, Karsten Lauritzen:»Det er fair nok, at de radikale ønsker en anden udlændinge og integrationspolitik, men de bør respektere de regler, som et flertal i folketinget har vedtaget. Derfor er det meget kedeligt, at de gør det her,« siger han og tilføjer, at det også kan have uheldige konsekvenser for dem, som følger de radikales råd.»Jeg kan levende forestille mig, at nogle af de mennesker, som så læser folderen bliver svært skuffede, når de kommer tilbage fra Sverige og finder ud af det måske alligevel ikke fungerer sådan,« siger Karsten Lauritzen, der mener, at myndighederne bedst varetager oplysningsopgaven.»Integrationsministeriet vejleder allerede på deres hjemmeside i, hvordan reglerne er, og alle, der retter henvendelse, får også oplysninger om familiesammenføring efter EU-regler,« siger han og bakkes op af Dansk Folkepartis Martin Henriksen. Han kalder folderen et 'grotesk og useriøst stunt.'»De ved udmærket, at myndighederne allerede vejleder, så det kan kun opfattes som et forsøg på at undergrave den danske udlændingepolitik, og det er grotesk,« siger han.De Radikales kampagne »lugter af en opfordring til snyd og proforma,« mener han.Men »det er dog vitterligt vås«, mener Marianne Jelved, der svarer igen af samme skuffe:»Det er fuldt ud legalt, og i virkeligheden er det Venstre og DF, der ikke respekterer Danmarks medlemskab af EU. De vil åbenbart ikke have, at borgerne skal kende deres rettigheder.«
