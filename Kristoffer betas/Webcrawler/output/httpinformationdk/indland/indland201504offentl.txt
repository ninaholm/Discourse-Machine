Den offentlige sektor betaler (nærmest) sig selv
Offentligt ansatte får slet ikke nok anerkendelse for deres bidrag til at skabe vækst i Danmark, mener landets største fagforening 3F på baggrund en ny rapport, som LO i samarbejde med Arbejderbevægelsens Erhvervsråd har udarbejdet
Forbundsformand for landets største fagforening, Per Christensen, mener ikke at offentlige ansatte får nok anerkendelse for deres bidrag til at skabe vækst.

Selv om vi alle sammen måned efter måned, år efter år, pumper milliarder af skattekroner ud i kommuner, regioner og staten, er det slet ikke så dyrt for samfundsøkonomien at drive den offentlige sektor. Faktisk har en lang række af de forskellige dele af den offentlige sektor en højere grad af selvfinansiering end eksempelvis de afledte effekter af en fjernelse af topskatten. Det viser en rapport, som LO for nylig har offentligjort i forbindelse med en konference om udviklingen af fremtidens velfærdsmodel.I rapportenProjekt Danmark 2030har Arbejderbevægelsens Erhvervsråd opstillet illustrative regneeksempler, der kan bruges til at beregne selvfinansieringsgrader og BNP-effekter for en række offentlige goder. Selvfinansieringsgraden angiver, hvor stor en del af provenutabet på den offentlige saldo, der efterfølgende dækkes af offentlige merindtægter gennem eksempelvis skatter, fordi arbejdsudbuddet er blevet større.&raquo;Tallene viser jo, at det er noget vrøvl, når især borgerlige politikere siger, at den offentlige sektor kun er udgifter, og jeg bliver en anelse træt i ansigtet, når de forsøger at problematisere det. Når den offentlige sektor bliver udstillet som en bundløs kasse, man bare hælder penge over i, passer det simpelthen ikke. De samme borgerlige politikere og virksomhederne ved jo godt, at uden en velfungerende og effektiv offentlig sektor kan intet privat erhvervsliv fungerer optimalt,&laquo; siger Per Christensen, forbundsformand for landets største fagforening, 3F.Han mener ikke, at offentligt ansatte &raquo;får nok anerkendelse for deres bidrag til at skabe vækst&laquo;, og selv om han ikke organiserer mange medlemmer i den offentlige sektor, er 3F&rsquo;s privatansatte medlemsskare i følge ham &raquo;dybt afhængig&laquo; af den vækst, offentligt ansatte er med til at skabe.&raquo;Fordi vi ikke har et stort medlempotentiale i den offentlige sektor, kan vi med større legitimitet forsvare den. En god offentlig sektor er afgørende for, at vores medlemmer kan have mobilitet på arbejdsmarkedet. Selv om netmaskerne i det offentlige sikkerhedsnet med årene er blevet større, kan man fortsat som 3F&rsquo;er være sikker på, at der er kvalificeret personale til at tage hånd om vores børn i skolen, at vi frit kan blive behandlet på sygehuset, og at der er gode veje, når vi skal transportere os selv til og fra arbejde,&laquo; siger Per Christensen.Ifølge Lars Andersen, direktør i Arbejderbevægelsens Erhvervsråd, viser den nye rapport, at det er nødvendigt med et helt nyt syn på den offentlige sektor.&raquo;Mange har en fornemmelse af den offentlige sektor som det åg, vi skal slæbe rundt med på skuldrene, til vi er ved at segne, men i virkeligheden er den offentlige sektor en investeringsforening og et forsikringsselskab. Det, vi opkræver i skat, er ikke for at genere folk. Det er for at skabe større velstand for hele samfundet,&laquo; siger Lars Andersen.Toppen af det ekstremeBåde vismændene og regeringens produktivitetskommission har tidligere lavet beregninger af, hvordan en fjernelse af topskatten kan være selvfinansierende. Eksempelvis skriver Produktivitetskommissionen i dens baggrundsrapport, at &raquo;det ikke kan udelukkes, at en lavere topskattesats samlet set vil være selvfinansierende&laquo;. Det har givet ny energi til de borgerlige partiers ønske om at sænke eller fjerne topskatten, og de nye beregninger fra fagbevægelsen får ikke Liberal Alliances politiske ordfører, Simon Emil Ammitzbøll, til at ændre holdning.&raquo;Hvis det var rigtigt, burde vi have verdens bedste samfund på alle parametre. Vi har det største skattetryk, så andre lande burde se til Danmark for at lære, hvordan man kan sætte skatten op og øge den offentlige sektor for at forbedre væksten, hvis LO havde ret i deres analyse. Men det har de ikke, og derfor er der ingen, der kigger mod Danmark,&laquo; siger han.&raquo;Vi går selvfølgelig ind for, at der skal være dagtilbud, sygehuse og alt muligt andet. Det er der jo ingen, der ikke vil have. Men Danmark er det ekstreme tilfælde blandt de ekstreme højskattelande, og der er det gået amok. Vi har fremlagt en plan, hvor man tager toppen af det ekstreme i den danske samfundsmodel,&laquo; siger han.Forudsætning for samfundetTorben M. Andersen, økonomiprofessor ved Aarhus Universitet og tidligere overvismand, anerkender den offentlige sektors indflydelse på at skabe vækst i en økonomi.&raquo;De nordiske lande, som har store offentlige sektorer, er &ndash; om ikke de bedste &ndash; så blandt de mest velfungerende økonomier, så hvis den offentlige sektor var ren tilsætning, ville det være svært at forklare den position, de nordiske lande har. Derfor er der selvfølgelig elementer i den offentlige sektor, som har en gavnlig effekt på, hvordan en økonomi udvikler sig. Det mest oplagte er uddannelse, som blandt andet er med til at højne produktiviteten,&laquo; siger Torben M. Andersen.Også professor ved Roskilde Universitet, Bent Greve, mener, at den offentlige sektors betydning for samfundsøkonomien er undervurderet i den offentlige debat.&raquo;Man skal se den offentlige sektor som en investering i, hvordan man får et samfund til at fungere. Der er ofte positive effekter, og de bør indregnes, når man skal se på, hvilken rolle den offentlige sektor har for det danske samfunds udvikling. Den offentlige sektor er ikke en byrde. Den er en forudsætning for, at vi kan opretholde det samfund, vi har,&laquo; siger Bent Greve.3F-formand Per Christensen forventer, at især de borgerlige partier i den kommende valgkamp vil forsøge at negligere den betydning, den offentlige sektor har for dansk økonomi. Derfor gør han klar til at debattere mod eksempelvis ønsket om nulvækst i den offentlige sektor.&raquo;Det er ikke et mål i sig selv at forsvare den offentlige sektor. Det er et mål i sig selv at have et sikkerhedsnet til de af mine medlemmer, der har brug for et sikkerhedsnet. Derfor vil vi i en valgkamp forsøge at aflive nogle af de myter, der er om et stort forbrug i den offentlige sektor. Vi vil bevise, at det er en stor fordel for rigtig mange danskere, at der er en effektiv offentlig sektor. Jeg glæder mig til at udfordre de blå politikere i valgkampen. Vi har så mange analyser, der viser, at deres letkøbte, retoriske påstande meget let kan bombes tilbage. Ikke med hjertet, men med hjernen, fordi vi har fakta på området,&laquo; siger Per Christensen.
