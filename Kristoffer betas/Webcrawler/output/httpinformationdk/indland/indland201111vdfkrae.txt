V-DF kræver politiet ind på nødherberger
Regeringen har afsat 4,5 mio. kr. til sengepladser til udenlandske hjemløse i vinter. Men de illegale er ikke fredet om natten — både V og DF kræver, at politiet holder ekstra øje med herbergerne
Af de hjemløse, der færdes på de danske gader, er mellem 1.000 og 5.000 udlændinge, der opholder sig ulovligt i landet. arkiv

Det kan være en risikabel affære at indlogere sig på et af de nødherberger, som regeringen netop har bevilliget penge til, hvis man er i Danmark illegalt. For selv om hensigten er at give også de hjemløse, der opholder sig her uden at have papirerne i orden, en varm seng i de koldeste måneder, så skal de ikke føle sig for trygge. Fra politisk hold lyder et klart krav til politiet: Find de illegale, og send dem hjem.»Politiet skal selvfølgelig pågribe dem, og hvis der bor illegale på nødherbergerne, tager jeg det som en selvfølge, at politiet tropper op der med mellemrum og sikrer, at folk uden de rigtige papirer bliver sendt hjem,« siger integrationsordfører fra DF, Martin HenriksenVurderingen er, at der er 1.000-5.000 ulovlige udlændinge i Danmark. Hvor mange af dem, der lever på gaden, vides ikke.Sidste år foretog Københavns Politi en natlig razzia på et nødberberg, som var under mistanke for at huse og tiltrække illegale indvandrere. I alt blev 69 udenlandske hjemløse anholdt, og 51 blev frihedsberøvet med henblik på at blive sendt ud af landet.SF’s socialordfører Özlem Cekic er forarget over meldingen fra DF.»Jeg deler ikke deres menneskesyn. De her mennesker skal ikke fryse ihjel på vores gader.«— Men de opholder sig illegalt i landet?»Det kan godt være, men når de skal sendes hjem, skal det ikke være i en kiste. Og det vil blive konsekvensen, hvis man sender politiet ind på razziaer, for så vil ingen af disse hjemløse turde opholde sig på nødherbergerne,« siger Özlem Cekic.15.000 overnatningerMen lige som Martin Henriksen fastholder Venstres integrationsordfører, Karsten Lauritzen, at herbergerne ikke skal være et helle for hjemløse uden orden i papirerne.»Politiet har til opgave at sikre, at folk, der opholder sig illegalt, bliver identificeret og udvist. Og hvis jeg sad med det ansvar, ville jeg se nærmere på, hvor folk befinder sig,« siger han og tilføjer:»Hvis man opholder sig illegalt, er det ikke helle at gå ind på et herberg, som en rød regering finansierer.«Mia Sørup, sekretariatschef i Missionen blandt Hjemløse, er glad for, at satspuljepartierne har afsat penge igen i år. »Vi har i flere år set, at der er behov,« siger hun. Sammen med Vesterbro Bykirke tilbyder Missionen blandt Hjemløse igen i år nattely til hjemløse i vintertiden. Sidste år havde man omkring 15.000 overnatninger på tre måneder. I år vil Bavnehøj Kirke af logistiske årsager først slå dørene op fra 2. januar, hvor hjemløse kan få en seng fra kl. 23 til 8.Forlanger ikke at se idHvor mange af brugerne, der er i landet illegalt, har Missionen blandt Hjemløse ikke overblik over.»Vi har ikke anset det for nødvendigt at forholde os til det, når det bare handler om, at de overnatter. Vi tilbyder ingen form for rådgivning og har kun enkelte gange måtte sende folk til lægebehandling,« siger Mia Sørup.Udsigten til, at politiet vil lægge vejen forbi, bekymrer sekretariatschefen:»Det bliver rigtig vanskeligt for os at tage os af de mest sårbare i vores land, hvis man laver politirazzia hos os. Det er muligt, at det enkelte individ forsvinder, men det gør problemet ikke,« siger hun og peger på, at Missionen blandt Hjemløse ikke på den ene side vil åbne dørene for de hjemløse for derpå at lukke politiet ind.»Vi tilbyder helle til folk i en meget ulykkelig situation. Og at håndhæve loven så direkte er ikke en vej ud af problemerne,« siger Mia Sørup.— Vil I undlade at åbne for politiet?»Nej, for vi har ingen interesse i at gøre noget ulovligt. Men vi vil i hvert fald tilstræbe en god dialog med politiet. Generelt er det vel ofte sådan, at når man hjælper hjemløse og socialt udsatte, hjælper man også ofte folk, som kan være kriminelle.«Missionen blandt Hjemløse beder om folks navn, alder og oprindelsessted. Men ikke id: »Nej, og det vil vi gerne fastholde. På den måde ville vi varetage en myndighedsopgave, og det er de her tilbud slet ikke indrettet til,« siger Mia Sørup.Fra politiet lyder det, at man endnu ikke kender til den konkrete aftale om nødherbergerne, og at man i øvrigt principielt ikke oplyser om, hvilke operationer man foretager.I et svar til Information skriver social- og integrationsminister Karen Hækkerup: »Et liv som hjemløs på gaden er både uværdigt og hårdt. Men jeg vil gerne understrege, at hvis man ikke har lovligt ophold i landet, så bør man rejse hjem.«
