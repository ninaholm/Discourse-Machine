Det hemmelige møde i Skatteministeriet
End ikke Skattesags-kommissionen har kendt til møde mellem topembedsmænd få dage efter nedsættelsen af kommissionen – ikke før skattedirektør Lisbeth Rasmussen i går brød tavsheden om mødet for at forklare sin mistanke mod forhenværende skatteminister Troels Lund Poulsen (V)
Skattedirektør i København Lisbeth Rasmussen forlader skattesagskommissionens lokaler i Søborg i går, efter at hun fortalte om, at nogen – som ifølge hende var lige med skatteminister Troels Lund Poulsen (V) – blandede sig i meget i sagen om Stephen Kinnocks skattebetaling.

Fredag den 16. marts 2012 kl. 11.30 til 13.00 holdt fire topembedsmænd fra skattemyndighederne et hidtil hemmeligholdt frokostmøde i Skatteministeriet på Christianshavn. Det var fire dage, efter justitsminister Morten Bødskov (S) formelt havde nedsat Skattesagskommissionen. Deltagerne var daværende departementschef i Skatteministeriet Peter Loft, produktionsdirektør i ministeriet Steffen Normann Hansen, direktør for SKAT København Erling Andersen og skattedirektør i regionen Lisbeth Rasmussen.Det fortalte Lisbeth Rasmussen, da hun i går blev afhørt af Skattesagskommissionen for anden gang, efter kommissionen i sidste uge ikke kunne nå at gøre afhøringen af skattedirektøren færdig.Lisbeth Rasmussen fastholdt sin påstand fra sidste uges afhøring om, at »nogen« i løbet af SKAT Københavns behandling af Stephen Kinnocks skattesag i sommeren 2010 lagde pres på departementschef Peter Loft og fik ham til igen og igen at stille kritiske spørgsmål til sagsbehandlingen, selv om Skatteministeriets departement ikke måtte blande sig i skatteregionens afgørelse af sagen. Kommissionsformanden, landsdommer Lars E. Andersen, ville vide, hvem denne »nogen« var. »Jamen nogen – det er ministeren,« svarede Lisbeth Rasmussen. »Hvilken minister,« spurgte formanden. »Skatteminister Troels Lund Poulsen (V),« svarede skattedirektøren.Rigtig irriteret og vredLige som under sidste uges afhøring, måtte Lisbeth Rasmussen erkende, at hun ikke havde dokumentation for sin påstand om Troels Lund Poulsens rolle. Det var noget, hun havde »på fornemmelse«. En fornemmelse, som hun dog mente at få bekræftet, da Skatteministeriets ekspert i international beskatning, fagdirektør Ivar Nordland, ringede til hende om aftenen den 16. september 2010, dagen hvor SKAT København i en foreløbig afgørelse, en såkaldt agterskrivelse, havde frifundet Stephen Kinnock for dansk skattepligt.»Han er rigtig irriteret og vred på Peter over, at han drøfter sagen så indgående med ministeren, som er Troels Lund Poulsen, og så spindoktoren, Peter Arnfeldt,« sagde Lisbeth Rasmussen.Skattedirektøren forklarede, at særlig Peter Arnfeldt ifølge Ivar Nordland var stærkt kritisk over for den skattetekniske præmis for afgørelsen, at Stephen Kinnock var kommet ud af dansk skattepligt, da han og Helle Thorning-Schmidt i 1999 flyttede til Bruxelles. Ganske kort efter købte familien nemlig en lejlighed i København, og spindoktoren mente angiveligt, at de derfor reelt ikke var fraflyttet landet, sådan som SKAT København lagde til grund.Det stemmer overens med oplysninger, som Information kunne fremlægge i sommer på baggrund af en mailkorrespondance mellem departementschef Peter Loft, Ivar Nordland og ministeriets juridiske direktør, Birgitte Christensen. Af mailkorrespondancen fremgik, at Peter Arnfeldt og Troels Lund Poulsen ifølge embedsmændene anfægtede netop denne præmis i den foreløbige afgørelse.Departementschefs dagsordenEndnu en indikation på, at hendes fornemmelse var rigtig, fik Lisbeth Rasmussen, da juridisk direktør i Skatteministeriet Birgitte Christensen henvendte sig til hende mandag den 20. september. Birgitte Christensen skulle bruge »nogle faktuelle oplysninger«, fordi hun var ved at skrive et notat om selv samme skattetekniske detalje, som Troels Lund Poulsen og Peter Arnfeldt havde problematiseret. Notatet var bestilt af Peter Loft, men Birgitte Christensen tilføjede ifølge Lisbeth Rasmussen, at det var tiltænkt ministeren.Senere samme dag kunne direktør i SKAT København Erling Andersen desuden fortælle Lisbeth Rasmussen, at Troels Lund Poulsen ifølge produktionsdirektør i Skatteministeriet Steffen Normann Hansen havde forsøgt at få SKAT Københavns afgørelse omgjort. Men at Peter Loft havde afvist den mulighed. Forklaringen fra skattedirektøren fik flere af bisidderne for de centrale aktører i sagen på banen. Særlig Peter Lofts bisidder, advokat Lars Svenning Andersen, stillede en lang række spørgsmål til skattedirektøren.For Lars Svenning Andersen var det afgørende at understrege, at Peter Loft ifølge Lisbeth Rasmussen selv flere gange erklærede sig enig i SKAT Københavns afgørelse. Selv har Peter Loft i pressen forklaret, at han ikke forsøgte at påvirke selve konklusionen i afgørelsen, men at han alene stillede spørgsmål til den for at sikre sig, at argumentationen fremstod så stærk som muligt. Men departementschefens forsikring om, at han ikke var uenig med SKAT København i frifindelsen af Stephen Kinnock for dansk skattepligt, tog Lisbeth Rasmussen altså »ikke for gode varer«, spurgte Lars Svenning Andersen. »Nej«, svarede skattedirektøren. Når Peter Loft blev ved med at stille kritiske spørgsmål, kunne hun ikke forstå det på anden måde, end at han var utilfreds med afgørelsen.Muligheden for, at departementschefen i stedet kunne tænkes at have forsøgt at efterprøve, om afgørelsen efterlod åbninger for de angreb, han forventede fra dele af pressen og måske også fra ministeren, syntes ikke at ligge inden for skattedirektørens horisont.Ud af den blå luftTroels Lund Poulsens bisidder, advokat Karoly Németh, ville vide, hvad Lisbeth Rasmussen baserede sin fornemmelse for Troels Lund Poulsens rolle på. Skattedirektøren forklarede endnu en gang, at Peter Loft igen og igen stillede kritiske spørgsmål til sagsbehandlingen, selv om han samtidig erklærede sig enig i sagsbehandlernes vurderinger. Departementschefens kritiske indstilling måtte komme et sted fra, mente hun, og tilføjede, at hun desuden støttede sig til oplysningerne fra Ivar Nordland og Birgitte Christensen om Troels Lund Poulsens interesse for sagen. Og så var det – måske fordi skattedirektøren fornemmede, at hun savnede yderligere belæg for sin påstand – at hun pludselig fortalte om det hidtil hemmeligholdte møde den 16. marts 2012. Ved dette møde, sagde Peter Loft »at han blev overordentlig presset af ministeren« i dagene, efter afgørelsen i sagen blev truffet, forklarede Lisbeth Rasmussen.Selv om udspørger Lars Kjeldsen egentlig havde færdiggjort sin afhøring, fik oplysningerne om mødet, som end ikke kommissionen har kendt til, ham til at tænde for sin mikrofon igen.Hvorfor mødtes de fire topembedsmænd fire dage efter nedsættelsen af Skattesagskommissionen, spurgte han forbløffet. Det gjorde de for at aftale, at deres pressemedarbejdere skulle afvise, at pressen kunne få kommentarer fra dem, forklarede Lisbeth Rasmussen. Hvorfor dét krævede et halvanden time langt møde, havde hun dog svært ved at svare på, og helt kunne hun ikke undgå at efterlade en mistanke om, at forklaringer blev afstemt forud for kommissionens afhøringer.Kom Peter Lofts bemærkning om presset fra ministeren »ud af den blå luft«, spurgte Lars Kjeldsen. »Ja, det gjorde den faktisk,« svarede skattedirektøren.
