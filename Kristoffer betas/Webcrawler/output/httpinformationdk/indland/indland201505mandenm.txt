Manden med magten, han ikke ønsker
Han går til valg på at være i opposition til de etablerede magtpartier, men efter valget kan han sidde med de afgørende mandater til den magt, han ikke ønsker. Alternativets partileder, Uffe Elbæk, afviser at komme med konkrete krav for sin støtte til Helle Thorning-Schmidt. ’Vi har hovedønsker,’ siger han
&rsquo;Jeg har selv prøvet at være småbørnsfamilie, og nu er jeg bedstefar, så jeg ved, hvor svært det er at få tid til at bringe og hente, tage til fodboldtræning og forældremøder. Vores del af verden skal ikke forbruge mere,&rsquo; siger Uffe Elbæk, formand for Alternativet

Han er en ombejlet herre, ham Uffe Elbæk. Først vil et tv-hold fra DR krydsforhøre partilederen for Alternativet om, hvorfor der ikke skal stilles krav til kontanthjælpsmodtagere. Elbæk forklarer og forklarer, indtil journalisten indstiller spørgsmålsmaskinen.&raquo;Jeg skal lige tjekke noget her. Er det i orden,&laquo; spørger Uffe Elbæk, mens tv-holdet pakker sammen, og han står med iPhonen i hånden.Vi er i Alternativets hovedkvarter i København. I en sidegade til Strøget har Folketingets yngste parti indrettet tre etager, som er fyldt med frivillige.Mindst 50 forskellige ansigter suser gennem lokalerne under interviewet. Flere af dem i identistiske grå sweatshirts. Samme model, som Uffe Elbæk har på. &raquo;Gennemsigtighed&laquo; står der på brystkassen.Og det er netop, hvad Uffe Elbæk og Alternativet ønsker. Gennemsigtigheden i den politiske proces skal være større blandt dem, der har magten.Snart kan det være Uffe Elbæk, der sidder med nøglen til den magt, han ikke ønsker. Hvis Helle Thorning-Schmidt (S) skal gøre sig forhåbninger om at genvinde regeringsmagten, skal Uffe Elbæk og Alternativet over spærregrænsen på to procent af stemmerne. Det spår nogle meningsmålinger, at partiet vil have held med. Andre gør ikke. Men Uffe Elbæk afviser at stille krav til statsministeren for sin støtte.&raquo;Vi har ingen hovedkrav. Vi har hovedønsker. Uden at sammenligne os med andre støttepartier går vi meget seriøst til opgaven, og vi ved, vi er et meget lille parti, så vi kommer ikke med ultimative krav. Det vil ligge os enormt fjernt. Men vi kommer med ønsker, så vi håber, der kan skabes et respektfuldt samarbejde med de andre partier, som peger på Helle Thorning-Schmidt. Og på vores ønskeseddel står de ting, som vi også går til valg på: bæredygtig omstilling, bedre iværksætterkultur og frisættelse af den offentlige sektor. De områder vil vi have et aftryk på.&laquo;&ndash; Hvad skal en socialdemokratisk miljøminister levere til jer på miljøområdet?&raquo;Hun skal tage os alvorligt.&laquo;&ndash; Skal I bare inviteres ind til kaffe?&raquo;Jeg har været i det her game så længe, så jeg ved godt, at man bliver mest interessant, hvis ens stemmer er afgørende for, at man får nøglerne til et vist ministerium. Det er min egen personlige erfaring med Helle Thorning-Schmidt, at vi arbejder godt sammen.&laquo;&ndash; Udsteder du ikke en blankocheck til Helle Thorning-Schmidt, når Alternativet ikke har nogle krav for at udgøre de afgørende mandater?&raquo;Vi er ikke blåøjede og naive på den naive måde, hvis man kan sige det sådan. Vi er naive, og vi er også blåøjede, men vi må ikke være dum-naive. Det betyder selvfølgelig, at hvis vi overhovedet kommer i den situation, at vi kommer ind, og vi bliver afgørende for Helle Thorning-Schmidt, så kommer vi med konkrete ønsker, som vi har med på valgaftenen, og vi er klar til at tale om dem dagen efter valget. Det er der ingen tvivl om.&laquo;&ndash; Og I vil ikke snakke om de konkrete ønsker inden valget?&raquo;Næ, lad os nu se, hvordan valget går. Jeg ved, at Socialdemokraterne følger os nøje, og det kan jeg godt forstå.&laquo;Bøvlede forhandlingerEn &raquo;ny politisk kultur&laquo; er et mantra for Alternativet og Uffe Elbæk. Men med potentielt fire-fem mandater ud af Folketingets 179 mandater, er der altså lang vej til, at Uffe Elbæk kan trumfe en ændring af en kultur, de andre partier har etableret, igennem. Derfor er han selvfølgelig klar til at samarbejde på de vilkår, partiet måtte blive præsenteret for.&ndash; Enhedslisten har som regeringens parlamentariske grundlag flere gange følt sig dårligt behandlet af SR-regeringen. Hvordan forestiller du dig, at regeringen vil samarbejde med jer?&raquo;Vi skal nok få et godt samarbejde, tror jeg.&laquo;&ndash; Men hvad tror du, Bjarne Corydon vil sige til at lave politisk laboratorium, som I gerne vil, i Struense-værelset i Finansministeriet ved finanslovforhandlingerne?&raquo;Jeg har prøvet at forhandle med Bjarne Corydon i Struense-værelset. Altså, der skal to til en tango. I denne regeringsperiode kan man godt forestille sig, at musikaliteten fra begge parter &ndash; regering og parlamentarisk grundlag &ndash; havde været større. Jeg kan godt forstå, at Johanne Schmidt-Nielsen og Enhedslisten nogle gange har følt sig dybt provokeret. Omvendt synes jeg også, at Enhedslisten nogle gange er kommet med ultimative krav, og det gør alle forhandlingssituationer bøvlede.&laquo;&ndash; Skal du så være mediator ved forhandlingsbordet?&raquo;Nej, jeg har det faktisk også lidt dårligt med at sidde og pege fingre ad Enhedslisten og Corydon. Men set udefra kunne man have gjort det anderledes.&laquo;Mere livskvalitetUdover rollen som valgets helt store joker har Uffe Elbæk og Alternativet i valgkampens første dage gjort sig bemærket med partiets forslag om en arbejdsuge på 30 timer mod de normale 37 timer i dag. Partiet er blevet kritiseret for at mangle finansiering til sit forslag, der potentielt kan koste statskassen op mod et trecifret milliardbeløb. Men Uffe Elbæk anerkender ikke præmissen. Det handler om meget mere end blot kolde kontanter.&raquo;Det er et paradoks, at alle os, der er i arbejde, løber hurtigere og hurtigere og føler os udbrændte på vores job. Mange offentligt ansatte vil sige, at de hverken er glade eller fagligt stolte, fordi de bare løber hurtigere og hurtigere. Samtidig er en stor del af befolkningen sat uden for et arbejdsfællesskab. Derfor skal vi dele det arbejde, der er, på en mere begavet måde. Her kan en arbejdsuge på 30 timer være en god idé,&laquo; siger han og påpeger, at en kortere arbejdsuge vil give end bedre produktivitet i de færre timer, der arbejdes.&raquo;Vi skal sikre, at vi bruger Jordens knappe ressourcer bedst, mens vi samtidig sikre den bedste livskvalitet for borgerne.&laquo;&ndash; Men får man bedre livskvalitet af at få mere fritid?&raquo;Ja, helt klart. Jeg har selv prøvet at være småbørnsfamilie, og nu er jeg bedstefar, så jeg ved, hvor svært det er at få tid til at bringe og hente, tage til fodboldtræning og forældremøder. Vores del af verden skal ikke forbruge mere. Vi skal forbruge bedre. Derfor skal vi have et større socialt engagement, og det kræver tid. Den mulighed skal man have med kortere arbejdstid. Der er selvfølgelig langt hen ad vejen en sammenhæng mellem livskvalitet og materiel vækst. Det er dejligt at få sit eget værelse, når man er vant til at bo på samme værelse som sine tre søskende, og det er også dejligt at få toilet inden for og få sit eget bad. Men kurverne for, hvordan livskvalitet og material vækst plejer at følges ad, er blevet koblet fra hinanden. Nu bliver vores liv ikke mere meningsfuldt og bedre af, at vi får en ny fladskærm eller en ny bil. Derfor er det ikke længere et spørgsmål om at øge den materielle vækst, hvis vores liv skal være mere meningsfulde, og vi skal have højere livskvalitet.&laquo;Om Uffe Elbæk lykkes med at overbevise minimum to procent af danskerne om at sætte kryds ved Alternativet, ved vi den 18. juni.&raquo;Vi er meget ydmyge over for den rolle, vi har fået. I princippet burde vores projekt ikke kunne lade sig gøre. Det er et umuligt projekt. Det er meget svært at starte et politisk parti op i Danmark med hele organisationen og vælgererklæringerne. Men måske gør vi det ...&laquo;Læs også:Penge vælter ind hos Alternativet
