Konservativ kovending bag mailskandale
Det var en konservativ kovending om priser til privathospitaler, der blev kernen i den såkaldte mail-sag, der nu forfølger regeringen. Lene Espersen kunne have undgået den, hvis hun bare havde brugt nogle andre tal
Lørdag den 21. marts erklærede  Konservatives leder, Lene Espersen, i Politiken, at der skulle skæres 25 procent af den pris, som privathospitalerne modtog som led i regeringens udvidede frie sygehusvalg. Men efter Lene Espersen udmelding blev embedsmænd  i Sundhedsministeriet og andre ministerier ifølge ny bog beordret til at slette alle mails, der omtalte de politisk set ubekvemme beregninger, der angiveligt skulle findes i en rapport på 130 sider

Lørdag den 21. marts sidste år var direktør for Dansk Sundhedsinstitut, Jes Søgaard, ved at falde ned af stolen, da han så dagens avis.På forsiden af Politiken erklærede formand for Konservative, vicestatsminister Lene Espersen, at der skulle »skrues ned for de gyldne haner« over for privathospitalerne.25 procent kunne der skæres af den pris, som de private klinikker og sygehuse modtog som led i regeringens såkaldte udvidede frie valg på sygehusområdet, sagde Espersen.Overprisen havde været nødvendig for at få »sparket den private sektor i gang«, da det frie valg blev indført i 2002 - men »nu er tiden kommet til, at vi laver et mere fair system,« sagde Lene Espersen.Jes Søgaard var overrasket af flere grunde. For det første over oplysningen om de 25 procent - og for det andet over, hvad der lignede en kovending fra regeringens side.Dagen forinden - fredag den 20. marts - havde Jes Søgaard i selvsamme avis netop præsenteret de foreløbige resultater af en udredning, som Dansk Sundhedsinstitut havde lavet for Danmarks Lægeforening. Dén konkluderede, at privathospitalerne var blevet 'overkompenseret' med mellem 10 og 20 procent - svarende til op mod 200 mio. om året. Men den konservative sundhedsminister Jacob Aksel Nielsen havde svaret igen med et angreb mod Jes Søgaard og hans medarbejdere.PolitisererDe »politiserer, fordi de er irriterede over, at der er et frit sygehusvalg,« lød anklagen fra ministeren - der konkluderede, at »vi har ikke favoriseret privathospitalerne«.Men dagen efter sagde Jacob Aksel Nielsens partiformand altså det stik modsatte.»Min første tanke var, at det var meget godt, at jeg blev reddet. Så vidste jeg, at jeg stod til færre tæsk i min bestyrelse for anklagerne om, at vi havde politiseret,« siger Jes Søgaard i dag.Men han undrede sig også over, hvor Lene Espersen havde sit bud om en overpris på 25 procent fra. Hun kunne jo bare have brugt tallene fra Sundhedsinstituttet.Instituttets beregninger var baseret på, at privathospitalerne siden 2002 havde modtaget den samme gennemsnitstakst for at lave behandlinger, som de offentlige sygehuse brugte, når de skulle afregne mellem hinanden, de såkaldte DRG-takster. Men patienterne på de offentlige sygehuse har flere følgesygdomme og er ældre end dem, som bliver behandlet hos de private - og dermed dyrere. Og samtidig var privatsygehusenes udgifter til moms, skat og afdrag på bygninger også lavere, end man anslog, dengang betalingen til dem blev fastsat. Ergo svarede taksterne ikke til privatsygehusenes reelle udgifter - og alt i alt udgjorde overkompensationen »mindst 10 til 20 pct.« - svarende til over 200 mio. kr. i 2008.Et lignende resultat var et speciale fra Handelshøjskolen i København (CBS) nået frem til. Men Lene Espersen valgte alligevel at bruge nogle andre beregninger - fra Sundhedsministeriet.Regneøvelse»Fra ministeriet blev jeg oplyst om, at Lene Espersens melding skyldtes, at de i ministeriet havde set på, at taksterne nok kunne sættes ned med 25 procent. Det var mit indtryk, at det var det, som embedsmænd kalder en »regneøvelse« - baseret på de billigste offentlige sygehuse. Men jeg så aldrig noget papir på det, og jeg har ikke kendskab til nogen rapport,« siger Jes Søgaard.Hvad enten Sundhedsministeriets tal var en regne-øvelse eller en rapport, så er det kernen i den højspændte politiske sag, som den nye bogProjekt Løkkeaf journalist Tanja Frederiksen og forsker Sigge Winther Nielsen har startet.I foråret 2009 havde der længe kørt en debat om, hvorvidt priserne til privathospitalerne var for høje - og ifølge bogen blev embedsmænd i Sundhedsministeriet og andre ministerier efter Lene Espersens udmelding beordret til at slette alle mails, der omtalte de politisk set ubekvemme beregninger, der angiveligt skulle findes i en rapport på 130 sider.Senere kom Lene Espersen og Jacob Axel Nielsen med modstridende oplysninger i Folketinget. I et mundtligt svar i Folketingssalen erklærede Lene Espersen, at hendes beregninger stammede fra den konservative folketingsgruppe - mens sundhedsministeren i et åbent samråd samme dag erklærede, at Lene Espersen havde omtalt »et grundigt analysearbejde«, som han også gjorde brug af til at fastsætte nye takster.17 procent lavereOppositionen kræver nu en kulegravning af hele sagen.Men havde Lene Espersen baseret sig på Dansk Sundhedsinstituts beregninger, ville hun have undgået problemer - og i øvrigt ramt rigtigt. I de nye aftaler, som Danske Regioner nu har lavet med privathospitalerne, er taksterne gennemsnitligt sat 17 pct. ned.Fuldstændig som Lene Espersen gjorde i sin tid i Politiken, konkluderer Jes Søgaard, at en rigelig høj pris til privathospitalerne sagtens kunne forsvares i begyndelsen i 2002, da det udvidede frie valg skulle udfoldes, og man skulle sikre en tilstrækkelig privat kapacitet.»Om man så skulle have fundet en anden ordning allerede i 2004, det er især et spørgsmål om timing. Men der gik formentlig politik i det,« siger Jes Søgaard.
