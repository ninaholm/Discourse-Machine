Uffe Elbæk: Klaus Riskær bekræfter min frygt
Klaus Riskær Pedersen har ikke opgivet forsøget på at blive folketingskandidat for Alternativet. Men Uffe Elbæk fortryder i hvert fald ikke, at han takkede nej. Personen overskygger som forventet politikken
Klaus Riskær Pedersen meldte sig mandag ind i Alternativet, men har allerede forklaret, at Alternativets partiprogram lugter lidt for meget af ’peace and love’, og at han vil give programmet et ’lille twist af business’.

Mens erhvervsmanden Klaus Riskær Pedersen ufortrødent fortsætter forsøget på at blive stillet op til Folketinget for Alternativet, fortryder partiformand Uffe Elbæk i hvert fald ikke, at han har frarådet dette. Tværtimod. Pressens omtale af forsøget understreger, at Klaus Riskær Pedersen har den forkerte &raquo;profil&laquo;.&raquo;Alternativet har fra starten sagt, og nærmest gjort det til en dyd, at vi ikke prikker nogle kendte på skuldrene og beder dem om at stille op for Alternativet. Og Klaus Riskær Pedersen er om nogen kendt i kraft af sin offentlige profil, så hans person ville fylde frem for politikken. De seneste dage har bekræftet mig i dette: Det er Klaus Riskær Pedersen som person, der fylder &ndash; og ikke en disse med, hvad Alternativet mener,&laquo; siger Uffe Elbæk, der for første gang kommenterer Riskærs forsøg på at blive opstillet.Da Klaus Riskær Pedersen forrige mandag mødte op på Uffe Elbæks kontor på Christiansborg, var det da heller ikke en eventuel opstilling, han forventede at skulle snakke om. Klaus Riskær Pedersen havde ringet og spurgt, om de kunne drikke en kop kaffe og snakke om Alternativet &ndash; hvilket Uffe Elbæk altid gerne gør. Men under samtalen gik det op for Uffe Elbæk, hvorfor Klaus Riskær Pedersen var kommet: Denne ønskede at blive opstillet som spidskandidat for partiet i Københavns Omegn.Selv om Klaus Riskær Pedersen overraskede Uffe Elbæk &ndash; som slet ikke vidste, at denne skulle være medlem af partiet &ndash; kunne partiformanden dog med det samme fortælle, at spidskandidat i hvert fald var udelukket. Alternativet satte sidste år på partiets årsmøde navn på spidskandidaterne.&raquo;Men det er altid godt at sove på det,&laquo; lød det fra Uffe Elbæk, som lovede at vende tilbage dagen efter, hvor han skrev til Klaus Riskær Pedersen, at han ikke kan &raquo;anbefale&laquo;, at denne bliver folketingskandidat for Alternativet.Udover Klaus Riskær Pedersens &raquo;profil&laquo; skyldes modstanden også, at denne først nu, efter Alternativet netop har indsamlet de nødvendige underskrifter for at blive opstillingsberettiget til Folketinget, viser interesse for partiet.Ifølge Klaus Riskær Pedersen er interessen imidlertid ikke så overraskende.&raquo;Socialdemokraterne mener, at jeg er for blå til at være socialdemokrat. Og de konservative mener, at jeg er for rød til at være konservativ. Så må det jo blive et alternativ. Og det mener jeg giver god mening. Sådan et centrumvenstre-politisk projekt, hvor de lægger en ny vision frem, som jeg i den grad er betaget af&laquo;, forklarer erhvervsmanden i en motivation af sit kandidatur i en video på youtube.Den 59-årige Klaus Riskær Pedersen startede ellers den politiske karriere et helt fjerde sted; som medlem af Europa-Parlamentet i årene 1989-94, indvalg for Venstre, hvorfra han blev ekskluderet i 1993.Lille twist af businessSiden Klaus Riskær Pedersen som 16-årig debuterede på Gyldendal med bogenDe unges kig ind i finansverdenener det dog mest denne verden, han er blevet berømt og berygtet for. Bogen fulgte Klaus Riskær Pedersen op med at starte venturekapitalfonde, lave radio- og tv-stationer, datasøgebaser og finanstidsskrift, ligesom han &ndash; mere eller mindre fjendtligt &ndash; overtog et antal børsnoterede selskaber i indland og udland.En driftighed som medførte betingede danske og franske fængselsdomme for økonomisk kriminalitet som mandatsvig, bedrageri og skyldnersvig. Da han siden hen ikke kunne dy sig for at søge at bringe en familiefond under sin egen personlige kontrol, faldt hammeren &ndash; hårdt. Medregnet den tidligere betingede straf fik Klaus Riskær Pedersen i 2007 en dansk dom på ikke mindre end syv års ubetinget fængsel.Efterfølgende har Klaus Riskær Pedersen blandt andet skrevet bøgerneAfmagtom sin tid i fængslet, debatbogenSocialkapitalismesamt deltaget i reality-programmetParadise Hotel.Uffe Elbæks manglende anbefaling stopper ikke erhvervsmanden. Klaus Riskær Pedersen meldte sig mandag ind i Alternativet (som medlem nummer 1.482) og vil fremlægge sit kandidatur, når lokalafdelingen i Københavns Omegns Storkreds den 17. marts afholder ekstraordinær generalforsamling.Her skal partiets medlemmer i kredsen tage stilling til, hvem de &ndash; udover den allerede valgte spidskandidat, den tidligere EU-parlamentariker Ulla Sandbæk &ndash; ønsker som kandidater.&raquo;Medlemmer skal selvfølgelig afgøre, om jeg er for alternativ til Alternativet,&laquo; skriver Klaus Riskær Pedersen på sin Facebook-side.Her forklarer erhvervsmanden, at de &raquo;politiske temaområder&laquo; er: &raquo;Bæredygtigt Skattesystem, Langtidsholdbar Økonomisk Politik, Realitetstilpasset Udenrigs- og Sikkerhedspolitik samt retten til fri cannabis&laquo;.Klaus Riskær Pedersen har forklaret, at Alternativets partiprogram lugter lidt for meget af &raquo;peace and love&laquo;, og at han vil give programmet et &raquo;lille twist af business&laquo;.&raquo;Det går ikke. Jeg har selv været venstreorienteret engang, og jeg får et smil på læben, når jeg læser nogle af de ting, de skriver,&laquo; har det lydt i pressen.Tager afstand fra partiprogramIfølge Uffe Elbæk bliver det op til Alternativets lokale medlemmer, om de vil have Klaus Riskær Pedersen. Partiformandens anbefaling er netop kun dette. Og ikke andet. Alternativet har såkaldt sideordnet opstilling og bliver Klaus Riskær Pedersen opstillet, kan han i givet fald sprænge listen, hvis tilstrækkeligt mange stemmer personligt på ham.&raquo;Men jeg kan ikke lade være med at smile af, af Klaus Riskær Pedersen allerede er gået ud i samtlige medier og har taget afstand fra partiprogrammet, mener noget andet end ledelsens beslutning om at pege på Helle Thorning-Schmidt som statsminister og sætter spørgsmålstegn ved undertegnede,&laquo; siger Uffe Elbæk.&raquo;Det er sgu meget godt gået i betragtning af, at man kun har været medlem af partiet i en enkelt dag. Det er sagt med et smil, fordi en af vores værdier netop er ydmyghed. Et godt råd til Klaus Riskær Pedersen: Læs de seks værdier Alternativet tager afsæt i &ndash; og ikke mindst den som hedder ydmyghed&laquo;.
