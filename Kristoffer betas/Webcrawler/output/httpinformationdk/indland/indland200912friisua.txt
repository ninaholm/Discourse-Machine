Friis: Uambitiøst udspil



 Danmark kan blive nødt til at tale med to stemmer under klimatopmødet, fordi forhandlerne også taler på vegne af resten af rigsfællesskabet. Grønlændernes landsstyre har netop afleveret et udspil til en klimaplan til klimaminister Lykke Friis (V), og den er ifølge ministeren »ikke imponerende«, skriver Berlingske Tidende.
»Det er selvfølgelig positivt, at grønlænderne nu er kommet med et udspil. Men det forekommer ikke overvældende ambitiøst,« siger hun.
Grønland vil i perioden 2013-2020 reducere CO2-udslippet med fem procent i forhold til udslippet i 2007. Lykke Friis oplyser, at hun nu vil tage kontakt til landssyreformand Kuupik Kleist for at gennemgå udspillet. 

