På C-dage håber de bare, at børnene bliver hentet tidligt
Hanne Møller har været pædagog i mere end femten år og oplever, at der bliver mindre tid til børnene. Nu skal der igen spares på de yngste, og Hanne Møller spekulerer på, om vi kan bevare vores pædagogiske tilgang til børn og samtidig fortsat skrue op for normeringerne
I Børnehuset Deruda&#39;, som en integreret institution i Aarhus, er der mange dage, hvor de ansatte ikke har tid til meget andet end at yde deres kerneydelse.

Klokken er lidt i ni, da 51-årige Hanne Møller sluser sig gennem de børnesikrede metallåger ind til Børnehuset Deruda&rsquo;, som er en integreret institution i Aarhus V. Hun låser sine private ejendele ind i et skab, for der er for tiden et barn, som er vild med at pille ved de voksnes ting.&raquo;Normalt står døren ind til personalerummet åben,&laquo; siger Hanne Møller, &raquo;men det var indtil, han puttede clips i munden, så nu holder vi den lige lukket i et stykke tid&laquo;. Hanne Møller er pædagog på Guldsmeden, som er en stue med 23 børn i alderen 3-6 år.Ved bordet sidder Agnete, som er ny, og spiller kalaha. Det er hendes tredje dag som børnehavebarn, og på en taburet ved siden af sidder hendes far, som er ved at gøre klar til at gå.&raquo;Hun vil gerne have sin bamse og sin sut med, når hun skal sove,&laquo; siger han til Hanne Møller. Hun nikker, tager imod Agnetes lilla My Little Pony-stofhest og tjekker en ekstra gang, at hun også har fået sutten. På den anden side af bordet deler en dreng regninger ud. 910 kroner for en is. Og 920 kroner for &raquo;en lille bitte myre&laquo;.Læs også:&nbsp;Man kan altid hente lidt tidligereKlokken kvart i ti kommer pædagogen George Dahl fra nabostuen ind og spørger Hanne Møller, om han må tage nogle af hendes børn med på tur. Når der er tid og personale nok, vil Børnehuset gerne tage de børn, der i perioder har brug for ekstra opmærksomhed, med ud af huset.&raquo;Desværre sker det ikke så ofte,&laquo; siger Hanne Møller, mens hun sender et par børn ud at tage overtøj på, så de kan komme med på tur.Mens børnene to-og-to stiller sig klar til at gå med hinanden i hænderne, fortæller pædagogen George Dahl, at han opdeler arbejdsdagene i A-, B- og C-dage. A-dage er dage som i dag, hvor der er så meget personale på arbejde, at der er tid til udflugter. B-dage er dem, der er flest af, siger han.&raquo;Der er vi ramt af sygdom, og de pædagoger, der er på arbejde, har ikke tid til meget andet end at yde deres kerneydelse: omsorg&laquo;. C-dage er, når det er særligt slemt. De dage håber man næsten, at forældrene henter tidligt.Hanne Møller har været pædagog siden 2000, og hun oplever, at der bliver mindre tid til hvert enkelt barn.&raquo;Jeg bliver frustreret, når jeg kan se, at et barn har brug for noget, som jeg i det øjeblik ikke kan give det, fordi barnets behov bliver trumfet af noget, jeg akut er nødt til at forholde mig til, såsom blod, lort eller tis.&laquo;Og sådan er det indimellem, for der er meget sygdom og fravær blandt pædagogerne, fortæller Hanne Møller. I gennemsnit regner man med, at en pædagog er væk 50 dage om året på grund af sygdom, kursus eller ferie. I Børnehuset Deruda&rsquo;s budget er der kun råd til at kalde en vikar ind ni af de 50 dage. &raquo;Det betyder så, at vi meget ofte er underbemandede,&laquo; siger Hanne Møller. Alene sidste år overskred Børnehuset sine vikarbudgetter med et sted mellem 150.000 og 200.000 kroner.Rødbeder og paptallerkenerKlokken lidt over 11 begynder Hanne Møller at rigge an til frokost på Guldsmeden. Elias, Mathias og Magnus sidder i stuens sofa og læser højt fra en billedbog: &raquo;Drengen tisser på gulvet, og pigen lukker katten ind i buret, og faderen har en fiskestang&laquo;. Næste side: &raquo;Baby svømmer i en badering, mens mor og far siger skål i vandet&laquo;. De bladrer tilbage til side ét og griner over drengen, der tisser på gulvet, for man kan se hans tissemand. &raquo;Det er det sjoveste, der står i hele bogen,&laquo; siger Elias.Læs også:&nbsp;Hav en god dag, skatHanne Møller samler de andre børn omkring sofaen og begynder at læse højt fra en bog om elefanten Mimbo Jimbo. Agnete &ndash; den nye pige på stuen &ndash;har sat sig længst fremme på gulvet og lytter med åben mund. Hanne Møller hæver og sænker stemmen for at øge spændingen. Med undtagelse af nogle få udbrud som &raquo;åh nej&laquo; eller &raquo;der!&laquo; er der fuldstændig ro.Herefter er der hændervaskning og så frokost: Rugbrød, kalvekødsleverpostej, sild, rødbeder og syltede agurker. Børnehuset serverer ikke svinekød, og spiser 90-100 procent økologisk. Der er ikke smør på bordet, men hjemmerørt mayonnaise, fordi det indeholder sundere fedt. Børnehusets faste køkkendame er på Bali, og i dag er det én af pædagogerne, der vikarierer i køkkenet. Derfor spiser børnene af paptallerkener, for så slipper pædagogen for at bruge tid på opvask.Over for Hanne Møller sidder Samuel. Han er vild med rødbeder. Selvom han bruger gaffel, er hans håndflader farvet lyserøde ligesom en bred bræmme rundt om hans mund. Han har spist sin rugbrødsmad og øser nu rødbeder direkte fra glasskålen op på sin tallerken.Klokken lidt i 12 smider de børn, der skal sove til middag, bukserne og lægger sig ind på nogle små madrasser i et rum med nedrullede gardiner og rødt linoliumsgulv. Her er varmere end i resten af huset, og fra anlægget bliver der spillet afslappende instrumentalmusik.Læs også:&nbsp;Så kom de små børns danmarkshistorieBørnene siger ikke noget, men der går lang tid, før de ligger stille. De kigger rundt i rummet, ruller af og på madrasserne og vikler dynebetrækkerne rundt om sig selv på forskellige afprøvende måder. En pædagogmedhjælper sidder mellem to madrasser og nusser med den ene hånd et barn i håret, mens hun med den anden stryger et andet over ryggen. Uden for de nedrullede vinduer kan man høre børn råbe og køre på cykler på fliserne udenfor.I Børnehuset Deruda&#39;, som en integreret institution i Aarhus, er der mange dage, hvor de ansatte ikke har tid til meget andet end at yde deres kerneydelse.Hans Christian JacobsenKæft, trit og retningHanne Møller er trukket i en stor blå voksenflyverdragt. Egentligt vil hun gerne holde øje med, hvordan to nye børn interagerer med de andre på legepladsen, men der opstår en konflikt mellem drengene, der kører mooncars, som hun er nødt til at løse.Ved gyngestativet skubber en pige en anden pige, som ligger sammenrullet på en gynge. &raquo;Jeg er en kat,&laquo; siger hun. Pigen, der skubber, er kattens mor. En tredje pige, som står og kigger på, spørger, om hun må være kattens søster. Det er okay. Kattens far er på arbejde, fortæller de. Alex, som går lidt forsigtigt rundt med en bold i favnen, går hen til Hanne Møller og siger, at han er tørstig. Hun tager ham i hånden og sammen går de ind på toilettet og drikker noget vand. En pædagog stikker hovedet ind på toilettet og siger, at han har fundet et barn under nogle puder i fællesrummet.Læs også:&nbsp;Tak for lån af mine børn&raquo;Han må have ligget der lidt,&laquo; siger pædagogen, som tror, at drengen har sovet, for han var glad, men lidt groggy, da han blev fundet.Ved halv totiden tager Hanne Møller flyverdragten af og går til pause. Hun henter en kop the, mens hun fortæller, at hun er bekymret for, hvor meget kommunen beslutter, at Børnehuset skal spare. Aarhus Kommune skal nemlig spare ni millioner blandt de nul til seks-årige, oplyser pædagogernes fagforening BUPL.&raquo;Jeg frygter, at vi fremover skal være færre pædagoger om flere børn. Tænk, hvis det kommer til at gå ud over den pædagogiske tilgang, vi har til børn her i landet. I Danmark vil vi gerne have børn, der bliver hørt, som har et stærkt selvværd og en sund indstilling til hinanden og de udfordringer, de møder,&laquo; siger hun. &raquo;I andre lande er normeringerne betydeligt lavere end her, men der har man også et andet børnesyn. Jeg er ikke særligt interesseret i, at vores børn vokser op med kæft, trit og retning i institutionerne. I stedet håber jeg, at vi får lov til at holde fast i, at det hverken skal være strengt og kaotisk at være barn i en dansk børnehave&laquo;.Efter pausen går Hanne Møller tilbage ind på Guldsmeden. Jonathan vil gerne lave perler. Han er i gang med at lave en grøn &raquo;monstertruck&laquo;. To andre drenge vil gerne sy forskelligfarvede rækker af garn ind i nogle karklude, som skal blive til pudebetræk. Og nu kommer Lea, som er klædt i lilla fra top til tå, og spørger efter glimmerperler.Mens Hanne Møller finder glimmerperlerne frem, som ifølge et barn er mere &raquo;sjældne&laquo; end de andre perler, begynder to drenge at synge &raquo;Jonathan giv aldrig op, glem de nederlag&laquo;. Jonathan holder sig for ørerne, men kan ikke selv lade være med at grine lidt. Efter et par omkvæd foreslår Hanne Møller, at de stopper sangen.&raquo;Den er egentligt meget god, men Jonathan bryder sig ikke om, at I synger&laquo;. De, der laver perler, taler om, hvad de skal være til fastelavn. En skal være Elsa fra Frost. En anden skal være en blanding af tre ting, &raquo;men det er lidt svært at forklare&laquo;, så det vil han helst ikke snakke om. En tredje skal være sygeplejerske og får sit kostume i morgen med posten. En fjerde skal være Frankrig.Trætte og overgearedePå Guldsmeden hænger en plakat med ansigtsudtryk. Under de forskellige tegninger står der, hvilken følelse de repræsenterer. Hanne Møller fortæller, at hun nogle gange inddrager plakaten, hvis et barn har svært ved at sætte ord på sine følelser. En pige viser, hvad det vil sige at være svimmel. Hun drejer rundt om sig selv, indtil hun ikke kan gå lige og siger så: &raquo;Se, nu er jeg svimmel!&laquo; En dreng, der ligger på gulvet, fordi han er en slange, vil gerne forklare, hvad det vil sige at være bange og ked af det, men han vil ikke forklare, hvad det vil sige at være forelsket. &raquo;Men han ved det godt&laquo;, siger pigen, der kan gå lige igen. &raquo;For han har været forelsket i mig&laquo;. Det gider slangen på gulvet ikke kommentere. I stedet spørger den: &raquo;Hvad med prut? Er det også en følelse? Eller tissemand? Kan man føle sig tissemand?&laquo;Klokken halv fire forlader Hanne Møller et øjeblik stuen for at hjælpe til ved en situation ude på toilettet. Imens er børnene alene på stuen. Tre drenge spiller kalaha, men man kan kun være to til spillet, så de skiftes til at sidde over. Ham, der ikke er med i denne omgang, siger &raquo;bussemand, bussemand, bussemand&laquo; ind i øret på en af de drenge, der spiller. Drengen siger, at han skal stoppe, men det vil han ikke. &raquo;Bussemand, bussemand&laquo;, bliver han ved. Drengen, der sidder med kalahakugler i hånden, begynder at slå sin plageånd i ryggen. Først blødt. Til sidst så hårdt, at drengen, der siger bussemand, begynder at græde og kaster sig ned på gulvet. Hanne Møller kommer ind på stuen og får drengene til at fortælle, hvad der er sket. Og så trøster hun.Bølgerne går højt. Klokken er lidt over fire, og flere af børnene er trætte, utålmodige og overgearede. En pige, som løber frem og tilbage på gangen, mens hun råber lyde, stopper op ved Hanne Møller, som binder pigens lilla velourkappe bedre fast. &raquo;Jeg er Elsa fra Frost,&laquo; fortæller hun Hanne Møller, &raquo;og jeg kan få ting til at fryse til is&laquo;, siger hun og rører væggen bag sig, som straks fryser til.I entreen stopper forældre op og tjekker opslagstavlen for nye informationer. Der hænger blandt andet en seddel med sygdomme.&raquo;4. januar 2016: 2 tilfælde af kold lungebetændelse&laquo;.Lidt i fem er alle børn blevet hentet, Børnehuset lukkes ned, og Hanne Møller låser sine private ejendele ud fra personalerummet og tager hjem. I morgen tidlig skal hun møde ind til en ny dag.
