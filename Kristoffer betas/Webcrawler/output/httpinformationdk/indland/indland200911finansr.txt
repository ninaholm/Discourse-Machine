Finansrådet forsøger at sløre prisen for Roskilde Bank
Bankernes interesseorganisation, Finansrådet, gør alt, hvad den kan, for at sløre det, men det ændrer ikke ved, at danske skatteydere kommer til at betale milliarder for Roskilde Banks tab, lyder det fra direktøren for Finansiel Stabilitet
Karsten Ree solgte for et år siden Den Blå Avis til amerikanske eBay for 2,1 milliarder kroner. I sidste uge kom det frem, at han ved at skyde penge ind i Amagerbanken.

Er krakket i Roskilde Bank en udgift i milliardklassen eller modsat en guldgrube for de danske skatteydere? Svaret har blafret om kap med den stride novembervind her i Uge 45.Først skrev magasinet Økonomisk Ugebrev mandag, at de danske skatteydere kunne se frem til at skulle dække 10 milliarder kroner af Roskilde Banks tab på ejendomsspekulation.Det fik det statslige selskab Finansiel Stabilitet (som administrerer Bankpakke 1,red.) til at udsende en korrigerende pressemeddelelser, der fortalte, at bankens tab reelt var langt mindre, og at de danske skatteydere derfor 'kun' skal dække for omkring fire milliarder kroner.Som reaktion på det trådte direktør for bankernes interesseorganisation Finansrådet, Jørgen Horwitz, så frem på åben skærm i TV-Avisen, og dementerede, at skatteyderne får nogen regning overhovedet.»Nej, efter min bedste overbevisning kommer skatteyderne ikke til at betale for tabene i Roskilde Bank,« sagde Jørgen Horwitz.I stedet kan staten se frem til at tjene milliarder, når al bøvlet med de danske banker en gang er ovre.En lidt mindre gevinst javel, men stadig en milliardgevinst, tilføjede Finansrådets direktør.To forskellige ordningerStridens kerne handler om, hvorvidt man kan blande Roskilde Banks tab sammen med resten af de tab i de andre nødlidende banker, som Bankpakke 1 dækker.Roskilde Bank blev nemlig overtaget af Nationalbanken og resten af de sunde danske banker i forening, inden Bankpakke 1 blev vedtaget i efteråret 2008.Derfor er det også en anden ordning, der styrer fordelingen af tab i Roskilde Bank mellem staten og de danske banker end den ordning, der styrer tabene i resten af de nødlidende banker i Danmark mellem de to parter.For Roskilde Banks vedkommende dækker de sunde banker tab op til 750 millioner kroner. For resten af de nødlidende bankers vedkommende har de sunde banker med Bankpakke 1 - for 15 milliarder kroner - købt sig til en ordning, hvor staten dækker tab ud over 20 milliarder kroner.Selvom der altså er tale om to ordninger, er Jørgen Howitz' pointe, at Roskilde Banks tab ikke kan isoleres fra den gevinst staten formentlig kan se frem til at få på Bankpakke 1.»Der er tale om, at staten taber fire af de 15 milliarder som de danske banker betaler for bankpakke 1. Men omvendt tjener den stadig 11 milliarder kroner,« forklarede Finansrådets direktør i TV-avisen.Til det siger professor i finansiering på CBS, Finn Østrup, at uanset hvordan man vender og drejer det, så er situationen for skatteyderne den, at de kan se frem til fire milliarder kroner mindre med Roskilde Banks tab.»Aftalen om Roskilde Bank er en aftale for sig, og det er stensikkert, at skatteyderne ender med at betale regningen. Skal man endelig koble de to aftaler sammen, kan man sige, at Bankpakke 1 viser, at de danske banker slap meget billigt fra aftalen om Roskilde Bank. For traditionen er jo, at finanssektoren selv betaler når enkelte banker krakker,« siger Finn Østrup.Administrerende direktør i Finansiel Stabilitet Henrik Bjerre-Nielsen understreger også, at der er tale om to forskellige ordninger, og tilføjer, at det derfor ikke nødvendigvis er rimeligt at blande statens firemilliarders tab på Roskilde Bank sammen med de 15 milliarder kroner, som bankerne betaler staten for Bankpakke 1.For de 15 milliarder er penge staten får for at påtage sig en risiko. Et beløb som nu pludselig bliver mindre, hvis man følger Jørgen Jørgen Horwitz' logik.»Det afhænger af synsvinklen, men med Bankpakke 1 har staten jo påtaget sig en stor risiko - som ingen kendte omfanget af da staten påtog sig den. På samme måde som i forholdet mellem et forsikringsselskab og en kunde, kan man sige, at den aftale pris for at påtage sig den risiko er 15 milliarder kroner. Ikke mindre,« påpeger Henrik Bjerre-Nielsen.
