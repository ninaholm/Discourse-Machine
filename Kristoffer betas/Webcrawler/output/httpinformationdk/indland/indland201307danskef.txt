Danske forskere skal lære om ligestilling
EU’s markante fokus på ligestilling i forskning skal føre til flere kvindelige forskere og bedre fokus på, hvilken effekt eksempelvis ny medicin har på kvinder. Det kan også smitte af på dansk forskningspolitik, vurderer ligestillingsforsker
Forskningspuljen Horizon 2020 sætter ligestilling som et tværgående emne, når EU over de næste syv år skal dele 525 mia. kr. ud til forskning. Ansøgerne skal som noget nyt tænke ligestilling ind lige fra sammensætningen af forskergruppen til selve indholdet i forskningsprojektet.

Forskningsgrupper, der gør sig håb om EU-støtte, skal til at tænke kvinder ind fra start til slut. Med forskningspuljen Horizon 2020 har ligestilling mellem kønnene for første gang fået sin egen selvstændige artikel i EU’s forskningsprogrammer. Det er et meget klart værdisignal, der vil betyde flere kvindelige forskere i Europa, vurderer lektor Evanthia Schmidt fra Aarhus Universitet, der forsker i ligestilling i forskningen.»Det er nytænkende i europæisk perspektiv. EU’s politik har ændret sig fra, at man prøvede at fikse kvinderne, så de passede ind i systemet, til nu at prøve at fikse strukturerne i stedet,« siger Evanthia Schmidt.Horizon 2020 har ligestilling som et tværgående emne, når EU over de næste syv år skal dele 525 milliarder kroner ud til forskning. Ansøgerne skal som noget nyt tænke ligestilling ind lige fra sammensætningen af forskergruppen til selve indholdet i forskningsprojektet.Det betyder, at man eksempelvis ikke kun kan bruge mænd som forsøgspersoner, siger europaparlamentariker Britta Thomsen (S), der både er med i forskningsudvalget og ligestillingsudvalget i parlamentet og har været med til forhandle Horizon 2020 på plads.»Det kan ikke nytte noget, at vi kun forsker i knogleskørhed i forhold til mænd og ikke ved, hvordan det virker på kvinder. Det har været meget kendetegnende for især sundhedsforskningen, at man kun har forsket i mænd og han-aber,« siger Britta Thomsen.Derudover har EU i forvejen et krav om, at mindst 40 pct. af de eksperter, der udvælger og evaluerer forskningsprojekterne, skal være kvinder.Forskere på kursusPå Aarhus Universitet overvejer man, hvordan man bedste vil kunne hjælpe forskere med at beskrive kønsaspektet i deres forskningsansøgning, f.eks. ved hjælp af et kursus, sigerAdriënne Heijnen, der er seniorrådgiver i universitetets forskningsstøtteenhed.»Det er et nyt krav, som vores forskere skal forholde sig til, når de søger Horizon 2020. Mange forskere fra humaniora vil sandsynligvis allerede have tænkt kønsaspekter ind i deres forskning, men det er ikke sikkert, at det er en lige så integreret del i naturvidenskabelig forskning. Der skal vi klæde dem på for at beskrive det aspekt,« siger hun.En anden konsekvens af, at ligestilling bliver et tværgående emne iHorizon 2020, er også, at det vil påvirke de innovationsprojekter, dersøger om støtte til at udvikle nye produkter eller services, bemærker AdriënneHeijnen.»Vi forventer også, at der vil blive stillet krav til, at ansøgere gørrede for, hvordan nye teknologier eller produkter vil være til gavn forkvinder såvel som for mænd,« siger hun.På vej til DanmarkHorizon 2020 træder i kraft fra det nye år, og derudover vil Europa-Kommissionen i løbet af året rådgive EU-medlemslandene om, hvordan de selv kan fremme ligestilling på universiteter og i andre forskningsinstitutioner, oplyser talsmand for forskning Michael Jennings.»Et finansieringsprogram alene kan ikke løse de mere grundlæggende systemiske problemer i europæisk forskning. Derfor sigter vi efter at ændre kulturen og strukturerne i forskningsinstitutionerne,« skriver Michael Jennings i en kommentar til Information.Forskningsordfører for Liberal Alliance Villum Christensen kalder det vildt overdrevet, hvor meget tid der bliver brugt på at diskutere ligestilling i forskningen.»Det er lidt pjattet, at det skal have så meget opmærksomhed. Det kan godt være, det ikke står i vejen for de bedst kvalificerede projekter, men det tager alligevel opmærksomheden,« siger han.Ikke desto mindre tror Evanthia Schmidt, at den ændrede EU-politik også kan få konsekvenser for dansk forskningspolitik.»Jeg tror også, man kommer til at kræve af EU-medlemmerne, at de på samme måde tager højde for ligestilling, når de skal vurdere deres forskningsprojekter på nationalt niveau,« siger hun.&nbsp;
