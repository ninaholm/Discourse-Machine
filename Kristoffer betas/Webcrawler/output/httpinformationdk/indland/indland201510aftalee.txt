Aftale om elbiler er på plads



 Et flertal i Folketinget er fredag blevet enige om femårig indfasning af afgifter på elbiler. Det skriver en række folketingspolitikere på Twitter.
Det betyder, at man vil indfase en gradvis overgang til afgifter af elbilerne over fem år, således at afgiften indfases med 20, 40, 65, 90 og til sidst 100 procent i 2020.
Skatteminister Karsten Lauritzen (V) siger, han er glad for, at det er lykkedes at lave »en bred aftale«, som gør det væsentligt dyrere at køre store end små elbiler.
Enhedslisten og SF er ikke med i aftalen, da partierne mener, at den ikke er »ambitiøs nok«.
Ritzau

