’Prekariatet’ – nutidens udsatte
Det nye ord ’prekariat’ dækker over den voksende gruppe mennesker, der er skubbet ud af samfundet. De vil kunne inddrages via borgerløn, hævder borgerlønnens fortalere


Globaliseringen føder nye ord. &rsquo;Prekariatet&rsquo; er et af dem. Det svirrede i luften,da Information i tirsdags havde fuldt hus til et læserarrangement med overskriften: &raquo;Borgerløn &ndash; utopi eller virkelighed?&laquo;Prekariat og borgerløn er nemlig knyttet til hinanden &ndash; en sammenhæng, der under global opmærksomhed er fremhævet af den britiske økonomiprofessor i udviklingsstudier ved University of London Guy Standing, som var indleder ved læserarrangementet.Læs også:&rsquo;Vi skal ikke frygte staten. Staten skal frygte os&rsquo;Ordet &rsquo;prekariat&rsquo; er en splejsning af det engelskeprecariousogproletariat.Precariousgenfindes i det danske ord &rsquo;prekær&rsquo;, der ligesom det engelske har oprindelse i det latinskeprecarius, som betyder usikker og måske har rødder ipreces, som betyder de bønner, man beder. Det indkredser en betydning af en usikker situation, som man beder bønner om at komme ud af. I andre danske sammenhænge har sprogbrugen været, at det drejer sig om &rsquo;udsatte grupper&rsquo;.Og de udsatte grupper, som Guy Standing og andre debattører vil stive af med en borgerløn, er det nye proletariat, der er fremkaldt af globaliseringen.Tre grupperTil Information har Guy Standing forklaret, at prekariatet er kendetegnet ved &raquo;faldende indkomster, usikker stilling på arbejdsmarkedet og tab af rettigheder&laquo;. Prekariatet omfatter i følge Standing tre grupper:&raquo;Den første gruppe består af dem, der er faldet ud af den gamle arbejderklasse. De føler sig usikre, fordi de oplever en virkelig eller indbildt fortid med tryghed på arbejdsmarkedet. Og fordi de ikke har et højt uddannelsesniveau, er de tilbøjelige til at lytte til højrefløjens fanatiske populister.&laquo;Læs også:Tiden er moden til borgerlønStanding nævner som eksempler USA&rsquo;s Donald Trump og Frankrigs Marine le Pen og tilføjer: &raquo;Populisterne blander nationalisme, fremmedfrygt, racisme og et ønske om at dæmonisere &rsquo;den anden&rsquo;.&laquo;Guy Standings anden gruppe i prekariatet er de, der står uden hjem og tilholdssted. Først og fremmest de mange migranter, men også det stigende antal straffedømte og rettighedsberøvede har Guy Standing fremhævet. Om gruppen siger Standing: &raquo;Bortset fra et meget lille mindretal, der drages mod religiøs fundamentalisme, er de mest indstillet på at bøje nakken og søge at overleve. De drages ikke mod Trump eller Marine le Pen.&laquo;Den tredje gruppe i prekariatet er ifølge Guy Standing de voksende antal unge og knapt så unge højtuddannede, der ikke kan få en forankring på arbejdsmarkedet. &raquo;Nogle af dem støtter politikere som Bernie Sanders eller Jeremy Corbin, fordi de tilbyder en autentisk stemme og opfattes som progressive.&laquo;Læs også:Tech-eliten får job til at forsvinde - nu taler de om borgerlønGuy Standing har også peget på bevægelser som Podemos i Spanien, Syriza i Grækenland, Razem i Polen og Alternativet i Danmark.Om gruppen af de udstødte højtuddannede gælder dog ifølge Guy Standing: &raquo;De fleste er ikke overbevist om, at gammeldags socialisme er svaret. De er ængstelige, fordi de ikke har en fremtid, en følelse af, at de er i stand til udvikle deres evner eller opbygge en karriere.&laquo;Virke &ndash; ikke arbejdeAf sine fortalere, herunder Guy Standing, ses borgerløn &ndash; en ubetinget grundydelse til alle &ndash; som et middel til at frisætte alle medlemmer i et samfund, også prekariatet.Udgangspunktet for borgerlønsargumentationen er, at den teknologiske udvikling under alle omstændigheder gør det utænkeligt, at der vil være fuld, traditionel beskæftigelse til alle. I den situation står valget mellem at lade teknologiens økonomiske gevinster tilfalde en bittelille klasse på omkring én procent af befolkningen eller dele den ud mellem alle, så de selv kan bestemme, hvad de vil bruge deres tilværelse til. Målet må ifølge borgerlønstilhængere være, at mennesker skal have mulighed for et meningsfuldt virke &ndash; frem for at lønindbringende arbejde sættes i fokus.Blandt fordelene ved borgerløn nævnes også, at de udsatte ikke længere vil presses fysisk og psykisk af deres situation, og at det vil blive nemmere for dem at vandre ind og ud af arbejdsmarkedet, sådan som situationen og deres egne ønsker tilsiger det.På mødet med Informations læsere summerede Guy Standing sin argumentation for borgerløn op med følgende betragtninger:Alle &ndash; og alles forfædre &ndash; har bidraget til den nuværende velstand; derfor har alle krav på del i frugterne. Det handler om den retfærdighed, der består i, at de mest usikre befries for noget af deres usikkerhed. Det pålægger ikke nogen at leve på en bestemt måde. Borgerløn er ikke en almisse, men en rettighed uafhængig af vilkårlige skøn. Borgerløn anerkender ligeværdigheden af alle de forskellige slags virker, mennesker kan bruge deres liv på. Hertil kommer &ndash; ifølge Guy Standing &ndash; at borgerløn vil have langt mere stimulerende effekt på økonomien end de milliardudpumpninger, som centralbanker nu foretager, og som kun er til gavn for de få.
