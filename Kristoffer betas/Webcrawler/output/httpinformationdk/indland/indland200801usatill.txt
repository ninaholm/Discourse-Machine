USA tillader mælk fra klonede dyr



 De amerikanske fødevaremyndigheder har besluttet, at kød fra visse klonede dyr og deres afkom er lige så sikkert som andre former for mad. Dermed er der åbnet op for, at den kontroversielle teknologi kan bruges i den amerikanske fødevareproduktion. Kloningsindustrien i USA består i øjeblikket kun af en håndfuld virksomheder. Industrien venter, at det bliver de klonede dyrs afkom, der kommer på middagsbordet eller skal levere mælk til de amerikanske forbrugere, skriver Reuters og ritzau. 
EU-kommissionen varslede i sidste uge, at den vil rådføre sig med forbrugerorganisationer i de 27 medlemslandene, før den tager stilling til, om det skal være tilladt at sælge produkter fra klonede dyr i EU. En afgørelse ventes derfor først at falde i maj i år. 

