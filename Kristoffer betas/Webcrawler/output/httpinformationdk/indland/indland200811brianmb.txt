Brian M. vil beskytte børn mod voldelige forældre
Ingen forældremyndighed til voldelige fædre eller mødre lød det fra justitsminister Brian Mikkelsen (K) efter evalueringsmøde om forældreansvarsloven i går


I bund og grund er forældreansvarsloven en god lov. Men måske er der behov for at justere dele af den.Det var budskabet fra lovens politisk ansvarlige, justitsminister Brian Mikkelsen (K), da han for første gang udtalte sig om den omstridte forældreansvarslov i går."Vi er enige om, at den nye lov er bedre end den gamle. Men vi er nødt til at se på, om der er brug for justeringer i forhold til de mange sager, der har været fremme," sagde ministeren til Information efter et møde med folketingets partier.Mødet var blevet indkaldt i kølvandet på den heftige kritik, der har været af loven, siden den trådte i kraft sidste år.Vold uacceptabeltDet var især påstande om, at børn tvinges til at være sammen med deres voldelige fædre, som optog politikerne."Der må aldrig være fælles forældremyndighed, når der er vold involveret. Der har været en række sager fremme, som vi skal have gravet frem, for det er slet ikke acceptabelt," sagde Brian Mikkelsen.Nyt møde i 2009På mødet diskuterede politikerne også, at nogle børn bliver kastebold mellem skilsmisseforældre, der ikke kan blive enige om, hvor deres børn skal gå i skole, som de ellers skal ifølge den nuværende lovgivning."Vi skal altid tage hensyn til børnene," sagde Brian Mikkelsen, der overvejer at lade den såkaldte bopælsforældre bestemme, hvor barnet skal gå i skole.Næstformanden i den socialdemokratiske folketingsgruppe, Mette Frederiksen, var godt tilfreds efter sit besøg i Justitsministeriet:"Det var et fint møde, hvor der blev lyttet til vores synspunkter. Vi er alle enige om, at børn der har været udsat for vold, ikke skal tvinges til samvær," sagde Mette Frederiksen.Der blev ikke truffet beslutninger om at ændre i loven eller administrationen af den på mødet i går. I stedet vil politikerne afvente mere viden på området."Jeg har bedt Familiestyrelsen om at samle sagerne sammen, ligesom alle ordførere kan sende sager ind. Så ser vi, om der er hold i dem og mødes i forligskredsen igen i det nye år," sagde Brian Mikkelsen.Det er endnu ikke fastsat en nærmere dato for det kommende møde.
