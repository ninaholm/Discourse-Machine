Nye tal afslører massivt løngab mellem nyuddannede kandidater
Uddannelses- og Forskningsministeriets nye digitale uddannelsesguide afslører, at nyuddannede kandidater fra visse uddannelser tjener tre gange så meget, som andre. Kritikere beskylder ministeriet for at forsøge at presse unge til at vælge studie efter høje lønninger. Ministeren afviser kritikken


Mens nyuddannede kandidater i design, arkæologi, kunsthistorie og litteraturvidenskab kan se frem til en gennemsnitsløn på under 20.000 kroner om måneden, når de efter mindst fem år på skolebænken skal ud på arbejdsmarkedet, kan en kandidat i forsikringsmatematik indkassere 50.000 kroner i løn om måneden. Det viser en opgørelse over de 15 henholdsvis laveste og højeste lønninger for nyuddannede universitetskandidater i Danmark, som Information har fået udarbejdet af Uddannelses- og Forskningsministeriet. Tallene er en del af ministeriets nye digitale satsning, &rsquo;Uddannelseszoom&rsquo;, som skal hjælpe unge med at vælge studieretning efter ungdomsuddannelsen.Af tallene fremgår det, at en nybagt kandidat i litteraturvidenskab fra Syddansk Universitet (SDU) i gennemsnit tjener 19.000 kroner om måneden et halvt år efter uddannelsens afslutning. Den lave løn hænger sammen med en arbejdsløshedsprocent på 60 pct. for de nyuddannede. Tallet er udregnet ved at kigge på lønindkomsterne for dimittendårgangene 2010-2012. Nederst på listen er kandidaten i klassisk arkæologi med en gennemsnitsløn på 16.000 kroner ved uddannelsens afslutning og 30.000 kroner 10 år efter.I den anden ende ligger uddannelser som forsikringsmatematik, hvor gennemsnitslønnen er 50.000 kroner og 84.000 efter 10 år. Hos odontologi er gennemsnittet for nyuddannede 46.000 kroner, mens kandidater i medicin og i erhvervsøkonomi kan se frem til en gennemsnitsløn på 40.000 kroner.Fra flere sider anklages ministeriet for at ville adfærdsregulere de unge og skubbe dem i én bestemt retning: mod pengene. Danske Studerendes Fællesråds formand Yasmin Davali kalder det &raquo;et politisk forsøg på at presse de studerende til at vælge de uddannelser, der tjener flest penge&laquo;, frem for at hjælpe dem med at finde det studium, der passer dem bedst: &raquo;Ministeren sender et klart signal om, at det er løn og fast arbejde, der er det vigtigste, når man skal vælge sit fremtidige studium.&laquo;Uddannelses- og forskningsminister Sofie Carsten Nielsen (R) afviser kritikken og kalder &rsquo;Uddannelseszoom&rsquo; &raquo;et brugbart værktøj&laquo; for fremtidens studerende: &raquo;Jeg vil aldrig selv rådgive mine børn til, at de skal kigge efter løn, når de vælger uddannelse. De vælger efter hjertet, og forhåbentlig har de også hjernen med. Det er jeg helt overbevist om, at de fleste mennesker vil fortsætte med.&laquo;
