Humaniora og samfundsvidenskab får flere EU-midler
EU’s uddannelsesministre har bevilget 600 mia. kr. til et forskningsprogram, som vil give mere rum til humaniora, samfundsvidenskab på universiteterne


På et møde i Bruxelles blev EU’s uddannelsesministre i går enige om det såkaldte Horizon 2020, som er verdens største, offentligt finansierede forskningsprogram med et budget på mere end 600 mia. kr. Det præcise beløb afhænger af de afsluttende forhandlinger om EU’s rammebudget, der ventes afsluttet i løbet af efteråret, men til sammenligning har det nuværende program, som udløber i 2014, et budget på 374 mia. kr.»Det er lykkes at få et godt kompromis, som stort set alle er med i,« siger Danmarks uddannelsesminister Morten Østergaard (R).Tidligere har Radikale Venstre i Information ytret ønske om, at EU’s forskningsmilliarder i højere grad burde gå til tværvidenskabelig forskning, og forskningsordfører Sofie Carsten Nielsen lagde op til et opgør med det monopol, natur- og sundhedsvidenskaben havde. Med det ny program, der bliver bygget op omkring et antal store samfundsudfordringer, hævder ministeren, at monopolet ser ud til at blive brudt.»Vi har efter svære forhandlinger fået indført ændringer i udspillet. Bl.a. den sjette udfordring, som vi har udvidet til to, så der nu er syv udfordringer. Én specifikt om samfundsvidenskab og én om sikkerhed,« siger han. Derudover er der blevet tilføjet en ’tværgående paragraf’, som skal sørge for, at programmet som udgangspunkt tænkes tværfagligt.OpmuntreneDet er dog endnu uvist, hvor mange penge, der reelt tildeles de forskellige områder.»Kommissionen har foreslået et budget på 600 mia. kr., men først under de næste formandsskaber sættes konkrete beløb på de enkelte elementer,« siger han. Professor Kirsten Drotner fra SDU, der repræsenterer Danmark i det nuværende forskningsprogram, kalder udviklingen »opmuntrende«.»Det viser, at Europas politikere har lyttet til forskersamfundet og gennemtænkt nogle af de grundproblemstillinger, som skal være med til at udvikle Europa,« siger hun.Formanden for Danske Universiteter, Jens Oddershede, er enig.»Jeg har ikke set detaljerne og kan endnu ikke sige, hvor stor en sejr, det er, men vi støtter op om, at EU nu vil beskæftige sig med udfordringer på det samfundsfaglige og humanistiske område,« siger han.Kirsten Drotner påpeger dog, at vi må vente med at juble.»Armene er ikke helt oppe endnu, for det er først til efteråret, at vi får fordelingen afklaret. Vi er ikke helt i land endnu, men der er gode takter.«
