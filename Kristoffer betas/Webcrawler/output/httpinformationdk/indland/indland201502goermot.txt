Gør motivet eller virkningen en mand til terrorist?
Attentatet mod Krudttønden og den jødiske synagoge var en forfærdelig og hensynsløs ugerning. Men var det terror? Det diskuteres i øjeblikket ivrigt på de sociale medier
Det er ikke ligegyldigt, hvad vi kalder angrebet i lørdags, for det former virkeligheden, mener ph.d. Anne Sørensen. Derfor reagerede eksempelvis nogle nordmænd stærkt på, at Anders Breiviks barndom blev oprullet, fordi de frygtede, at hans handling skulle blive reduceret til en syg mands amokløb.

På en dag, hvor flagstænger rundt om i landet stadig flager på halv efter lørdagens attentat i København, kan det synes ubetimeligt at indlade sig på en finere semantisk præcisering af de tragiske begivenheder.Men det er ikke ligegyldigt, hvad vi kalder attentatet. For vores forståelse af begivenhederne &ndash; og vores reaktion på dem &ndash; afhænger af, hvordan vi fortolker dem, og alene derfor er det relevant at spørge: Var det terrorisme? Var den 22-årige mand, der skød og dræbte en filminstruktør til et debatarrangement og efterfølgende en dørmand til en jødisk piges bar mitzva, terrorist &ndash; eller var han &rsquo;bare&rsquo; en koldblodig morder? Er det, at vi føler os terroriserede, nok &ndash; eller stiller definitionen på terror samtidig krav om et motiv, en plan, en organisatorisk tilknytning og et abonnement på en politisk ideologi?Ifølge professor i strafferet ved Københavns Universitet Jørn Vestergaard er der to forhold, der skal sandsynliggøres, før en formodet gerningsmand skal kunne dømmes efter terrorparagraffen. For det første skal han både have &raquo;bevirket alvorlig skade&laquo; eller &raquo;haft til hensigt&laquo; at gøre det, og for det andet skal han have haft et motiv om at &raquo;skræmme en befolkning i alvorlig grad&laquo;.Det er kombinationen af gerningen og motivet for gerningen, der er afgørende for, om man kan tale om terrorisme i juridisk forstand.Jørn Vestergaard nævner til eksempel sagen om øksemanden, der angreb Kurt Westergaard, og hvor Højesteret dømte for en fuldbyrdet terrorhandling. I sin begrundelse lagde retten netop vægt på, at drabsforsøget måtte anses for et forsøg på at begrænse ytringsfriheden og den offentlige debat.&raquo;Så medmindre den formodede gerningsmand bag weekendens angreb har haft helt andre motiver eller helt tilfældigt har rettet sine attentater mod deltagere i et offentligt møde om kunstnerisk frihed og mod den jødiske vagtmand ved synagogen, er der fuld dækning for at betegne hans aktioner som terrorisme,&laquo; siger Jørn Vestergaard, der mener, at formodningen om, at der var tale om terrorisme &ndash; og ikke bare et tilfældigt amokløb &ndash; understøttes af oplysningerne om &raquo;den radikalisering, som gerningsmanden tilsyneladende har været præget af&laquo;.Terrorist eller vred ung mand?Alligevel diskuteres det på de sociale medier, om målene for angrebene og den frygt, de skaber, alene kan gøre gerningsmanden til terrorist. Efterhånden som oplysninger om ham kommer frem, spørger folk, om han virkelig var radikal islamist eller bare en vred ung mand med voldelig adfærd. Og hvad er terrorisme egentlig? Defineres den af, hvad der bliver angrebet, eller af, hvem der angriber? Det er en diskussion, vi har taget mange gange i det 20. århundrede, fortæller ph.d. i terrorismens historie og redaktør på danmarkshistorien.dk Anne Sørensen.&raquo;Under afkolonialiseringen var der etniske og nationale grupperinger, der i deres kamp for selvstændighed anvendte terror over for kolonimagten. Der var for eksempel Mau Mau i Kenya og ANC i Sydafrika, der faktisk også selv &ndash; som nogle af de sjældne &ndash; kaldte det terrorisme. Er det en frihedskamp, eller er det terrorisme?&laquo;Hun nævner også, at modstandsfolk under besættelsen blev kaldt terrorister af nogle, mens andre kaldte dem frihedskæmpere: &raquo;I dag er vi jo ikke i tvivl, så det kan ændre sig over tid. Men ordet &rsquo;terrorisme&rsquo; har så mange konnotationer, det skaber så mange billeder og følelser, at det er svært, mens vi står midt i det, at definere det helt objektivt.&laquo;Lige siden ordet terrorisme blev brugt første gang, har det været svært at definere. Ordet opstod under den franske revolution som en semantisk beskyldning parterne kunne kaste imod hinanden. Anne Sørensen forklarer: &raquo;Det havde rod i oplysningstiden, og parterne beskyldte hinanden for at skabe unødig skræk og rædsel i samfundet. Terrorisme var en uberettiget måde at bruge vold og afskrækkelse på. Magtanvendelse er jo ikke nødvendigvis negativ eller illegal, men med betegnelsen terrorisme får vi et ord, der beskriver det tilfælde, hvor magtanvendelse er uberettiget og tages i brug for at skabe netop det modsatte af den eneste legitime grund til at anvende magt &ndash; nemlig at sikre fred og tryghed. På den måde går der en lige linje til i dag, hvor vi lægger meget vægt på motivet.&laquo;Ikke alene er diskussionen om, hvad der definerer terrorisme, klassisk, den er også nødvendig, mener Anne Sørensen. Måden vi taler om hændelser på former vores virkelighed. Lige nu sidder hun på Aarhus Universitet, og dens historie kunne have været en helt anden. I 1994 gik en ung mand ind i kantinen, skød to mennesker og rettede derefter pistolen mod sig selv.&raquo;Hvis denne unge mand havde skrevet noget eller sagt noget, der havde sat hændelsen i en form for kontekst, så ville rammefortællingen omkring Aarhus Universitet bære voldsomt præg af det. Men det er bare en tragisk historie om en psykisk syg mand, som de færreste kender.&laquo;Ordet skaber stærke reaktionerDet er derfor også forståeligt og forventeligt, at nogle reagerer stærkt på, at der sås tvivl om, hvorvidt et dramatisk angreb på så symbolske steder som et debatmøde og en synagoge kan kaldes terrorisme. Det samme skete i Norge, da oplysninger om Anders Breiviks barndom, ungdom og problematiske forhold til sin mor begyndte at fylde i medierne. Nordmændene var bange for, at den slags ville afpolitisere og reducere Breiviks udåd til en forstyrret ung mands amokløb.&raquo;Det er en sproglig handling at bruge det ord. Historieskrivningen fortæller os, at terrorisme har en helt anden betydning og konsekvens end simpel kriminalitet. Og når vi ikke har en fyldestgørende objektiv definition, så vil måden, vi taler om det på, være med til at definere, om en hændelse er terrorisme eller ej. Derfor har diskussionen om definitionen eksisteret lige så længe som begrebet,&laquo; siger Anne Sørensen.Terrorisme er altså ikke et ord, vi kan bruge i flæng, men ét, vi må blive ved med at diskutere. Dets betydning kan ændre sig over tid. Opfattelsen af dem, vi kalder terrorister, kan ændre sig. Og brugen af ordet afgør historieskrivningen, og hvordan fremtiden formes.&raquo;Bearbejdningen af gerningsmandens handlinger vil i en bredere sammenhæng også blive formet af det blik, der lægges på ham. Hvordan forstår vi denne historie, hvordan italesætter vi den og får den gjort til en del af vores nutid og på længere sigt vores historie?&laquo;
