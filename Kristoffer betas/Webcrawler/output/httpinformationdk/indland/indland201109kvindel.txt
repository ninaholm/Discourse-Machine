Kvindelige læger overgår mandlige
Både i antal og rent fagligt har de kvindelige medicinstuderende og læger overhalet deres mandlige kolleger. Udviklingen kan mindske fejldiagnoser, vurderer forsker, men Lægeforeningen frygter, at det ensidige fokus på karakterer af optagelsen af medicinstuderende, der stiller kvinder stærkere end mændene, frasorterer studerende med andre og lige så væsentlige kvalifikationer


Man skal ikke mange år tilbage i statistikbøgerne for at finde dokumentation for, at lægebranchen indtil for få år siden var mændenes legeplads. Men siden starten af 1990'erne har antallet af både kvindelige medicinstuderende og nyuddannede kvindelige kandidater været større end antallet af mandlige.Nu ser det tilmed ud, som om de kvindelige læger også rent fagligt giver deres mandlige kolleger baghjul.»Flere undersøgelser viser, at kvindelige læger er bedre end deres mandlige kolleger til at gøre det, som videnskaben anbefaler i behandlingen af patienter,« siger Torsten Risør, speciallæge og forsker ved Institutt for Samfunnsmedisin på universitetet i Tromsø.Han peger på, at kvindelige læger blandt andet ser ud til at være bedre til at diagnosticere patienter end deres mandlige kolleger.Torsten Risør henviser blandt andet til undersøgelsenUnderutilization of digital rectal examination when screening for prostate cancerfra 2006. Den konkluderer, at mens kvinder følger de kliniske, evidensbaserede retningslinjer, når de undersøger patienter, foretager mænd »i høj grad en opportunistisk screening«.Lytter mereEt andet eksempel dokumenteres i forskningsartiklenPhysician gender and cesarean sections, der konkluderer, at kvindelige læger i højere grad end mandlige læger forebygger unødvendige kejsersnit hos kvinder, der skal føde.»Men undersøgelser viser også, at kvindelige læger lytter mere til de patienter, som kommer og fortæller om deres symptomer. F.eks. i forhold til hvad en prostataprøve (blodprøve, der viser, om patienten har kræft i blærehalskirtlen,red.) viser. Det er en mandlig kræftsygdom, og der havde jeg forestillet mig, at mandlige læger ville være ekstra meget på mærkerne,« siger Torsten Risør.»Kvindelige læger er tilsyneladende bedre til at bruge tid på at tale med patienterne, hvorimod mandlige læger ser ud til ofte at vælge den hurtigste løsning, f.eks. at tage en blodprøve og sende patienten hurtigt videre til en speciallæge, når en patient fortæller om sine symptomer,« siger han.Torsten Risør betegner det som »meget sandsynligt«, at forebyggelsen af sygdomme vil blive bedre, og at flere patienter vil komme hurtigere de rigtige steder hen i behandlingssystemet, i takt med at antallet af kvindelige læger stiger.Det betyder i sidste ende færre udgifter til unødvendig diagnostik og behandling, vurderer Torsten Risør.Bibi Hølge-Hazelton, der er forskningsleder i Region Sjælland og forskningslektor ved Forskningsenheden for Almen Praksis ved Københavns Universitet med speciale i profession, ungdom og køn, hilser også udviklingen velkommen.»Jeg ser ikke intet problem i, at vi får flere kvindelige læger. De har blandt andet sat fokus på kvindelige patienters problematikker, der traditionelt ikke har været fokus på i lægefaget — f.eks.spiseforstyrrelser og arbejdsrelaterede sygdomme som nedslidthed,« siger hun.For snævert fokusHos Lægeforeningen er man som udgangspunkt positiv over for flere kvinder i lægefaget.»Det er i sig selv ikke noget problem, for lægefaget, der stadig er mandsdomineret, bør så vidt muligt afspejle befolkningssammensætningen. Men jeg er talsmand for, at man benytter flere kompetencevurderinger ved optagelsen på lægeuddannelsen, så det hele ikke kun handler om boglige kvalifikationer,« siger formand Mads Koch Hansen med henvisning til, at kvinder generelt klarer sig bedre i gymnasiet i dag end mænd. Det betyder, at relativt flere kvinder optages på medicinstudierne på grund af høje krav til karaktergennemsnittet.»Universiteterne lægger i dag for meget vægt på akademiske evner ved optagelsen af medicinstuderende. Man kan godt blive en god læge, selv om man ikke har 10 i gennemsnit, og dermed bliver studerende med andre væsentlige kvalifikationer sorteret fra,« mener Mads Koch Hansen.»Hvis kvindelige medicinstuderende vælger et eller flere specialer systematisk fra, kan det blive et problem på sigt, fordi sundhedsvæsenet pludselig står og mangler læger inden for visse områder,« siger han.Mads Koch Hansen peger på Syddansk Universitet, SDU, som et eksempel til efterfølgelse for landets andre medicinuddannelser. SDU optager halvdelen af en årgang af medicinstuderende via kvote 2 og lægger dermed vægt på andre kompetencer end karaktergennemsnittet ved optagelse af nye studerende.Birgitta Wallstedt, uddannelsesudvikler og chefkonsulent på Sundhedsvidenskab, Syddansk Universitet, understreger, at SDU's fokus på kvote 2-ansøgere ikke handler om at forbedre mændenes optagelsesmuligheder.»Vi er sådan set ligeglade med, hvilket køn der fylder mest på vores medicinuddannelse. Men de kommende medicinstuderende hos os bliver en mere forskelligartet gruppe med flere erfaringer og nødvendige forskellige kompetencer. Samtidig kan vi konstatere, at kvote 2-studerende i højere grad end kvote 1-gruppen gør medicinstudiet færdigt,« siger Birgitta Wallstedt.Men Torsten Risør køber ikke argumentet, at medicinstuderende med de højeste karakterer fra gymnasiet mangler kvaliteter, som kvote 2-studerende besidder.»Gruppen med de højeste karakterer ser ud til at have lige så stærke sociale og menneskelige kompetencer, som studerende med lavere karakterer har,« siger han.Torsten Risør anerkender, at det kan blive et uddannelsespolitisk problem, hvis alt for mange studerende sorteres fra, der måske ikke var motiverede og fik gode karakterer i gymnasiet, men som senere ville kunne være blevet motiverede og blive dygtige læger.»Men rent fagligt ser jeg ikke noget problem i, at medicinstuderende som udgangspunkt vælges ud fra deres karakterer. Disse studerende har jo alle muligheder for at blive fremragende læger,« siger han.Boglighed er ikke altBirgitta Wallstedt holder fast i, at boglighed ikke må være den altafgørende faktor, når fremtidens læger skal udvælges.»At blive læge kræver andet end akademisk snilde. Man skal være meget flittig og motiveret, og der er også en håndværksdel forbundet med lægefaget, hvis man f.eks. vil være kirurg,« siger Birgitta Wallstedt.
