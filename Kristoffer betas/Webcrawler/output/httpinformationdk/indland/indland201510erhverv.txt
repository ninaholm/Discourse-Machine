Erhvervslivets kritik af nedskæringer preller af på V og LA
Store danske virksomheder, erhvervslivets organisationer og nu også en af de største europæiske forskningsfonde advarer imod V-regeringens plan om at skære voldsomt ned på forskning og uddannelse


Forskningen beskæres så meget, og det vil gå ud over erhvervsliv og beskæftigelse, lød det onsdag fra Novo Nordisk og Dansk Erhverv i Berlingske. En af de største private forskningsfonde i Europa, VolkswagenStiftung, har også henvendt sig direkte til uddannelses- og forskningsminister Esben Lunde Larsen (V) med en appel om at skåne forskningen, da det vil få store konsekvenser ikke bare på universiteterne, men også for udviklingen i industrien og resten af samfundet.&raquo;Som talrige eksempler fra fortiden illustrerer, er nedskæringer på fri forskning en af de mindst fornuftige løsninger i krisetider. Derfor opfordrer jeg dig til for Danmarks fremtid, hvad angår social og økonomisk succes i de kommende årtier, at gøre alt, hvad du kan for at genoverveje de foreslåede nedskæringer for at undgå de alvorlige skadevirkninger, som kan komme ganske snart,&laquo; skriver direktøren for VolkswagenStiftung, Wilhelm Krull, der har været med til at evaluere det danske forskningssystem sidste år.Læs også:Samlet ungdom i opgørMinisterens svar på brevet til medlemmerne af Forsknings- og uddannelsesudvalget lyder, at første prioritet har været den strategiske forskning, som dog også beskæres en hel del. Wilhelm Krull, der endnu ikke har modtaget et personligt svar fra Esben Lunde Larsen, mener, at det er en fejl at satse mere på strategisk forskning:&raquo;Tendensen går igen globalt. Politikerne vil se innovation og vækst så hurtigt som muligt, men det er ikke en bæredygtig politik. Hvis ikke man satser på de yngre generationer af højtuddannede og forskere, taber man på det senere &ndash; især et lille land som Danmark.&laquo;Også Novo Nordisks og Dansk Erhvervs kritik besvares af Esben Lunde Larsen med, at Danmark ikke bliver noget forskningsmæssigt u-land af at spare 1,4 mia., fordi vi stadig bruger 1,01 procent af BNP på forskning.Forskningschef i Novo Nordisk Mads Krogsgaard mener ikke, at de danske forskningsinvesteringer kan sammenlignes med Polens og Portugals. I stedet bør man se på, hvad de øvrige nordiske lande og de store vækstøkonomier bruger på forskning, hvilket er langt mere end 1 procent af BNP, påpeger han.Råstoffet er menneskerErhvervs- og vækstminister Troels Lund Poulsen (V) påpeger, at regeringen også investerer godt to mia. i at forbedre erhvervslivets vilkår, men det hjælper ifølge Mads Krogsgaard ikke på problemet i regeringens spareplaner.&raquo;Vores anke er ikke, om regeringen vil gøre det godt for erhvervslivet på kort sigt. Danmark er et lille land, og vores eneste råstof er mennesker, så den måde, du skaber vækst, velfærd og nye arbejdspladser på, er at have en veluddannet arbejdsstyrke og stærk grundforskning. Danmark er gået frem på lige nøjagtig de områder på grund af store investeringer i forskning og uddannelse de seneste år, men nedskæringer på 8,5 procent er en opbremsning, der er helt ude af proportioner,&laquo; siger han.Problemet med regeringens nedskæringer er ifølge Krull, at de formentlig ikke har nogen større effekt de næste par år.&raquo;Men det her vil påvirke dansk økonomi om ti år, at der er blevet satset langt mindre på den mest avancerede fri forskning, som er med til at skabe de attraktive og kreative hoveder og fremtidige ledere, samfundet har brug for. Det er det, der bekymrer mig mest,&laquo; siger Wilhelm Krull, der også mener, at nedskæringerne på forskning og uddannelse på kort sigt er med til at skabe utryghed i forskningsmiljøerne: &raquo;Og tryghed er et centralt element, hvis man vil tiltrække de bedste forskere og unge talenter.&laquo;Novos forskningschef anerkender, at regeringen fattes penge, men uanset politisk ståsted bliver politikerne nødt til at se længere frem:&raquo;Hvis vores børn også skal have velfærd og noget at leve af, kan et lille land som Danmark kun klare det på én måde, og det er at satse på god uddannelse og forskning.&laquo;Wilhelm Krull mener, at politikerne ofte overser mange af sideeffekterne ved investeringer i forskning og uddannelse:&raquo;Investeringer i mere viden og mere uddannelse er med til at forhindre højere udgifter i de sociale systemer til arbejdsløse og syge med mere, og de præventive effekter bliver ofte overset.&laquo;Historisk har der været bred politisk enighed om at satse på forskningen, derfor er både Socialdemokraterne, Radikale og Konservative imod de nedskæringer, som V-regeringen hidtil har foreslået.&raquo;Jeg er målløs over, hvordan Venstre i den grad har ændret holdning, hvad det her angår. Jeg kan ikke se, hvordan de kan mene, at de styrker dansk erhvervsliv, når de skærer så voldsomt ned på uddannelserne og forskningen i stedet for at fastholde den udvikling, der har været med til at skabe vækst og øge vores konkurrenceevne,&laquo; siger Mette Reissmann, der uddannelses- og forskningsordfører i Socialdemokraterne.Også De Konservative undrer sig over, at Venstres ministre ikke lytter mere til kritikken fra erhvervslivet.&raquo;Jeg køber ikke argumentation med, at vi stadig bruger 1 procent af BNP. Selv i dårlige tider skal der investeres i forskning, og vi bør have en højere ambition end det,&laquo; siger uddannelses- og forskningsordfører Mai Mercado (K).Støtten til at finde alternativer til forsknings- og uddannelsesnedskæringer kommer dog næppe fra Liberal Alliance. Henrik Dahl (LA) mener, retningen er uheldig, men partiet prioriterer skatte- og afgiftslettelser højere lige nu. Om erhvervslivets reaktion siger han:&raquo;Lige meget, hvem vi tager penge fra, så synes de også, at de har en retfærdig sag, men vi prioriterer skatte- og afgiftslettelser, fordi de fremmer økonomisk vækst.&laquo;Jens Henrik Thulesen Dahl (DF)er knap så klar i mælet:&raquo;Det er rigtig dumt at skære i forskning, men vi har også nogle prioriteringer, som vi må afveje mod hinanden. Sundhedsvæsenet har også behov for et skub, men vi kæmper for at finde flere midler til forskning og uddannelse, så længe der er forhandlinger.&laquo;Læs også:Demonstrer for bedre undervisning i stedet!
