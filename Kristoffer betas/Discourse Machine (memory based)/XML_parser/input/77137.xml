<?xml version="1.0" encoding="UTF-8"?>

<newsitem date="1996-10-25" id="root" itemid="77137" xml:lang="da">
<title></title>
<headline> AMTER BESTEMMER SELV AMBULANCE-KVALITETEN - FALCK. </headline>
<byline></byline>
<dateline></dateline>
<text>
<p> KØBENHAVN, 25 oktober (Reuter) - I ugens løb er kvaliteten af Falcks ambulancehjælp blevet kritiseret af borgmestre i flere nordsjællandske kommuner. Og senest beretter Politiken, at Amtsrådsforeningen er villig til en forsøgsordning med et alternativ til Falcks redningsberedskab. </p>
<p> Falck afviser ikke overraskende kritikken og påpeger, at det snarere er et politisk problem. </p>
<p> - Vi leverer præcis den kvalitet, som amterne bestemmer. Vi vil gerne levere en endnu højere kvalitet, hvis amterne og politikerne i øvrigt gerne vil have et bedre ambulancevæsen - og bruge de penge, der skal til, siger adm. direktør Lars Nørby Johansen til Reuters Finans. </p>
<p> Omkring en tredjedel af Falcks samlede omsætning på godt tre mia. kr. kommer fra det offentlige, og ambulancetjenesten er reguleret i en standardoverenskomst med Amtsrådsforeningen. </p>
<p> Kritikken af kvaliteten på ambulanceområdet er især møntet på udrykningstiden - den såkaldte responstid - i de tyndt befolkede områder. Kritikken underbygges af, at der ikke er en egentlig lovgivning af ambulancerne - i modsætning til brandvæsenet, der i lovgivningen er pålagt seneste ankomsttider efter alarmering. </p>
<p> - Første skridt mod en bedre ambulancetjeneste er en lovgivning som på brandområdet, hvor der fastsættes responstider. I dag er responstider, noget man handler med, siger en kritiker, som ønsker at være anonym. </p>
<p> Lars Nørby Johansen afviser imidlertid, at der ingen regler og kontrol er med ambulancetjenesten. Der findes nemlig en ambulancebekendtgørelse, som gælder for alle amter, og som norm pålægger en ambulance at være fremme inden for 15 minutter efter alarmering i 90 pct. af tilfældene. </p>
<p> - Selvom der er et statsligt tilsyn på brandområdet, er det min påstand, at kontrollen er meget tættere på amulanceområdet, fordi der hele tiden er kontrol af samtlige kørsler. Falck skal nemlig overfor amterne dokumentere, at responstiderne overholdes på samtlige kørsler. På brandområdet er der kun tale om en stikprøvekontrol, forklarer Lars Nørby Johansen. </p>
<p> Reglerne i bekendtgørelsen danner grundlag for standardoverenskomsten mellem Falck og Amtsrådsforeningen. </p>
<p> Chefkonsulent Peter Ring fra Amtsrådsforeningen forklarer, at overenskomsten betyder, at hvis ikke Falck lever op til de aftalte responstider, skal amterne betale mindre til Falck. </p>
<p> Peter Ring oplyser videre, at der er tale om en standardoverenskomst, og at de enkelte amter kan afvige fra denne i deres aftaler med Falck. I den forbindelse oplyser ekspeditionssekretær i Frederiksborg Amt Benno Aulby til Reuters Finans, at amtet betaler Falck kvartalsvis forud. Og først hvis det efterfølgende konstateres, at Falck ikke overholder de aftalte responstider, skal der forhandles om en økonomisk sanktion. </p>
<p> Aulby pointerer samtidig, at Falck i september i gennemsnit var fremme efter 9,2 minutter, hvilket er under de 9,3 minutter, som er aftalen mellem Falck og Frederiksborg Amt. </p>
<p> Ifølge Lars Nørby Johansen er marginerne på de offentlige forretninger to-tre pct. mod omkring fem pct. for koncernen som helhed. Og han afviser, at indtjeningen på den offentlige forretning kan være mindre, da der også skal være penge til investeringer og opretholdelse af det beredskab, som opgaven kræver. </p>
<p> Rednings-og sikringsaktien er siden den blev introduceret på fondsbørsen i foråret 1995 til kurs 480 kun gået opad. Aktien ligger i dag over kurs 1500. </p>
<p> - Det er bestemt ikke på grund af stigende marginer i den offentlige forretning, at Falck har haft et fint aktieår. Når Falck er blevet en succes på børsen skyldes det to transformationer væk fra den offentlige forretning. For det første, at vi for et par år siden købte Securitas, så vi fik et andet ben at stå på. For det andet er vi blevet et nordisk selskab og ikke kun et dansk, siger Lars Nørby Johansen. </p>
<p> Det er ikke kun Falck-direktøren, der tager afstand fra kritikken. Torsdag udsendte Reddernes Landsklub en pressemeddelelse, hvori de tager afstand fra Fredensborg-Humlebæks borgmesters kritik af ambulancekvalitaten. </p>
<p> - Borgmesteren burde vide, at det er amterne der lægger kvalitetsniveauet for ambulancetjenesten og ikke Falck, skriver Reddernes Landsklub. </p>
<p> Ambulancekørslen er i alle landets 14 amter udliciteret til Falck. Kun i Gentofte, København og Frederiksberg kommuner samt dele af Roskilde Amt er ambulancetjenesten på kommunale hænder. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-25"></editdetail></code></codes>
<codes class="bip:topics:1.0">
<code code="FALPRO">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="I951">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="GHEA">
<editdetail action="confirmed" attribution="Reuters BIP Coding Group" date="1996-10-25"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-25"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>