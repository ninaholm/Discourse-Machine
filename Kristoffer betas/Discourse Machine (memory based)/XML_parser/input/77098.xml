<?xml version="1.0" encoding="UTF-8"?>

<newsitem date="1996-10-24" id="root" itemid="77098" xml:lang="da">
<title></title>
<headline> BG BANK SER NU LYSERE PÅ DANSK ØKONOMI. </headline>
<byline></byline>
<dateline></dateline>
<text>
<p> KØBENHAVN, 24 oktober (Reuter) - Økonomerne hos BG Bank har opjusteret forventningerne til dansk økonomi, og ser nu lysere på udviklingen i både 1996 og 1997, fremgår det af den seneste analyse fra banken. </p>
<p> - Det er nu overvejende sandsynligt, at de gode danske konjunkturer i kombination med lidt politisk vilje kan skabe balance i de samlede offentlige finanser i 1997, hedder det i analysen. </p>
<p> Men det vurderes samtidig, at finanspolitikken i øjeblikket ikke er helt så stram som oprindeligt planlagt af regeringen. </p>
<p> - Der er fare for, at betalingsbalancen igen kan komme under pres. Omkostningen ved den relativt stærke danske vækst kan blive en mere ugunstig udvikling i inflationen og et lidt større rentespænd til Tyskland, konkluderer økonomerne i landets tredjestørste pengeinstitut. </p>
<p> BG Bank forudser et overskud på den danske betalingsbalance i år på 8,0 mia. kr., og det ventes at være uændret næste år. For 1996 er der tale om en opjustering på to mia. kr., men der til gengæld er tale om en nedjustering i 1997 fra et tidligere skøn, der lød på 10,0 mia. kr. </p>
<p> Væksten i bruttonationalproduktet ventes at blive 2,3 pct. i år, mens BG Bank forudser, at det vil vokse til 3,0 pct. i 1997. Tidligere forudså banken en vækst i BNP på 2,0 pct. i år og 2,7 pct. i 1997. </p>
<p> Men de lyse udsigter for væksten har også fået banken til at opjustere forventningerne til inflationen, så der nu ventes en inflation på 2,1 pct. i år mod en tidligere forventning på 2,0 pct. Tallet for næste år er opjusteret til 3,0 pct. fra 2,7 pct. </p>
<p> De lidt lysere udsigter smitter også af på arbejdsløshedskøen, så banken nu venter en ledighedsprocent på 8,9 i år faldende til 8,3 pct. næste år. Tidligere ventede økonomerne i BG Bank en arbejdsløshedsprocent på 9,0 i år og 8,7 næste år. </p>
<p> - Selv om der fortsat ventes en underliggende stigning i beskæftigelsen gennem resten af dette halvår, vil effekten på ledigheden derfor i vist omfang blive opslugt af, at flere orlovsdeltagere vender tilbage til ledighed igen, hedder det i analysen. </p>
<p> Her vurderes det, at arbejdsmarkedsreformen i 1994 og stramningerne på arbejdsmarkedet i forbindelse med finansloven for 1996, i nogen grad har forbedret strukturerne på arbejdsmarkedet. </p>
<p> - Det har givet resulteret i, at den såkaldte strukturledighed er reduceret noget, hvilket bl.a. afspejler sig ved, at Danmark igennem snart fire år med pæne BNP-vækstrater endnu kun har oplevet moderate stigninger i priser og lønninger, skriver økonomerne. (/olm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-24"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-24"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-24"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-24"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-10-24"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-24"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-24"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>