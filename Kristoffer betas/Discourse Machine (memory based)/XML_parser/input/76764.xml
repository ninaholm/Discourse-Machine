<?xml version="1.0" encoding="UTF-8"?>

<newsitem date="1996-10-08" id="root" itemid="76764" xml:lang="da">
<title></title>
<headline> HARBOES BRYGGERI GLÆDER SIG OVER KURSSTIGNING. </headline>
<byline></byline>
<dateline></dateline>
<text>
<p> KØBENHAVN, 8 oktober (Reuter) - Efter at investorerne og analytikerne i lang tid har været skeptiske overfor investeringer i Harboes Bryggeri, er stemningen igen begyndt at vende. Kursen på aktien er således siden årsregnskabet i august steget knap 44 pct. til kurs 790. </p>
<p> - Det er dejligt, at der er andre end os, der er begyndt at tro på det. Det går rigtig godt på eksportmarkederne i Østeuropa og Sydamerika, og vi forventer bl.a. at øge vores eksport til Sydamerika, siger adm. direktør Bernd Griese fra Harboes til Reuters Finans. </p>
<p> Desuden er bryggeriet på vej med en større satsning på det svenske øl-marked, hvor Harboes indtil nu har ført en lidt tilbagetrukket tilværelse. </p>
<p> - Men vi arbejder også hårdt på at komme ind på det øvrige nordiske øl-marked. Vi har allerede lidt salg i Finland, men det er primært i Sverige vi ekspanderer i øjeblikket, fortsætter Bernd Griese. </p>
<p> I Sydamerika er det specielt på det brasilianske øl-marked, at Harboes har fået en fod inden for i varmen. </p>
<p> - I de to år vi har været i Sydamerika, er det gået pænt frem med salget af vores &quot;Bjørne Bryg&quot; på øl-markedet. Det er ikke specielt kostbart at transporterer øl til området - det koster ikke meget mere end at sende øl til Nordjylland, siger Harboes adm. direktør. </p>
<p> På det Østeuropæiske marked har bryggeriet bl.a. arbejdet på, at få udbygget sine distributionskanaler og gøre dem mere professionelle for derigennem at øge sin afsætning. </p>
<p> En af grundene til, at investorer og analytikere har været afvisende over for Harboes, har været bryggeriets tabsgivende kalkunfarm. Hidtil har bryggeriet ikke kunne udnytte kalkunfarmens underskud i skattemæssig henseende. </p>
<p> For nu at udnytte underskuddet i kalkunfarmen, har Harboes imidlertid lavet et skatteteknisk fif, som flytter en stor del af underskuddet over i et nyt selskab, som er sambeskattet med bryggeriet, forklarer en analytiker. </p>
<p> - Det trick gør, at de kan udnytte en stor del af det underskud på 23 mio. kr., som kalkunfarmen har kostet, og jeg forventer at deres kalkunaktiviteter snart vil give overskud. Alt dette gør, at aktien igen begynder at se spændende ud, siger analytikeren. </p>
<p> Bernd Griese selv forventer at kalkunerne snart vil bidrage positivt til koncernens resultat. </p>
<p> - Vi forventer en markant forbedring på vores kalkun område. Så de bekymringer, mange mennesker har haft omkring vores kalkunprojekt, tror jeg, at de snart kan lægge til siden, siger han. (/jnu). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-08"></editdetail></code></codes>
<codes class="bip:topics:1.0">
<code code="HARBB">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="I427">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-10-08"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-10-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>