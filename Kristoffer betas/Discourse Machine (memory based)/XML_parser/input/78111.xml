<?xml version="1.0" encoding="UTF-8"?>

<newsitem date="1996-12-09" id="root" itemid="78111" xml:lang="da">
<title></title>
<headline> DANSK INFLATION OG RENTER VIL STIGE I 97 - PARIBAS. </headline>
<byline></byline>
<dateline></dateline>
<text>
<p> KØBENHAVN, 9 december (Reuter) - Flere ting peger på øget inflation og stigende renter i Danmark i 1997, mener økonomerne fra den franske investeringsbank Paribas Capital Markets i London. </p>
<p> - Stigende efterspørgsel fra forbrugerne, højere inflation, faldende arbejdsløshed og udsigten til en stærkere D-mark peger altsammen på et pres på renteniveauet, hedder det i økonomernes seneste gennemgang af dansk økonomi. </p>
<p> Paribas Capital Markets venter, at væksten i bruttonationalproduktet (BNP) vil være 1,9 pct. i år, 2,7 pct. næste år, og 3,1 pt. i 1998. </p>
<p> Forventningerne til væksten er dermed opjusteret en anelse i forhold til investeringsbankens seneste skøn, der lød på 1,6 pct. i år, og 2,6 pct. næste år, mens det er første gang, der er lavet skøn på udviklingen i 1998. </p>
<p> Inflation opgjort efter EU-metoden skønnes at blive på 2,3 pct. i år, 2,7 pct. næste år og 2,9 pct. i 1998. </p>
<p> - Inflationen vil fortsætte med at stige ind i det nye år, hedder det i analysen, der peger på, at indirekte skatter i statens budget vil bidrage med ca. 0,3-0,4 pct. af inflationsstigningen i første kvartal. </p>
<p> - På baggrund af den stigende inflation og en svagere krone, må renteniveauet nødvendigvis stige i 1997, selv om der sker en yderligere opstramning af finanspolitikken, skriver økonomerne fra Paribas. </p>
<p> De venter, at den 10-årige obligationsrente ved udgangen af 1997 vil være 8,0 pct. Mandag eftermiddag sættes renten på de toneangivende 10-årige obligationer til 6,68 pct. (/olm). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-09"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-09"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>