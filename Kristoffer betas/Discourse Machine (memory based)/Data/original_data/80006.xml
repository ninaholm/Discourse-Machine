<?xml version="1.0" encoding="UTF-8"?>

<newsitem date="1997-02-10" id="root" itemid="80006" xml:lang="da">
<title></title>
<headline> REGERINGEN VIL DISKUTERE LDS OG ATPS AKTIELOFT - S. </headline>
<byline></byline>
<dateline></dateline>
<text>
<p> KØBENHAVN, 10 februar (Reuter) - Regeringen vil i den nærmeste fremtid diskutere mulighederne for at give Lønmodtagernes Dyrtidsfond (LD) og ATP lov at investere en større del af deres midler i aktier. Det siger den socialdemokratiske erhvervsordfører, Lissa Mathiasen, til Reuters Finans. </p>
<p> - Jeg vil bede regeringen kigge på mulighederne for at ændre loven. Og det skulle være mærkeligt, om vi ikke kunne finde et flertal for det. Men det er ikke noget, vi har haft tid til at drøfte endnu, siger Lissa Mathiasen. </p>
<p> Hvis regeringspatierne beslutter sig for at foreslå en ændring af loven, så aktieloftet bliver hævet, kan de regne med støtte fra SF, Enhedslisten og CD. </p>
<p> SFs erhvervsordfører, Kjeld Rahbæk Møller, tilkendegav i sidste uge over for Reuters Finans, at han er for ideen. </p>
<p> - Vi er altid tilhængere af at hæve loftet, så pensionskasserne kan investere i dansk erhvervsliv og danske arbejdspladser, sagde han. </p>
<p> Også Enhedslisten, CD og de Radikale tilkendegav i sidste uge overfor Jyllands-Posten, at de er positive over for at hæve loftet. </p>
<p> Til gengæld er de borgerlige partier, der traditionelt har været imod at store pensionskasser skal eje dansk industri, stadig modstandere af at hæve loftet. </p>
<p> Derfor går den nuværende grænse for, hvor meget kasserne må investere i aktier, ved 35 pct. Og med de seneste måneders stigende kurser er LDs beholdning af aktier blevet så meget værd, at fonden har stødt hovedet mod lovgivningsloftet, skrev Jyllands-Posten i sidste uge. Derfor har fonden gennem de sidste seks måneder været nødt til at sælge ud af aktiebeholdningen. </p>
<p> LD har opgjordt sin formue til at være på godt 40 mia. kr. i 1995, mens ATP efter første halvår af 1996 havde en formue på 154 mia. kr. </p>
<p> LDs direktør, Flemming Skov Jensen, har ifølge Jyllands-Posten foreslået, at loftet hæves til 50 pct., mens andre peger på 40 pct. som en logisk grænse. Her ligger nemlig loftet for, hvor stor en del andre pensionskasser må investere i aktier. </p>
<p> Lissa Mathiasen tør ikke give noget bud på, hvor meget aktieloftet eventuelt skal hæves. </p>
<p> - Jeg synes, det kunne være nyttigt at se nogle tal og beregninger fra LD og ATP og fra forskellige økonomer, så vi kan danne os et indtryk af, hvor vi skal hen, inden vi eventuelt fremsætter et lovforslag, siger hun. </p>
<p> Den socialdemokratiske erhvervsordfører er ikke umiddelbart sikker på, at øgede investeringer i aktier er vejen frem for pensionskasserne. </p>
<p> - Jeg vil foreslå, at vi kigger på andre områder, hvor det ville være nyttigt at få LD og ATP mere med. For eksempel investerer de ikke ret meget i byfornyelse i dag. Det kunne måske være en ide, at de kom mere med der som investorer, siger hun. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-10"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-10"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>