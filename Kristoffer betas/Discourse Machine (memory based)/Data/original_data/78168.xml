<?xml version="1.0" encoding="UTF-8"?>

<newsitem date="1996-12-10" id="root" itemid="78168" xml:lang="da">
<title></title>
<headline> SKUFFENDE INFLATION UDELUKKER RENTEFALD - NATWEST. </headline>
<byline></byline>
<dateline></dateline>
<text>
<p> KØBENHAVN, 10 december (Reuter) - Selv om kronen er stærk og kursen stabil giver de seneste danske inflationstal ingen håb om fortsat rentefald, vurderer den engelske investeringsbank NatWest i sin seneste analyse af dansk økonomi. </p>
<p> - Trods det at pengepolitikken er rettet ind på målsætningen om en stabil valutakurs, udelukker de seneste skuffende inflationstal et fald i renteniveauet på trods af kronens styrke, skriver investeringsbanken således. </p>
<p> Inflationen for oktober viste en stigning i forbrugerpriserne på 2,4 pct. på årsbasis. </p>
<p> NatWest forventer, at den danske inflation vil blive på 2,3 pct. i 1996, stigende til 2,6 pct. i 1997. </p>
<p> Investeringsbanken slår samtidig fast, at Danmark har bevæget sig væk fra yderligere rentesænkninger, hvilket begrundes med den stigende indenlandske efterspørgsel og bekymring over inflationens udvikling. Dog ventes inflationen ikke at komme helt ud af kontrol. </p>
<p> - Vi forventer, at inflationen vil forsætte med at være højere i Danmark end i EU&apos;s kernelande, men den vil stadig være under kontrol, skriver Natwest. </p>
<p> Økonomiministeriet offentliggjorde tirsdag Økonomisk Oversigt december. Heri forventes en inflation i år på 2,1 pct. stigende til 2,3 pct. i 1997. </p>
<p> Økonomiminister Marianne Jelved sagde i forbindelse med præsentationen af oversigten, at hvis løn-og prisudviklingen skrider markant i forhold til udlandet er regeringen indstillet på at overveje indgreb. </p>
<p> - Hvis det kommer til en udvikling, der betyder at løn og prisudvikling bliver for kraftig, så er vi forpligtet til at gribe ind, sagde hun. </p>
<p> Økonomiministeren henviste bl.a. til hensynet til de finansielle markeder, rentespændet og konkurrenceevnen. </p>
<p> Hun ville dog ikke præcisere, hvornår regeringen vil overveje indgreb, og hvilke indgreb der kan blive tale om. (/uha). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-10"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>