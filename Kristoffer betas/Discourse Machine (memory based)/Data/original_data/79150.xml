<?xml version="1.0" encoding="UTF-8"?>

<newsitem date="1997-01-17" id="root" itemid="79150" xml:lang="da">
<title></title>
<headline> INDENLANDSK EFTERSPØRGSEL DRIVER VÆKSTEN - BANKER. </headline>
<byline></byline>
<dateline></dateline>
<text>
<p> KØBENHAVN, 17 januar (Reuter) - Opsvinget i den danske økonomi er drevet frem af indenlandsk efterspørgsel, vurderer både Svenska Handelsbanken (SHB) og Codan Bank i kommentarer til tallene for Nationalregnskabet i 3. kvartal 1996. </p>
<p> - Det er forbrug, investeringer og specielt boligbyggeriet, som har bidraget til væksten. De komponenter i forbruget der bidrager kraftigst til væksten er tøj, sko og boligudstyr, hvilket typisk er ting, der købes mere af, når vi har et opsving. Det er et tegn på, at der er udsigt til pæn vækst også i fremtiden, siger Svenska Handelesbankens danske cheføkonom, Thomas Thygesen, til Reuters Finans fredag. </p>
<p> Økonomerne i Codan Bank tilslutter sig vurderingen om, at det er stigninger i privatforbruget, som har drevet væksten i BNP. </p>
<p> Danmarks Statistik oplyste fredag formiddag, at bruttonationalproduktet (BNP) i 3. kvartal steg 2,7 pct. i forhold til samme kvartal 1995. </p>
<p> Stigningen i BNP har fået SHB til at opjustere deres vækstforventninger til 2,2 pct. mod tidligere 2,0 pct. Samtidig fastholder banken forventningerne om en vækst på over tre pct. i 1997. </p>
<p> I Codan Bank fastholder økonomerne deres vækstskøn for 1996 på 2,25 pct. I 1997 ventes en vækst på 2,75 pct. </p>
<p> På linie med økonomerne i Codan Bank, mener Thomas Tygesen, at eksporten var klart svagere end forventet. </p>
<p> - Hvis man ser frem til 1997, så tror jeg, at vi fortsat vil se et negativt vækstbidrag fra udenrigshandlen. Importen vil også i 1997 vokse hurtigere end eksporten, og denne tendens kan allerede ses med tallene for 3. kvartal, fortsætter han. </p>
<p> Thomas Thygesen forventer dog ikke et decideret fald i eksporten, men vurderer, at nettoeksporten vil fortsætte i nedadgående retning. </p>
<p> Både I Svenska Handelsbanken og Codan Bank har økonomerne nedjusteret skønnet for underskuddet på betalingsbalancen i 1996. </p>
<p> - Vi skønner, at underskuddet på betalingsbalancen bliver på hhv. 6 og 3,9 mia. kr. i de sidste to måneder af 1996 og har således nedjusteret vores 1996-skøn til 7 mia. kr. fra 11 mia. kr., skriver Codan Bank. </p>
<p> I Svenska Handelsbanken har økonomerne nedjusteret deres forventninger til 7-8 mia. kr. mod tidligere forventet godt 10 mia. kr. </p>
<p> - I 1997 venter vi et fald i overskuddet på betalingsbalancen i størrelsesordenen på 5-10 mia. kr., hvilket ved udgangen af 1997 bringer os tæt på balance på betalingsbalancen, siger Thomas Thygesen. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-17"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-01-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>