<?xml version="1.0" encoding="UTF-8"?>

<newsitem date="1996-12-16" id="root" itemid="78308" xml:lang="da">
<title></title>
<headline> KONKURRENCEEVNEN PRESSES TIL DET YDERSTE - DI. </headline>
<byline></byline>
<dateline></dateline>
<text>
<p> KØBENHAVN, 16 december (Reuter) - De danske industrivirksomheders konkurrenceevne kommer under uventet stærkt pres i 1997. Rekordlave tyske lønninger og Finansloven kan koste industrien eksportandele, vurderer Dansk Industri (DI) i ugebladet Industrien mandag. </p>
<p> - Tyskland er kolossalt vigtigt for danske virksomheder som marked og som hjemsted for væsentlige konkurrenter. Og de tyske virksomheder får nu en lønudvikling, som er noget lavere end ventet. Det skærper kravene til danske virksomheders konkurrenceevne, siger DI&apos;s formand, adm. direktør Svend-Aage Nielsen i bladet. </p>
<p> I den forbindelse er der ikke megen hjælp at hente hos den danske regering, mener DI. </p>
<p> Ifølge DI har regeringen og SF og Enhedslisten i forbindelse med Finansloven 1997 aftalt at påføre virksomhederne et likviditetstab på ca. fem mia. kr. Det sker ved at ændre reglerne for skattebetaling af medarbejdernes feriepenge, så de fremover skal betales månedligt mod tidligere kvartalsvis eller årligt. </p>
<p> Ifølge DI har konkurrenterne i Tyskland forhandlet til lønstigninger på under en pct. næste år. </p>
<p> - Det er helt uhørt, at regeringen pålægger virksomhederne ekstraomkostninger i den størrelsesorden uden at rådføre sig med virksomhedernes organisationer. Indgrebet kommer som en tyv om natten, og det kommer oven i andre politiske pålagte omkostninger på erhvervslivet, siger Svend-Aage Nielsen. </p>
<p> Ifølge DI betyder den stadig dårligere konkurrenceevne, at Danmark ikke får tilstrækkelig del i opsvinget på eksportmarkederne. Samtidig koster en pct. forringelse af konkurrenceevnen ca. 10.000 job. (/jnu). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-16"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-16"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>