<?xml version="1.0" encoding="UTF-8"?>

<newsitem date="1997-03-14" id="root" itemid="81484" xml:lang="da">
<title></title>
<headline> Venstre uenig med kommissær om euro-krone politik. </headline>
<byline></byline>
<dateline></dateline>
<text>
<p> KØBENHAVN, 14 marts (Reuter) - Venstre er uenig med EU-kommissær Martin Bangemann i spørgsmålet om, hvordan Danmark skal leve sin tilværelse udenfor den kommende europæiske møntunion. </p>
<p> Efter Venstres egen ØMU-konference på Christiansborg for to uger siden, sagde den tyske kommissær, at det vil være &quot;uklogt&quot; at binde kronen tæt til den kommende fælles-europæiske mønt, euroen. </p>
<p> Den udtalelse står i kontrast til en analyse, som Venstre sendte ud fredag. Her skriver partiet: &quot;Der eksisterer intet alternativ til fastkurspolitikken&quot;. </p>
<p> Partiet henviser til de gode erfaringer, Danmark har gjort sig siden 1982. I den periode har den danske krone været bundet til de øvrige europæiske valutaer. Først i fastkurssystemet EMS, siden ad frivillighedens vej. </p>
<p> - Fastkurspolitikkens gode erfaringer understreger, at grundlaget for varig økonomisk vækst bedst skabes ved at holde en stabil kronekurs overfor vore samhandelspartnere. Devalueringer har kun kortsigtede positive effekter, da priser og lønninger efterhånden vil stige og udligne den opnåede konkurrencefordel, skriver Venstre i sin analyse, der har fået navnet &quot;Det Danske Selvmål&quot;. </p>
<p> Titlen henviser til de danske forbehold, som Venstre vil have afskaffet. </p>
<p> Men af et svar fra kommissær Martin Bangemann ved Venstres ØMU-konference, kunne man få det indtryk, at Det Danske Selvmål snarere vil bestå i at binde kronen tæt til euroen. </p>
<p> - Det ville være uklogt at indskrænke båndene (mellem krone og euro, red.) fordi det var præcis det, der var problemet for Storbritannien og senere Italien og Spanien, da det monetære system (EMS, red.) brød sammen, sagde han, og henviste til den valutakrise, der opstod i 1992. </p>
<p> Krisen førte til, at EU-landene reelt opgav EMS-samarbejdet. Det skyldtes bl.a., at markedsdeltagerne lagde pres på det engelske pund og den italienske lire. </p>
<p> Mens EMS-systemet fungerede, var EU-landenes centralbanker forpligtede til at købe op i en valuta, hvis den pågældende valuta blev svækket udover en fastsat grænse. </p>
<p> - Det snævre bånd mellem valutaerne inviterede spekulanterne til at spekulere mod de forskellige valutaer. Der sker det, at når centralbankerne assisterer en valuta, der er under pres, så pumper man en masse penge ud til spekulanterne. Så hvis marginerne (mellem kronen og euroen, red.) er større, er det meget sværere at spekulere mod en valuta, sagde den tyske kommissær for industri, informationsteknologi og telekommunikation, ved Venstres ØMU-konference. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="M132">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>