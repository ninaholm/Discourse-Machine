EAC TVUNGET TIL AT BEHOLDE M/S SELANDIA - ØU.

KØBENHAVN, 10 februar (Reuter) - Det Østasiatiske Kompagni (EAC) er tvunget til at beholde M/S Selandia, selv om koncernen har besluttet at afvikle alle shippingaktiviteter, fremgår det af en artikel i Økonomisk Ugebrev (ØU).
- Det er simpelthen en nødvendighed, hvis EAC skal gøre sig håb om at få penge ud af Krigsforsikringen for Danske Skibe, skriver ØU.
Krigsforsikringen opløses formentlig, efter at staten har besluttet at trække sig fra garantfonden og dermed sikre sig en indtægt på ca. 1,8 mia. kr. ud af den samlede krigskapital på 3,3 mia. kr.
- For EAC er det livsnødvendigt at figurere på listen over redere, der fortsat har skibe forsikret i krigsforsikringen, hedder det i artiklen.
Hvis EAC slettes fra rederlisten, hvilket vil ske, hvis koncernen afhænder M/S Selandia, bortfalder EAC&apos;s andel i redernes 1,2 mia. kr. fuldstændigt, fremgår det.
- Ole Mikkelsen (+45) 33 96 96 54.
(c) Reuters Limited 1997.
