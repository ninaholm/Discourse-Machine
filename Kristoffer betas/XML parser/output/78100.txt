AKTIER STIGER I DÆMPET MODREAKTION PÅ FALD FREDAG.

KØBENHAVN, 9 december (Reuter) - Mens de europæiske aktiemarkeder stormer frem for at genvinde fredagens store fald, er reaktionen i Danmark mere begrænset.
- Der kommer en naturlig modreaktion, hvor vi stiger fra morgenstunden, men luften er allerede gået af ballonen. Omsætningen er virkelig tynd, og mange vil gerne se om faldet virkelig er overstået, siger en dealer.
KFX-indekset er steget 0,37 point til 129,73, men var oppe i 129,97 i formiddag.
Dealeren mener, at dagens stigninger er overstået, og at indekset vil slutte omkring dette niveau.
(c) Reuters Limited 1996.
