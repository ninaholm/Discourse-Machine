DANSKE INVEST-AFD VIL UDBETALE UDBYTTE HALVÅRLIGT.

KØBENHAVN, 31 oktober (Reuter) - To afdelinger under investeringsforeningen Danske Invest begynder nu at udbetale udbytte to gange om året, fremgår det af medlemsbladet fra Danske Invest.
- På generalforsamlingen i 1997 vil bestyrelsen stille forslag om, at medlemmerne i afdelingerne Dannebrog og Korte Danske fremover får udbetalt udbytte to gange årligt, hedder det i bladet.
Dermed kommer afdelingerne ifølge bladet mere til at ligne obligationerne, der kan have renteterminer fra en til fire gange årligt.
- Det er første gang nogensinde, en dansk investeringsforening tilbyder denne fleksible løsning, skriver Danske Invest.
De to afdelinger har en samlet formue på knap tre mia. kr.
Danske Invest er landets største investeringsforening med en samlet formue på knap 15 mia. kr., og foreningen bruger Den Danske Bank som depotbank. (/olm).
(c) Reuters Limited 1996.
