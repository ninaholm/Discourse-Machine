MIMI JAKOBSEN IMOD EU-IDE OM FORLÆNGET VÆRFTSSTØTTE.

KØBENHAVN, 13 september (Reuter) - Erhvervsminister Mimi Jakobsen ønsker ikke at forlænge EU&apos;s nuværende værftsstøtteordninger i samme grad som Europa-Kommissionen.
Det oplyste Mimi Jakobsen efter et samråd i Folketingets Europaudvalg fredag.
EU-Kommissionen vil have den gældende aftale om værftsstøtte forlænget til udgangen af 1998, hvor den danske minister kun ønsker den forlænget til udgangen af 1997.
- Det vil være et forkert signal at sende, hvis forlængelsen bliver for lang. Det er i den grad påkrævet at få OECD-aftalen i gang og til at virke, sagde Mimi Jakobsen.
Det er nødvendigt at forlænge EU&apos;s 7. skibsbygningsdirektiv, fordi USA endnu ikke har ratificeret den ny OECD-aftale, der skal nedbringe produktions-og driftsstøtten til værfterne fra ni til nul pct. (/djø).
(c) Reuters Limited 1996.
