DJURSLANDS BANK SER LIDT LAVERE 97-RESULTAT END 96.

KØBENHAVN, 19 februar (Reuter) - Djurslands Bank venter i år - bl.a. som følge af en forventning om stigende omkostninger og uændrede tab og hensættelser - et lidt lavere resultat før skat og kursreguleringer end i 1996. Det fremgår af bankens regnskab onsdag.
- På baggrund af disse forudsætninger forventes et resultat for 1997 - eksklusiv kursreguleringer og skat - på et lidt lavere niveau end i 1996, skriver Djurslands Bank i regnskabet for 1996, der blev fremlagt onsdag.
Djurslands Bank fik sidste år et overskud før skat på 32,8 mio. kr. mod 31,8 mio. kr. i 1995.
(c) Reuters Limited 1997.
