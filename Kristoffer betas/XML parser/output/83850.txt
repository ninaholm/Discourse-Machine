Ingen planer om Belgacom-aktiesalg - Belgacom.

KØBENHAVN, 20 maj (Reuter) - Der er ingen aktuelle planer om at sætte den belgiske regerings aktier i det belgiske teleselskab, Belgacom, til salg. Det skriver adm. direktør i Belgacom, John Grossens, i en pressemeddelelse tirsdag.
- I øjeblikket er der ingen planer om at sætte aktierne til salg, eftersom denne beslutning skal træffes af aktionærerne, skriver Grossens.
Den belgiske stat ejer 51,1 pct. af Belgacom-aktierne. Ifølge Wall Street Journal tirsdag presser Belgacom-ledelsen på for at få den staten til at sælge ud.
Men den belgiske telekommuniaktionsminister, Elio Di Rupo, er modstander af en yderligere privatisering.
Og John Grossens understreger i sin meddelelse, at det er aktionærerne selv, der skal beslutte om de vil sælge.
Udover den belgiske stat ejer Tele Danmark 35 pct. af Belgacom, mens Ameritech ejer 37 pct. og Singapore Telecom ejer 28 pct.
Tele Danmarks ledelse har tirsdag ingen kommentarer til de belgiske privatiserings-overvejelser, som Tele Danmark betragter som interne Belgacom-anliggender.
- Morten Bonde Pedersen (+45) 33 96 96 51.
(c) Reuters Limited 1997.
