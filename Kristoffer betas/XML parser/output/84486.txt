Overreaktion på rygter om BT-Tele DK - handlere.

KØBENHAVN, 6 juni (Reuter) - Fredag stiger Tele Danmark aktien igen under stor omsætning på rygter om, at British Telecom vil købe en stor andel af statens 51 pct. af aktierne i Tele Danmark. Men flere handlere siger til Reuters Finans, at det er en overreaktion.
- Stigningen fortsætter på rygterne om British Telecom, men jeg mener, markedet overreagerer, siger en handler.
En anden handler vurderer også, at markedet overreagerer på rygterne og siger samtidig, at han ikke mener, det vil få den store indflydelse på Tele Danmark, hvis British Telecom endelig købte en andel af selskabet.
- Jeg har svært ved at se, at British Telecom skulle kunne tilføre Tele Danmark noget bare ved at ligge med en stor aktiepost, siger handleren.
Hverken Tele Danmark eller British Telecom har ønsket at kommentere rygtet.
Tele Danmark aktien ligger kl. 11 til en stigning på seks kr. i kurs 341 med godt 108.000 aktier handlet.
- Carl Johan Corneliussen (+45) 33 96 96 57.
(c) Reuters Limited 1997.
