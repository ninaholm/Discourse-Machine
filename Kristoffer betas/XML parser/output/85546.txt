SMI sælger fysioterapi-aktiviteter med oms 23 mio.

KØBENHAVN, 9 juli (Reuter) - Scandinavian Mobility (SMI) sælger sine fysioterapiaktiviteter i Danmark, Sverige og Norge med en samlet omsætning på 23 mio. kr., fremgår det af en meddelelse til Fondsbørsen onsdag.
- Fysioterapi-aktiviteterne i Danmark er pr. 1. maj 1997 overdraget til ProTerapi, mens aktiviteterne i Norge pr. 1. juli er overdraget til Normeca Physical, skriver SMI.
Der er tillige indgået aftale med Normeca Physical om salg af de svenske aktiviteter inden årets udgang.
(c) Reuters Limited 1997.
