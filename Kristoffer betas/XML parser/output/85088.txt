SAS og SAA åbner ny rute København-Sydafrika.

KØBENHAVN, 24 juni (Reuter) - SAS og South African Airlines (SAA) åbner den 2. juli en fælles rute mellem København og Johannesburg/Capetown, fremgår det af en pressemeddelelse fra SAS tirsdag.
De to selskaber har indgået en aftale om to fælleskodede flyvninger per uge med fly af typen Boeing 747. Samarbejdet vil blive udvidet til at omfatte daglige flyvninger og flere bestemmelsessteder, fremgår det.
- Den ny South African/SAS rute vil indebære bedre og enklere flyforbindelser mellem Skandinavien og Sydafrika. Efterhånden vil samarbejdet også omfatte videre forbindelser til Oslo og Stockholm, skriver SAS.
(c) Reuters Limited 1997.
