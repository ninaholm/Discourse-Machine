KIL VIL NU UDVIDE SINGAPORE-FLÅDE - SØFART.

KØBENHAVN, 29 november (Reuter) - Rederiet Knud I. Larsen (KIL) venter indenfor det kommende år at have 20 skibe under Singapore-flag. Det siger skibsreder Finn Saksø Larsen ifølge denne uges nummer af Søfart.
- Der er som omtalt allerede registreret otte skibe under Singapore-flaget, skriver Søfart.
Udvidelsen af KIL-skibene under Singapore-flaget følger den officielle åbning af KILs kontor i det fjernøstlige land.
Baggrunden for den nye rederivirksomhed er ifølge Finn Saksø Larsen, at det asiatiske marked får stigende betydning for KILs aktiviteter.
Den oprindelige plan var at overføre syv skibe til Singapore-rederiet. (/slj).
(c) Reuters Limited 1996.
