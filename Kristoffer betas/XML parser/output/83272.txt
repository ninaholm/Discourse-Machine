Presserunde - Erhverv fredag 2 maj.

Reuters står ikke inde for avisartiklernes nøjagtighed 1) De tre ejere af Cheminova tjente i 1996 millioner. Ejerskabet af den omstridte kemi-koncern er en god forretning for Aarhus Universitets Forskningsfond, ATP og LD, som henholdsvis ejer 44, 18 og 6 procent af aktierne. Alligevel kræver flere, blandt andet Anton Johanssen; NNFs bestyrelsesmedlem i LD, at LD skal ud af Cheminova, hvis virksomheden ikke stopper salget af giftstoffer til tredje verdenslande. (Børsen side 1 og 10, Berlingske Erhverv side 7, Det Fri Aktuelt 8, Jyllands-Posten Erhverv &amp; Økonomi side 3, Erhvervsbladet side 2)
2) EU-kommissionen afgør i dag om Carlsberg og Coca Cola må indgå en aftale der giver Carlsberg rettighederne til at aftappe, sælge og distribuere Coca Cola i Norden. Aftalen vil give Carlsberg 51 procent i det nye selskab og vil således kunne indkassere halvdelen af indtægten fra den mere og mere populære amerikanske læskedrik. Kommissionen skal i dag tage stilling til, om alliancen bliver så magtfuld, at den vil hæmme den fri konkurrence. (Børsen side 2)
3) Efter den voldsomme kritik fra Dansk Dataforening og en række internationale virksomheder, har Tele Danmark sænket priserne på udleje af selskabets faste internationale linier. Det er dog ikke til at sige, om nedsættelserne vil tilfredsstille Datagruppen. (Børsen side 4)
(Presserunden er udarbejdet af Finansinformation).
(c) Reuters Limited 1997.
