Vækst i obligationer på udenlandske hænder - DS.

KØBENHAVN, 31 juli (Reuter) - Med en vækst i udlandets obligationsbeholdning på godt 22 mia. kr. - eller 7,6 pct. - har udlandet forøget sin beholdning af danske obligationer kraftigt og dermed - på baggrund af en svage udvikling den cirkulerende obligationsmasse - øget sin andel af de udestående danske obligationer. Det oplyser Danmarks Statistik (DS) torsdag.
En ændring af opgørelsesmetoden for indeksobligationer betyder imidlertid, at en direkte sammenligning af de nominelle værdier ultimo første kvartal 1997 og ultimo andet kvartal 1997 ikke er mulig.
Udviklingen i udlandets obligationsbeholdninger er ikke nævneværdigt påvirket af den ændrede opgørelsesmetoden, fremgår det.
Ultimo andet kvartal 1997 var den nominelle værdi af de cirkulerende obligationer således 1.834 mia. kr.
Det skønnes, at væksten i den cirkulerende obligationsmasse i andet kvartal 1997 kun har været svag, såfremt der korrigeres for opgørelsesmæssige ændring.
Derimod bør det ved vurderingen af stigningen i udlandets obligationsbeholdning tages i betragtning, at udlandets repoforretninger med danske pengeinstitutter er steget med ca. 11 mia. kr. i andet kvartal. Korrigeres der for repoforretninger med udlandet skal udlandets beholdning af danske obligationer forøges yderligere med dette beløb, mens beholdningen i finansieringsvirksomhed mv., forretningsservice, skal reduceres med beløbet.
- Ole Mikkelsen (+45) 33 96 96 54.
(c) Reuters Limited 1997.
