Udbudskurs i VT Holding sat til 210 kr pr aktie.

KØBENHAVN, 29 maj (Reuter) - Udbudskursen i VT Holding er fastsat til 210 kr. pr. aktie, og salget af de nye aktier er lukket nu på grund af stor efterspørgsel, fremgår det af meddelelse fra selskabet.
- På baggrund af stor efterspørgsel efter udbuddet af i alt 900.000 stk. nye B-aktier i VT Holding har selskabet og emissionsbankerne, Handelbanken Markets og Nykredit Bank, besluttet at lukke tegningen. Der er i alt afgivet ordrer for ca. tre gange det udbudte antal aktier, fordelt på mere end 900 investorer, hedder det i meddelelsen.
(c) Reuters Limited 1997.
