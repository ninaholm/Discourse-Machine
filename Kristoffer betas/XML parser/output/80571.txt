MARKEDET AFVENTER GREENSPANS TALE ONSDAG - SYDBANK.

KØBENHAVN, 24 februar (Reuter) - Interessen på de finansielle markeder vil i denne uge samle sig omkring Greenspans &quot;Humphrey-Hawkins testimony&quot; til kongressen på onsdag, vurderer Sydbank i den ugentlige kommentar til markedet.
- Vi venter dog ikke, at Greenspan melder særligt klart ud vedrørende FED&apos;s inflationsforventninger. Ellers er der udsigt til en stille uge med få vigtige økonomiske nøgletal, skriver Sydbank.
Ugens amerikanske forbrugertillidstal for februar, ventes at fastholde det høje niveau fra januar på 116,8.
Fra Tyskland offentliggøres de foreløbige inflationstal for Vesttyskland for februar. Sydbank venter en stigning på månedsbasis på 0,4 pct., svarende til 1,8 pct. på årsbasis, en stigning der ikke ventes at påvirke markederne markant. Det tyske marked vil nemlig allerede afvente de væksttal der offentliggøres i næste uge, hedder det videre.
- Jørn Nurkka (+45) 33 96 96 55.
(c) Reuters Limited 1997.
