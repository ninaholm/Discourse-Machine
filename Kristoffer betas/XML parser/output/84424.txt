Fortsat stabilt plus på betalinsbalance - Nykredit.

KØBENHAVN, 4 juni (Reuter) - Der synes ikke at være nogen fare for, at overskuddet på den danske betalingsbalance vil forsvinde foreløbigt. Det vurderer økonom Henrik Asmussen fra Nykredit Bank efter onsdagens handels-og betalingsbalancetal fra Danmarks Statistik.
- Tallene viser et stabilt overskud på handelsbalancen. Det stigende indenlandske forbrug synes ikke at have påvirket importen afgørende. Der er ikke grund til bekymring for et underskud på betalingsbalancen, siger Henrik Asmussen til Reuters Finans.
(c) Reuters Limited 1997.
