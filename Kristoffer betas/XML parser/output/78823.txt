RENTESPÆND KAN FALDE MOD 50 BP OM 2 MDR - ENSKILDA.

KØBENHAVN, 8 januar (Reuter) - Rentespændet mellem de 10-årige danske og tyske statsobligationer vil i løbet af de næste par måneder kunne bevæge sig mod 50 rentepunkter. Det fremgår af Enskilda Research&apos;s ugentlige kommentar til det danske obligationsmarked.
- Vi ser Danmark som et alternativ til de markeder, der kan komme til at lide under en manglende ØMU-løsning. Det giver mulighed for yderligere indsnævring af spændet mod 50 bp over de næste to måneder, skriver økonomerne fra Skandinaviska Enskilda Bankens analyseenhed i London.
Den danske benchmark, statens 8 pct. 2006, handler tirsdag formiddag til en effektiv rente på 6,61 pct., hvilket er 66 rentepunkter højere end den toneangivende tyske 10-årige statsobligation. (/pbt).
(c) Reuters Limited 1997.
