Oticon Fonden ejer 65,99 pct af William Demant Hld.

KØBENHAVN, 3 juli (Reuter) - I forbindelse med William Demant Holdings udvidelse af aktiekapitalen ved købet af Phonic Ear, er Oticon Fondens ejerandel blevet nedbragt til 65,99 pct. Det oplyser Oticon Fonden i en meddelelse til Fondsbørsen torsdag.
Fonden ejer uændret 10.181.940 stk. aktier af fem kr. svarende til nominelt ca. 50,9 mio. kr.
Den 30. april 1997 opgjorde Oticon Fonden ejerandelen til 66,67 pct.
- Eva Elgaard Pedersen (+45) 33 96 96 57.
(c) Reuters Limited 1997.
