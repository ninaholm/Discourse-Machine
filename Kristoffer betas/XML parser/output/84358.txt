Presserunde - Erhverv tirsdag 3 juni.

Reuters står ikke inde for avisartiklernes nøjagtighed 1) Mange fynske virksomheder vil benytte toget til København i stedet for flyet, efter at Storebæltsforbindelsen er på plads. Maersk Air, der står for ruten mellem Odense og København, frygter dog mere for regeringens afgifter end for konkurrencen fra togene. (Berlingske Tidende side 4)
2) ØK vil ikke bøje sig i sagen om salg af giftstoffer til Burma. Kommunernes Pensionskasse, som ejer for 40 mio. kr. ØK-aktier, har sagt, at man ønsker en forklaring fra ØK. &quot;Vi ønsker at møde ØK-cheferne og bestyrelsesformanden, og der vil vi drøfte de ting, der er kommet på bordet den seneste tid&quot;, siger Ove Christensen fra KP. Men ØKs Michael Fiorini siger, at ØK ikke vil ændre holdning i spørgsmålet. &quot;Paraquat gør langt mere gavn for den thailandske landbefolkning, end den gør skade&quot;, siger Fiorini. (Politiken side 1 og 14)
(Presserunden er udarbejdet af Finansinformation).
(c) Reuters Limited 1997.
