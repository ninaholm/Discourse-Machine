Valuta - Stilhed før stormen på valutamarkederne.

KØBENHAVN, 24 september (Reuter) - FOMC-mødets
afslutning tirsdag har åbenbart paralyseret de
europæiske valutahandlere i eftermiddagens handel.
Kurserne er stort set uændrede mellem hovedvalutaerne,
hvor D-marken dog er svækket marginalt til 1,5145 mod USD.
Dollaren holder kursen fra i morges på 109,75 mod yen.
Analytikere venter en beskeden, kortvarig reaktion på
FOMC-mødets udfald.
- Jeg tror, at det eneste, der kan skabe en større
reaktion i markedet er, hvis Fed overrasker alle og hæver
renten 50 bp, siger Christopher Low fra HSBC Markets Inc.
Otte af de tolv regionale Federal Reserve banker har
anmodet om rentestigninger.
Nordrhein-Westfalen offentliggjorde som den anden
tyske delstat i dag septembers inflation, som viste et
månedligt fald i forbrugerpriserne på 0,1 pct. Det svarer
til en årlig stigning på 1,5 pct.
Den tyske forbundskansler Helmut Kohl udtalte i
dag, at kriterierne og tidsplanen for EMU&apos;en ikke
kunne ændres.
- Enhver ændring vil kunne skade hele (EMU) projektet,
siger han.
Den svenske krone er yderliger styrket mod D-marken
efter morgenens Riksbank repo-sænkning. En D-mark koster
4,3575 svenske kroner, en halv øre mindre end i morges.
Den danske krone står stækt mod D-marken i kurs
3,8405.
DEM/DKK  USD/DKK FRF/DKK USD/JPY USD/DEM
Tirsdag   14.55  3,8405   5,8165  1,1340  109,75  1,5145
Tirsdag   10.53  3,8430   5,8095  1,1345  109,75  1,5125
(/clm).
(c) Reuters Limited 1996.
