DS opjusterer BNP for 1996 til 2,7 pct fra 2,4 pct.

KØBENHAVN, 30 juni (Reuter) - Danmarks Statistik reviderer BNP for 1996 til 2,7 pct. fra tidligere 2,4 pct. Det fremgår af BNP-opgørelsen for 1. kvartal 1997, der blev fremlagt mandag.
- Der er i denne version af de kvartalsvise nationalregnskaber foretaget revisioner fra 1. kvartal 1993 og frem. Der er således indarbejdet nye oplysninger om udenrigshandlen, den offentlige sektors forbrug og investeringer, samt landbrugets værditilvækst. Dertil kommer revisioner af enkelte prisindeks. Revisionerne fører til, at den reale vækst i BNP i årene 1993-1996 nu opgøres til hhv. 1,5 pct, 4,2 pct., 2,6 pct. og 2,7 pct. Der er tale om uændrede vækstrater for 1993 og 1994, mens væksten er reduceret 0,1 pct.point i 1995 og øget 0,3 pct.point i 1996, skriver Danmarks Statistik.
- Eva Elgaard Pedersen (+45) 33 96 96 58.
(c) Reuters Limited 1997.
