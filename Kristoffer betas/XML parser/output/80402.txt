FALDENDE OVERSKUD HOS UP AFRICA I 1996.

KØBENHAVN, 19 februar (Reuter) - United Plantations Africa Limited kom ud af regnskabsåret 1996 med et koncerneresultat før skat på 10,1 mio. sydafrikanske rand mod 15,4 mio. rand i 1995, fremgår det af regnskabet, der blev offentliggjort onsdag.
Omsætningen steg til gengæld til 52,0 mio. rand fra 50,4 mio. rand året før.
- Selv om produktionen af frugt var større sammenlignet med det foregående år, så led kvaliteten i 1996 under langvarig regn. Herudover var priserne på eksportmarkederne generelt lavere end foregående år, skriver ledelsen i regnskabet.
Eksporten blev på 1.747.747 kartoner appelsiner, grapefrugt og andre citrusfrugter. Det er 233.672 kartaner mere end i 1995, fremgår det.
I år venter ledelsen, at der vil blive pakket 1.600.000 karoner.
Bestyrelsen foreslår, at der udbetales et udbytte på 40 pct., hvilket er samme niveau som året før.
1 SA rand = 1,47 kr.
- Ole Mikkelsen (+45) 33 96 96 54.
(c) Reuters Limited 1997.
