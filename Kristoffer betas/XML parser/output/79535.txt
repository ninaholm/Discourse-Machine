DONG KØBER 10 PCT AF SVENSKE VATTENFALL NATURGAS.

KØBENHAVN, 29 januar (Reuter) - Dansk Olie &amp; Naturgas er trådt ind i ejerkredsen af det svenske Vattenfall Naturgas, oplyser selskabet onsdag.
- Vattenfall AB sælger i alt 49 pct. af aktierne i datterselskabet Vattenfall Naturgas AB. Køberne er tyske Ruhrgas (14,5 pct.), Danske Olie &amp; Naturgas (10 pct.), finske Neste OY (10 pct.) og norske Statoil (14,5 pct.), hedder det i en presse meddelelse.
Vattenfal Naturgas står for svensk import og salg af naturgas via en transmissionsledning, som går fra Dragør til Sverige og langs den svenske vestkyst op til Göteborg.
- Vort mål er at videreudvikle naturgasmarkedet i Sverige og øge naturgassens andel i det svenske energisystem. Vi forventer, at de nye medejere vil tilføre kompetence og ressourcer og på den måde gøre det lettere for Vattenfall Naturgas at nå sine mål, siger Vattenfalls adm. direktør Carl-Erik Nyquist. (/olm).
(c) Reuters Limited 1997.
