DAGSKALENDER - Reuters Finans onsdag 16 februar.

Her følger et udsnit af de begivenheder, der ventes at få indflydelse på de danske finansmarkeder i dag:
* DANMARKS STATISTIK KL. 9.30:
- Tal for byggevirksomheden i februar. I perioden november 1996 til februar 1997 faldt det samlede påbegyndte etageareal sæsonkorrigeret med 13 pct. sammenlignet med den foregående tre-måneders periode.
* KØBENHAVN:
- Der ventes bilsalgstal fra importørerne for marts. Fredag offentliggør Danmarks Statistik tal for bilsalget i marts. I februar steg personbilsalget ifølge DS med 9,4 pct. i forhold til januar.
* POLITIK:
- Regeringen afholder konference om Danmark som foregangsland. Pressemøde afholdes ca. ved middagstid. Poul Nyrup Rasmussen, Mogens Lykketoft og Marianne Jelved deltager.
* GENERALFORSAMLING:
Kompan, Ejendomsselskabet Norden og Investeringsforeningen Alfred Berg.
* USA kl. 15.15:
- Industriproduktion og kapacitetsudnyttelse for marts. Konsensusskøn ifølge Reuters tyder på en stigning i industriproduktionen på 0,6 pct. og en kapacitetsudnyttelse på 83,6 pct.
* I LØBET AF UGEN:
- Regnskaber: Brøndby IF. På forhånd har ledelsen lagt op til et resultat på niveau med 1995, hvor det blev til et ordinært overskud på 13,8 mio. kr.
- Nøgletal: Tysk M3 for marts enten fredag eller starten af næste uge. Endelig ventes tysk detailsalg for marts fredag eller i næste uge.
Reuters Finans: Tlf.: 33 96 96 96. Fax: 33 93 84 57.
(c) Reuters Limited 1997.
