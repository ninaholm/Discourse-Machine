Egns-Invest-afdelinger plus 106,5 mio kr i halvår.

KØBENHAVN, 1 august (Reuter) - De syv afdelinger under investeringsforeningen Egns-Invest kom ud af første halvår 1997 med et samlet resultat på 106,5 mio. kr., oplyser foreningen fredag.
- Det har således været et godt halvår for Investeringsforeningen Egns-Invest, konstaterer foreningen i en meddelelse til Fondsbørsen.
Alle syv afdelinger i foreningen har haft et positivt afkast i første halvår. Bedst er det gået i afdelingen med europæiske aktier, afdeling 4, der har givet en vækst i indre værdi på 29,58 pct., fremgår det.
Investeringsbeviser i Egns-Invest bliver solgt gennem 38 mindre og mellemstore pengeinstitutter. Fire af foreningens afdelinger er noteret på Københavns Fondsbørs. (c) Reuters Limited 1997.
