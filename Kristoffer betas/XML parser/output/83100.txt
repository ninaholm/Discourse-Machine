DIP stævner Den Danske Bank i Hafnia-sag.

KØBENHAVN, 28 april (Reuter) - Dansk Ingeniør Pensionskasse (DIP) har besluttet at stævne Den Danske Bank, børsmæglerselskabet Bjørnskov &amp; Co og franske Paribas Ltd. for at få erstatning for det tab, pensionskassen led, efter at kassen tegnede aktier for 24,3 mio. kr. i Hafnia i 1992. Det skriver DIP i en pressemeddelelse mandag.
- Beslutningen er truffet på basis af eksterne juridiske vurderinger og egne vurderinger af handlingsforløbet, skriver DIP.
DIP tegnede i 1992 aktier i Hafnia Holding A/S for et beløb på godt 24 mio. kr., som gik tabt ved selskabets betalingsstandsning og senere konkurs, skriver DIP.
- Redaktionen (+45) 33 96 96 56.
(c) Reuters Limited 1997.
