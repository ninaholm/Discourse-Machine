Politikere udskyder SAS-generalforsamling til 26/5.

KØBENHAVN, 28 april (Reuter) - Generalforsamlingerne i SAS Gruppens tre moderselskaber i Norge, Sverige og Danmark er udskudt til den 26. maj 1997. Den var først berammet til i dag den 28. april.
Udskydelsen skyldes ifølge adm. direktør i SAS Danmark, Gunnar Tietz, at en række ændringsforslag, der skal vedtages på generalforsamlingerne endnu ikke er blevet behandlet færdigt i alle tre landes parlamenter.
Ændringsforslagene går især på en harmonisering af de tre moderselskaber, og da de tre nordiske stater er majoritetsaktionærer i SAS&apos; moderselskaber skal sådanne forslag godkendes af parlamenterne.
- Redaktionen (+45) 33 96 96 56.
(c) Reuters Limited 1997.
