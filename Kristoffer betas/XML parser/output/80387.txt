AMAGERBANKEN TILFREDS MED RESULTATUDVIKLING I 1996.

KØBENHAVN, 19 februar (Reuter) - Amagerbankens ledelse er tilfreds med resultatudviklingen fra 1995 til 1996, fremgår det af årsregnskabet for 1996, som blev fremlagt onsdag.
Bankens ordinære resultat udgjorde i 1996 86,1 mio. kr. mod 61,7 mio. kr. i 1995,.
- Årets resultat er bedre end budgetteret, og er også bedre end forventet ved halvårsmeddelelsen i august 1996, skriver banken i sin regnskabsmeddelelse.
Selvom resultatet er vokset, er indtægterne fra den egentlige bankdrift faldet til 361,1 mio. kr. fra 368,2 mio. kr. Faldet kan henføres til årets første halvdel.
- I andet halvår har der været tale om en vækst i forhold til året før, skriver banken.
Udlånene og indlånene er ligesom resultatet vokset i 1996.
- De samlede udlån er vokset med otte pct. til knap 4,8 mia. kr. Fremgangen kan henføres til såvel privat-som erhvervskunder. Indlånene er vokset 15 pct. til 4,8 mia. kr. Især har væksten været stor indenfor bankens lønkonto-og pensionsprodukter, skriver banken.
- Morten Bonde Pedersen (+45) 33 96 96 51.
(c) Reuters Limited 1997.
