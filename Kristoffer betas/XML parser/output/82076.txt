FLS-regnskab flot, men ikke fantastisk - analytiker.

KØBENHAVN, 25 marts (Reuter) - Tirsdagens regnskab fra FLS-koncernen betegnes af en analytiker umiddelbart som flot, men ikke fantastisk.
- Resultatet af den primære drift kneb sig kun godt og vel op over det forventede, påpeger analytikeren.
Ifølge en Reuters-prognose var der ventet et primært resultat på 739 mio. kr. mod 622 mio. kr. i 1995. Det faktiske resultat blev 763 mio. kr.
- Bundlinieresultatet overgår dog forventningerne og samtidig ser forventningerne gode ud. Vi opretholder vores købsanbefaling på FLS-aktien, siger analytikeren.
(c) Reuters Limited 1997.
