Carlsberg lancerer ølkampagne til 10 mio GBP i UK.

KØBENHAVN, 4 august (Reuter) - Carlsberg-Tetley, som ejes ligeligt af Carlsberg og den britiske bryggerigruppe Bass, lancerer til efteråret en reklamekampagne til en værdi af 10 mio. GBP i de britiske medier, som skal fremme salget af bryggeriets øl-mærker, fremgår det af den seneste udgave af det britiske magasin, Marketing.
Kampagnen er tilrettelagt af det internationale reklamebureau, Saatchi &amp; Saatchi, og omfatter bl.a. et fremstød for Carlsberg-Tetley&apos;s fadøls-mærker på seks mio. GBP, skriver magasinet.
Carlsberg-Tetley har indtil fornylig diskuteret en mulig fusion med Bass, men den engelske handels-og industriminister, Margaret Beckett, har afvist de to bryggeriers fusionsplaner.
Aflysningen af fusionen har betydet, at Carlsberg-Tetley er gået igang med en større restruktureringsplan for bryggeriets videre drift.
Den afblæste fusion betyder bl.a at Carlsberg køber Bass&apos; 50 pct. andel af Carlsberg-Tetley for 100 mio. GBP. Derefter kan Carlsberg vælge at videresælge 14,9 pct. af Carlsberg-Tetley til Allied Domecq for 30 mio. GBP, som er den forrige ejer af halvparten i Carlsberg-Tetley.
(1 GBP = 11,58)
- Jørn Nurkka (+45) 33 96 96 55.
(c) Reuters Limited 1997.
