Kleinwort Benson anbefaler salg af Tele Danmark.

KØBENHAVN, 20 juni (Reuter) - Den engelske investeringsbank Kleinwort Benson anbefaler i en analyse af Tele Danmark salg af aktien. De begrunder salgsanbefalingen med, at British Telecom er usandsynlig som køber af en del af statens Tele Danmark aktier. Kleinwort vurderer samtidig, at der er optræk til hårdere konkurrence og markedsfølsomhed på både fastnet-og mobiltelefonpriser, samt problemer med Belgacom.
Dertil kommer, at Tele Danmarks planer om køb af det tyske tele-distributionsselskab Talkline ses som en forværring af situationen.
- Danmark er usandsynligt som kerneområde for British Telecom. Tele Danmark er i forvejen distributør af Concerts produkter i Danmark ligesom de to selskaber samarbejder i Schweiz og i Sverige gennem selskabet Telenordia, skriver Kleinwort.
(c) Reuters Limited 1997.
