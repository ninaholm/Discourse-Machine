RÅOLIE ÅBNER HØJERE PÅ IPE EFTER US-LAGERTAL.

KØBENHAVN, 16 oktober (Reuter) - Priserne på råolie er onsdag på oliebørsen IPE i London efter de første handler steget ca. en kvart US-dollar som følge af bl.a. lavere amerikanske lagertal.
Prisen på en tønde råolie med lastning i november koster efter en times handel 24,96 USD - 23 cent højere end slutprisen onsdag. Råolie med lastning i december er steget 26 cent til 24,37 USD.
The American Petroleum Institute (API) rapporterede tirsdag om en stigning i olielagrene på 673.000 tønder, hvilket var mindre end forventet.
Samtidig har lastningsprogrammet for Brent i november vist sig have ca. fem lastninger færre end måneden før, hvilket ifølge en oliehandler vil kunne få priserne til at stige.
En tidligere generalsekretær i OPEC, Subroto, sagde onsdag i Jakarta, at hvis vinteren på den nordlige halvkugle bliver streng, og Irak fortsat ikke bliver i stand til at sende olie ud på markedet, vil oliepriserne fortsætte op.
Men han udtrykte også håb om, at OPEC vil forsvare priserne, men uden at fjerne det nuværende produktionsloft på 25.033 mio. tønder om dagen. (/Reuter/eep).
(c) Reuters Limited 1996.
