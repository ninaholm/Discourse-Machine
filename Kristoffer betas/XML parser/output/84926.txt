Lise Friis fratræder som koncerndir i NTR Hld.

KØBENHAVN, 19 juni (Reuter) - Koncerndirektør Lise Friis fratræder efter eget ønske fra posten som koncerndirektør i NTR Holding, fremgår det af en fondsbørsmeddelelse fra NTR Holding torsdag.
- Lise Friis har meddelt bestyrelsen, at hun finder, at de opgaver, der skal løses af koncernledelsen i den fortsat meget decentrale organisation, ikke har et omfang, der skaber behov for en to-mands direktion, skriver bestyrelsen, der med beklagelse har accepteret fratrædelsen.
(c) Reuters Limited 1997.
