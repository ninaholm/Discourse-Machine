Øget tiltro til dansk ØMU-deltagelse - JP Morgan.

KØBENHAVN, 21 juli (Reuter) - Tiltroen til at den danske krone vil indgå i den kommende europæiske mønt, euro&apos;en, er blevet styrket, viser en opgørelse over de finansielle markeders forventninger, som den amerikanske investeringsbank, JP Morgan, har udarbejdet mandag.
Sandsynligheden for dansk ØMU-deltagelse i 1999 eller senere sættes på nuværende tidspunkt til 53 pct. mod 43 pct. for seks måneder siden. I forhold til forrige måned er sandsynligheden steget med 12 pct.point fra 41 pct.
De eneste sikre deltagere i ØMU&apos;en er ifølge opgørelsen Frankrig, Belgien og Tyskland.
Opgørelsen er lavet efter mandagens franske budgetrevision.
I bunden af skalen ligger Storbritannien med en sandsynlighed på kun 20 pct.
- Jørn Nurkka (+45) 33 96 96 55.
(c) Reuters Limited 1997.
