INGEN KRISE I REGERINGSKONFERENCEN - N ERSBØLL.

BRYSSEL, 26 september (Reuter) - Den danske chefforhandler Niels Ersbøll afviser, at der skulle være en krise i forhandlingerne på EU&apos;s regeringskonference. Ersbøll gør over for Reuters opmærksom på, at de rigtige forhandlinger først starter nu.
Alligevel mener Ersbøll, at denne regeringskonference er anderledes og mere vanskelige end de to tidligere konferencer.
Ifølge Ersbøll havde de to første konferencer klare og, i forvejen aftalte målsætninger, som resulterede i det indre marked og Maastricht-traktaten.
- Denne gang er det mere vanskeligt, fordi vi er nødt til at komme med nogle overbevisende ændringer til aftalen. Vi er nødt til at finde svaret på nogle meget vanskelige spørgsmål, sagde Ersbøll.
Der er en voksende frygt i nogle EU-lande for, at forhandlingerne på regeringskonferencen, som begyndte i marts, og som er planlagt at slutte i midten af 1997, er kørt fast.
- Der er slet ingen krise i forhandlingerne på regeringskonferencen. Vi har stadigvæk masser af tid, og det påvirker tempoet i forhandlingerne, fortsætter han.
Ifølge Ersbøll har deltagerne brugt meget tid på at definere og omdefinere de nationale målsætninger.
- Så nu er vi i en position, hvor vi begynder at forhandle, sagde Ersbøll.
Tidsplanen for forhandlingerne ligner meget den for Maastricht-aftalen tilføjer Ersbøll. (/Reuters/jnu).
(c) Reuters Limited 1996.
