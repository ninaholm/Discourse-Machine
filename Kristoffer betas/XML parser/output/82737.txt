Stigende underskud på driften hos Østifterne.

KØBENHAVN, 17 april (Reuter) - Forsikringsselskabet Østifterne oplevede i 1996 stigende underskud på den ordinære forsikringsdrift, fremgår det af en pressemeddelelse fra selskabet.
- Resultatet af den ordinære forsikringsdrift blev et underskud på knap 67 mio. kr. mod knap 48 mio. kr. i 1995. Denne stigning i underskuddet skyldes primært stigende skadesudgifter inden for erhverv og auto, hedder det i pressemeddelelsen.
Trods problemerne med at tjene penge på den egentlige drift, så lykkes det for Østifterne at øger overskuddet før skat til 116 mio. kr. fra 104 mio. kr. i 1995.
- Dette er umiddelbart set tilfredsstillende, men realiteterne er, at overskuddet udelukkende skyldes resultatet af de finansielle investeringer, hedder det i pressemeddelelsen.
(c) Reuters Limited 1997.
