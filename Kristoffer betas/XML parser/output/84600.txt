Regering - EU-skeptikere politiserer retssag - RB.

KØBENHAVN, 10 juni (Reuter) - Sagsøgerne misbruger grundlovssagen mod regeringen i Østre Landsret som platform for deres politiske budskaber. De bruger skældsord, som ikke hører hjemme i en retssal, og påkalder sig uberettiget menneskerettighederne for at få irrelevante dokumenter fremlagt.
Sådan besvarede kammeradvokat Gregers Larsen sagsøgernes angreb, da han tirsdag forelagde sagen på vegne af statsminister Poul Nyrup Rasmussen (S).
Sagsøgerne forsøger at udvide retssagen med talrige retsakter, fordi de erkender deres nederlag.
Østre Landsret skal kun vurdere, om Danmark har overladt kompetence, som går ud over grundlovens beføjelser i &quot;nærmere bestemt omfang&quot; i paragraf 20, påpegede Gregers Larsen.
Regeringen finder det hævet over enhver tvivl, at grundloven ikke blev brudt ved tiltrædelsesloven, før Danmark i 1973 tiltrådte EF. Derfor er det forkert, når sagsøgerne ønsker et &quot;hovedeftersyn&quot; af grundloven og EU, mente han.
- Morten Bonde Pedersen (+45) 33 96 96 51.
(c) Reuters Limited 1997.
