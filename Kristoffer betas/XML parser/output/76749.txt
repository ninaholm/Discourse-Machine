STATSUNDERSKUDDET FOR HØJT - DANSK FOLKEPARTI.

KØBENHAVN, 8 oktober (Reuter) - Den netop offentliggjorte Budgetoversigt fra Finansministeriet viser, at statsunderskudet stadig er foruroligende højt, mener Dansk Folkeparties finansordfører, Kristian Thulesen Dahl.
- Et statsunderskud på næsten 28,5 mia. kr. for 1996 er bestemt ikke noget at prale af, når man samtidig tænker på, at regeringen i øjeblikket gør alt, hvad den kan for at få økonomien til at se godt ud i de konservatives øjne, siger Kristian Thuelsen Dahl i en kommentar til Budgetoversigten.
Dansk Folkeparti mistænker Finansministeriet for bevidst at manipulere med tallene for, at de konservative ikke skal være alt for bange for at indgå et finanslovforlig, fremgår det af kommentaren. (/jnu).
(c) Reuters Limited 1996.
