OLIETANKRATER FORTSATTE NED I SIDSTE UGE - BASSØE.

OSLO 9 december (Reuter) - For anden uge i træk var
der tale om faldende aktivitet og rateniveau på markedet
for de store tanksskibe, skriver det norske
skibsmæglerfirma, Bassøe Shipbrokers i sin ugentlige
rapport.
Således faldt fragtraten for olietanksskibe over
160.000 tons dødvægt (VLCC&apos;er) med 2,5 point til WS 50
point på standardstrækningen mellem Rotterdam og Den
Arabiske Golf alene i sidste uge. WS er et indeks, der
angiver fragtrater uafhængigt af skibenes størrelse og
rute.
I Danmark er det først og fremmest rederiet A. P.
Møller , der har olietankskibe. Men
også D/S Torm og D/S Norden er
beskæftiget med sejlads af råolie.
Bassøe rapporterer om følgende rate for en VLCC
(265-275.000 dwt) på strækningen Golfen - Rotterdam
(WS-point):
6.dec    29.nov    22.nov    15.nov 8.nov      50  52,5  55  57,5   55
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
6.dec     29.nov    22.nov     15.nov 8.nov
10.800    12.700    14.100     16.100     14.600
(116)     (115)     (118) (116) (114)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
6.dec    29.nov    22.nov     15.nov    8.nov
19.800   21.400    23.500     25.500    23.700
(116)    (115)     (118) (116)     (114)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 6. december var det 0,8 mio. ton ledig spottonnage
(1 ULCC&apos;er og 1 VLCC&apos;er) i Den Arabiske Golf (AG). Dette
er uændret fra ugen før.
De næste 15 dage vil 5,5 mio. ton ledig spottonnage
ankomme til Den Arabiske Golf fordelt på seks af de
største olietankskibe på over 320.000 ton (ULCC&apos;er) og
12 VLCC&apos;er. Dette er 0,4 mio. tons mindre end ugen før.
I 1995 var den gennemsnitlige tilgang af tonnage til
Den Arabiske Golf på 15-dages basis 7,5 mio dwt. I 1994
var tilgangen 9,7 mio. dwt.
Heller ikke i sidste uge blev der rapporteret om
tanksskibe til skrot. (/Reuter/uha).
(c) Reuters Limited 1996.
