UNICON-FABRIK TIL 45 MIO KR INDVIET - INGENIØREN.

KØBENHAVN, 31 januar (Reuter) - FLS-selskabet Unicon Beton har indviet sin nye fabrik til 45 mio. kr. Fabrikken er beliggende på Avedøre Holme, og skal levere beton til de store anlægsprojekter i hovedstadsregionen. Det skriver Ingeniøren i denne uge.
- Udsigten til at levere til store bygge-og anlægsprojekter som minimetroen, det kommende Ørestadsbyggeri og Øresundsforbindelsen har fået Unicon Beton til at forlægge residensen fra Albertslund til &quot;Nordeuropas mest moderne fabriksbetonfabrik&quot; på Stamholmen 51, Avedøre Holme, skriver Ingeniøren.
Byggeriet er færdiggjort på syv måneder og rummer ud over fabrikken en administrationsbygning på over 600 kvm.
NCC Rasmussen &amp; Schiøtz har været hovedentreprenør, Moe &amp; Brødsgaard rådgivende ingeniører, mens Skako har leveret maskiner og blandeudstyr, fremgår det. (/slj).
(c) Reuters Limited 1997.
