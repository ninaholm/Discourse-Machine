Brøndby udvider aktiekapital med ca 28 mio kr,.

KØBENHAVN, 17 april (Reuter) - Fodboldklubben Brøndby vil gennemføre en emission, der vil udvide aktiekapitalen med ca. 28 mio. kr. Nettoprovenuet fra emissionen vil udgøre minimum ca. 56 mio. kr., oplyser klubben.
Samtidig har klubben indgået en aftale med kreditorerne, der betyder, at Brøndby kan opnå saldokvittering, hvis Brøndby samlet betaler 75,5 mio. kr. til kreditorerne senest den 30. juni 1997, fremgår det.
- Hvis Brøndby kan udnytte akkordtilbuddet, vil konsekvensen være, at Brøndbys egenkapital forbedres med ca. 104,5 mio. kr., skriver klubben.
(c) Reuters Limited 1997.
