Jyske Banks pensionspuljer gav fra 3,6 til 24 pct.

KØBENHAVN, 2 juli (Reuter) - Jyske Banks pensionspuljer gav et afkast på mellem 3,63 pct. og 24,10 pct. i første halvår af 1997, oplyser banken onsdag.
- Afkastene for første halvår 1997 er tilfredsstillende sammenlignet med markedsafkastene og vi vurderer fortsat, at vi kan give vore pensionskunder et langsigtet afkast, der ligger over afkastet fra tilsvarende passive investeringer i værdipapirer og dermed væsentligt over indlånsrenten, skriver Jyske Bank i pressemeddelelsen.
Puljen med fortrinsvis danske og udenlandske aktier gav med 24,10 pct. det bedste afkast, mens puljen med fortrinsvis danske og udenlandske obligationer gav 11,66 pct.
Puljen med fortrinsvis indeksobligationer gav 8,00 pct. i afkast, mens puljen med fortrinsvis korte danske obligationer gav 3,63 pct. i afkast, fremgår det.
- Ole Mikkelsen (+45) 33 96 96 54.
(c) Reuters Limited 1997.
