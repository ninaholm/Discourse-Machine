Auken tillader forsøg med Daniscos gen-kartofler.

KØBENHAVN, 17 marts (Reuter) - Danisco har mandag fået miljø-og energiminister Svend Aukens tilladelse til at gennemføre markforsøg med genetisk modificerede kartoffelplanter. Det fremgår af en pressemeddelelse mandag.
- Frilandsforsøgene med de tre kartoffelsorter skal afdække udviklingen i mængde, kvalitet og sammensætning af stivelse i kartoflerne. Forsøgene indledes i april måned. Tilladelsen gælder til og med dyrkningssæsonen 1999, skriver Danisco.
Levnedsmiddelstyrelsen, Plantedirektoratet og Skov-og Naturstyrelsen konkluderer i tilladelsen, at forsøgene ikke forventes at udgøre nogen sundhedsmæssig risiko og at de vil kunne gennemføres uden tilsigtede miljømæssige eller landbrugsmæssige effekter.
- Søren Linding Jakobsen (+45) 33 96 96 53.
(c) Reuters Limited 1997.
