96-resultat i Rationel Vinduer skuffer ledelse.

KØBENHAVN, 3 marts (Reuter) - Ledelsen i Rationel Vinduer er ikke tilfreds med koncernens resultat i 1996, hvor det blev til et ordinært resultat på 11,2 mio. kr. mod 19,9 mio. kr. i 1995.
- Det opnåede resultat for 1996 er ikke tilfredsstillende og lavere end forventet i børsmeddelelse af 15. november 1996, skriver ledelsen.
I november nedjusterede ledelsen forventningerne til 1996 til et overskud før skat i underkanten af 15 mio. kr.
Rationel Vinduer begrunder det utilfredsstillende resultat med blandt andet en lang hård vinter.
(c) Reuters Limited 1997.
