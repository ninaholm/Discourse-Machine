Valuta - Volatil USD svagere efter US-nøgletal.

KØBENHAVN, 9 januar (Reuter) - Offentliggørelsen af
amerikanske producentpriser for december og jobless claims
medførte en del volatilitet i kursen på US-dollar mod
D-mark med et marginalt lavere niveau til følge.
Ved 15.10-tiden er dollaren dog sivet overfor yenen
til 116 yen. Over for D-marken er kursen omkring 1,5740.
- Producentprisindekset steg 0,5 pct. i december mod
forventede 0,3 pct., men uden mad og energi var stigningen
0,1 pct., og det var helt på linie med forventningerne,
siger en valutahandler.
Jobless claims for sidste uge endte på 361.000
personer mod ventede 353.000.
Centralbankerne fra Tyskland, Frankrig og Schweitz
fastholdt deres renter torsdag eftermiddag, og det lagde
en dæmper på kursernes bevægelser i Europa, mener en
valutahandler.
Den danske valuta holder fast i det styrkede niveau,
som den nåede tidligt torsdag. Kursen på 3,8120 har stort
set været gældende gennem hele dagen.
DEM/DKK  USD/DKK FRF/DKK USD/JPY USD/DEM
Torsdag   15.07  3,8115   6,0010  1,1280  116,05  1,5750
Torsdag   11.30  3,8120   6,0115  1,1280  116,15  1,5770
(/klp).
(c) Reuters Limited 1997.
