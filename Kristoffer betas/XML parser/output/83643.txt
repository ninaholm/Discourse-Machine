Coloplast ser vækst i ordinært res på ca 15 pct.

KØBENHAVN, 13 maj (Reuter) - Medicokoncernen Coloplast forventer i hele 1996/97 en vækst i både omsætning og ordinært resultat før skat på ca. 15 pct. Det fremgår af koncernens regnskab for første halvår 1996/97, der blev fremlagt tirsdag.
- Med den positive valutakurseffekt fra visse valutaer forventes for finansåret 1996/97 en stigning i omsætning og i resultat før ekstraordinære poster og skat på ca. 15 pct., skriver Coloplast.
Ved aflæggelsen af regnskabet for 1995/96 udtrykte ledelsen en forventning om en stigning i resultat før skat på ca. 10 pct.
(c) Reuters Limited 1997.
