Salg af aktier i Satair er lukket - Aros.

KØBENHAVN, 28 maj (Reuter) - Salget af aktier i Satair er lukket efter blot en dag på grund af stor interesse, oplyser Aros Securities, der står for salget.
- På grund af den betydelige investorinteresse er det besluttet at lukke for salget af aktier i Satair i dag (onsdag, red.) kl. 16.00. Oplysninger om afregningskurs og tildeling af aktier vil blive offentliggjort senere, skriver Aros i en meddelelse til Fondsbørsen.
Det fremgår ikke, hvornår afregningskursen vil blive offentliggjort.
(c) Reuters Limited 1997.
