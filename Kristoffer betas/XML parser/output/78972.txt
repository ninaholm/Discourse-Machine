OLIETANKERES INDTJENING OP I SIDSTE UGE - BASSØE.

OSLO 13 januar (Reuter) - Tanksskibsrederierne
oplevede i sidste uge stigende indtjening som følge af en
forbedring af raterne og faldende bunkerpriser, skriver
det norske skibsmæglerfirma, Bassøe Shipbrokers i sin
ugentlige rapport.
Således steg fragtraten for de store olietanksskibe
over 160.000 tons dødvægt (VLCC&apos;er) med 2,5 point til WS
55 point på standardstrækningen mellem Rotterdam og Den
Persiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS-point):
10. jan     3. jan 27. dec   20. dec   13. dec   55     52,5    55  52,5  50
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
10. jan    3. jan     27. dec   20. dec  13. dec
18.600     15.600     14.400    12.800   11.40
(106) (115) (116)     (114)    (111)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
10. jan    3. jan    27. dec   20. dec   13. dec
27.500     24.900    23.600    21.900    20.150
(106) (115) (116)    (114)     (111)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 10. januar var det 0,5 mio. tons ledig spottonnage
fordelt på en af de største olietankskibe på over 320.000
tons dødvægt (ULCC&apos;er) i Den Persiske Golf. Dette er
uændret fra ugen før.
De næste 15 dage vil 3,7 mio. tons ledig spottonnage
ankomme til Golfen fordelt på seks ULCC&apos;er og syv VLCC&apos;er,
hvilket ligeledes er uændret fra ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio tons dødvægt.
I 1994 var tilgangen 9,7 mio. tons dødvægt.
Der blev ikke rapporteret om nye skrotninger i sidste
uge. (/Reuter/uha).
(c) Reuters Limited 1997.
