Unibank anser løft i FRA-renter som overreaktion.

KØBENHAVN, 21 juli (Reuter) - Sidste uges stigning i de danske forwardrenter er overdreven og udtryk for en overreaktion, vurderer Unibank Markets i sin ugentlige pengemarkedsanalyse.
- Danske FRA-satser (Fremtidige RenteAftaler, red.) steg i denne uge med 15-20 bp i takt med stigningen i de tyske forwardrenter. Vi venter dels at have set toppen af rentestigningen dels at FRA&apos;erne i løbet af de kommende 14 dage vil falde tilbage til nogenlunde samme niveau, som før uroen, skriver Unibank Markets.
Bankens analytikere ser uroens rod i svækkelsen af den tyske mark over for den amerikanske dollar, men det vil ikke afstedkomme en stramning af de ledende tyske rentesatser, lyder vurderingen.
- Med andre ord betragter vi rentebevægelsen som en overreaktion, og vi påregner derfor et fald i de danske forwardrenter med 5-10 bp i indeværende uge, skriver Unibank Markets.
- Søren Linding Jakobsen (+45) 33 96 96 53.
(c) Reuters Limited 1997.
