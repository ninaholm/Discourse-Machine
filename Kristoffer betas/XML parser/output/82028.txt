Ej klarhed om finansstramning i 1998 - Lykketoft.

KØBENHAVN, 24 marts (Reuter) - Finansminister Mogens Lykketoft kunne på et pressemøde mandag eftermiddag ikke sige, om finanspolitikken bliver strammet ekstraordinært i 1998.
- Der skal givetvis en stramning til. Man kan ikke bare fremskrive den nuværende finanslov. Man er nødt til at stramme på indtægterne og udgifterne, sagde han.
Direkte spurgt, om regeringen vil stramme finansloven ekstraordinært, sagde han.
- Det kan jeg ikke sige noget om lige nu.
Over weekenden har flere aviser ellers skrevet, at Mogens Lykketoft har lagt op til en stramning af finanspolitikken.
Og i sidste uge anbefalede nationalbankdirektør Bodil Nyboe Andersen at stramme finanspolitkken.
En holdning, som økonom og tidligere rigsstatistiker, Hans Zeuthen, tilsluttede sig overfor Reuters Finans mandag.
- Vi skal stramme så meget, at vi ikke kommer til at gå på grund, sagde Hans Zeuthen
- Morten Bonde Pedersen (+45) 33 96 96 51.
(c) Reuters Limited 1997.
