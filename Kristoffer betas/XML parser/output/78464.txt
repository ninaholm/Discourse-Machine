Valuta - USD i snævert handelsinterval mod DEM.

KØBENHAVN, 20 december (Reuter) - Den amerikanske
dollar bevæger sig i et snævert handelsinterval mod
D-marken i fredagens europæiske eftermiddagshandel.
US-dollar handles til 1,5555 D-mark, men markedet
fortæller om positive forventninger til dollaren også i
det nye år.
- Hvis man skal trække et tema frem fra handelen i
dag, er det, at der stadig er en god chance for en tysk
rentesænkning, og mens Europa strammer op skattepolitisk,
bør de europæiske kernevalutaer falde i forhold til
dollaren, siger Tony Norfield fra ABN Amro.
Forventninger bygger på et forbedret amerikansk
handelstal for oktober, samtidig med at nøgletal for de
europæiske økonomier peger på svag vækst og begrænsede
prisstigninger, lyder det.
De tyske delstaters inflation i december peger på en
samlet tysk årlig stigning på 1,4 pct.
Samtidig indikerer foreløbige tal fra de italienske
byer på en uændret stigningstakt på 2,6 pct. i italienske
forbrugerpriser.
Samtidig er den italienske ledigheden i oktober steget
fra 11,7 pct. til 12,2 pct., mens den franske industris
produktion faldt 0,8 pct. i oktober
Den danske krone svækkedes mod D-marken efter
regeringspartiet CD meddelte, at de ville træde ud af
regeringssamarbejdet efter nytår. Svækkelsen var dog
marginal, fra 3,8260 til 3,8275
DEM/DKK  USD/DKK FRF/DKK USD/JPY USD/DEM
Fredag    15.33  3,8275   5,9520  1,1330  114,20  1,5555
Fredag    11.25  3,8260   5,9500  1,1320  114,20  1,5570
(/clm).
(c) Reuters Limited 1996.
