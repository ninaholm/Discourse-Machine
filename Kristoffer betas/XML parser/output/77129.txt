ROYAL CPH BEKRÆFTER ORREFORS-EJERFORHANDLINGER.

KØBENHAVN, 25 oktober (Reuter) - Royal Copenhagen bekræfter i en meget kortfattet meddelelse til Københavns Fondsbørs, at selskabet i øjeblikket er i forhandlinger med de øvrige hovedejere i den svenske kunstglasproducent Orrefors Kosta Boda om de langsigtede ejerforhold i den svenske kunstglasvirksomhed.
Royal Copenhagen ejer 17,1 pct. af aktiekapitalen i Orrefors Kosta Boda, mens finansieringsselskabet Proventus aktuelt kontrollerer 30,2 pct. Tillige har Proventus indlagt bud på yderligere 20 pct.
Det Wallenberg kontrollerede Investor besidder 23,1 pct. af Orrefors&apos; aktiekapital. Investor har fredag morgen udsendt en pressemeddelelse, hvori selskabet skriver, at der er indledt forhandlinger om Orrefors. (/eep).
(c) Reuters Limited 1996.
