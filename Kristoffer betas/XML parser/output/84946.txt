Forbrugertillidsindikator plus 10 i juni - DS.

KØBENHAVN, 19 juni (Reuter) - Den sammenvejede forbrugertillidsindikator blev i juni plus 10 mod plus syv i maj, oplyser Danmarks Statistik torsdag.
Efter et markant fald i maj er stemningen nu steget til det relativt høje niveau, som har kendetegnet de øvrige måneder i første halvår af 1997, skriver DS.
Stigningen i indikatoren skal primært tilskrives det forhold, at betydeligt flere forbrugere i juni end i maj vurderer landets nuværende og fremtidige økonomiske situation positivt.
(c) Reuters Limited 1997.
