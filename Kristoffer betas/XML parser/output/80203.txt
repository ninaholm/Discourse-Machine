ORKLA KØBER VOLVOS ANDEL I PRIPPS RINGNES.

OSLO, 14 februar (Reuter) - Norske Orkla har købt Volvos andel i det svensk-norske bryggeri Pripps Ringnes, oplyser Orkla i en pressemeddelelse fredag.
Dermed bliver Pripps Ringnes et helejet datterselskab i Orkla koncernen.
Volvos andel på 55 pct. i Pripps Ringnes er på overtagelsestidspunktet værdisat til ca. fire mia. norske kr. Orkla vil ikke udvide egenkapitalen i forbindelse med opkøbet, oplyser Orkla i meddelelsen.
Parterne har besluttet, at købesummen skal betales i slutningen af 1997. Aftalen er indgået under forudsætning af, at den godkendes på Orklas bedriftsforsamling.
Pripps Ringnes omfatter selskaberne Pripps i Sverige, Ringnes i Norge og det 50 pct. ejede Baltic Beverages Holding med syv bryggerier i Baltikum, Rusland og Ukraine. Derudover ejer Pripps Ringnes 20,5 pct. af det finske bryggeri Hartwall.
- Reuters +47 22 93 69 74.
(c) Reuters Limited 1997.
