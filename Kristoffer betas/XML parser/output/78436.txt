PERSONBILSALGET STEG 3 PCT I NOV - BILIMPORTØRER.

KØBENHAVN, 18 december (Reuter) - Salget af personbiler i Danmark steg i november, fremgår det onsdag af Automobil-Importørernes Sammenslutnings seneste opgørelse.
Der blev således i november 1996 solgt 10.532 personbiler i Danmark, hvilket var 3,0 pct. flere end i november sidste år.
I perioden januar til november 1996 blev der solgt 133.387 stk. personbiler, hvilket er 4,8 pct. flere end i samme periode sidste år.
(c) Reuters Limited 1996.
