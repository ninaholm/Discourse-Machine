Formue i BankInvest vokset til ca 6 mia i halvår.

KØBENHAVN, 13 august (Reuter) - Investeringsforeningen BankInvest har oplevet stor tilgang af nye medlemmer i første halvår 1997, fremgår det af foreningens halvårsregnskab, der blev offentliggjort onsdag.
- BankInvest har oplvet den største tilgang af investorer nogensinde, skriver ledelsen i regnskabet.
Den samlede formue i de 12 afdelinger i foreningen er således opgjort til ca. seks mia. kr. efter første halvår. Ved udgangen af 1996 var den godt 4,8 mia. kr.
Afdelingen, BankInvest 10 Latinamerika, klarede sig bedst i første halvår med et afkast på 54,2 pct.
(c) Reuters Limited 1997.
