ROLIGE OBLIGATIONER SES SIVE ONSDAG EFTERMIDDAG.

KØBENHAVN, 18 december (Reuter) - Der er blevet omsat under en mia. kr. i den toneangivende 8&apos;06-statsobligation onsdag middag, og priserne har bevæget sig inden for en promille over formiddagen. Kursen er 108,83 som i morges.
- Undertonen er fortsat positiv, men selv om de tyske M3-pengemængdetal lagde en hånd under markedet, vil kurserne ikke stige senere i dag, vurderer en dansk obligationshandler.
Kurserne kan derimod sive lidt hen over dagen, fordi antallet af købere simpelt hen ikke er stort nok, mener han.
(c) Reuters Limited 1996.
