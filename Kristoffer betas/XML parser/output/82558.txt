ISS Norge kåret som mest kundeorienterede firma.

KØBENHAVN, 11 april (Reuter) - ISS Norge er kåret som Norges mest kundeorienerede virksomhed i konkurrence med bl.a. Telenor, A.T. Kearney og Hydrogass, skriver ISS i en pressemeddelelse.
- Kundeundersøgelsen er opdelt på tre hovedfaktorer: Tilfredshed med de økonomiske resultater, tilfredshed med de ikke-økonomiske resultater og tilfredshed med samarbejdsprocessen, skriver ISS.
Den danske servicekoncern, der har 6000 medarbejdere og omsætter for 1,3 mia. NOK i Norge i 1996, lagde sig i spidsen på alle tre områder, fremgår det af meddelelsen.
Undersøgelse er gennemført af handelshøjskolen i Oslo, hvor prisoverrækkelsen også fandt sted.
- Denne seriøse bedømmelse viser, at ISS&apos; serviceholdning og servicekvalitet rummer en betydelig konkurrence-og gennemslagskraft - når kunderne efterspørger kvalitet og er villige til at betale for det valgte kvalitetsniveau, siger Sven Ipsen, adm. direktør i ISS Scandinavia.
- Morten Bonde Pedersen (+45) 33 96 96 51.
(c) Reuters Limited 1997.
