BEGIVENHEDSLØS DAG VENTER OBLIGATIONSMARKEDET.

KØBENHAVN, 18 november (Reuter) - Der er udsigt til en forholdsvis begivenhedsløs dag på det danske obligationsmarked, og de nuværende niveauer ser ud til at kunne holde i et stykke tid, siger en obligationshandler.
- Der ser ikke ud til at ske det helt store i dag. Benchmarken ligger uændret fra fredag, og der er ikke nogle nøgletal i dag, siger handleren, der ser statens 8 pct. 2006 handlet mellem 108,00-108,50 i mandagens marked.
Bencmarken ligger i formarkedet i 108,18 - marginalt lavere end fredag eftermiddag - med en rente på 6,78 pct.
(c) Reuters Limited 1996.
