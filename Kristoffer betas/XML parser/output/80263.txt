Arbejdsmarkedet står over for en revolution - MM.

KØBENHAVN, 17 februar (Reuter) - Arbejdsmarkedet står over for den største omvæltning siden industrialiseringen. Gennemgribende ændringer i vriksomhedernes organisation og produktionsprocesser medfører et totalt ændret arbejdsindhold for en stor andel af de ansatte på alle niveauer. Det skriver ugebrevet Mandag Morgen.
- En lang række store danske virksomheder, offentlige institutioner og forvaltninger har allerede indledt omstillingen. Og inden for det kommende år vil der blive investeret yderligere milliardbeløb i omstillingsprojekter, der vil vende op og ned på dybtliggende traditioner for arbejdsdeling og karriereforløb i virksomhederne, hedder det i ugebrevet.
Nykredit og Tele Danmark er eksempler på virksomheder, der nu for alvor bruger den ny teknologi som grundlag for helt nye elektroniske arbejdsprovesser.
For den enkelte medarbejder rummer omstillingen ofte et perspektiv om et rigere, men også et mere krævende arbejdsindhold. En målrettet indsats inden for efteruddannelse er derfor en helt afgørende betingelse for at gære omstillingen til en succes. Strategisk efteruddannelses-planlægning bliver en nyt centralt tema for virksomhedernes ledelse, forudser Mandag Morgen.
- Per Bech Thomsen (+45) 33 96 96 56.
(c) Reuters Limited 1997.
