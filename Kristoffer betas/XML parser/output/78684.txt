DEN DANSKE BANKS AKTIEPULJER I TOP I 1996 - DDB.

KØBENHAVN, 3 januar (Reuter) - 1996 blev et godt år for investering i pensionspuljer, skriver Den Danske Bank fredag i en pressemeddelse.
- Specielt aktiemarkederne var positive, mens obligationsmarkederne viste tilfredsstillinde, men mere beherskede afkast efter de betydelige rentefald i 1995, skriver banken.
Den Danske Banks pensionspulje med danske aktier gav det bedste afkast med 29,8 pct., mens de udenlandske aktier kastede 22,4 pct. af sig til kunderne. Det ringeste afkast gav de korte indeksobligationer med 6,3 pct.
- De stigende aktiemarkeder kan navnlig forklares med stigende indtjening i virksomhederne, hvortil kommer, at den økonomiske vægt holdt sig på niveauer, som ikke i sig selv skønnes at medføre højere inflation og dermed stigende renter, meddeler Den Danske Bank.
På rentemarkederne var det gennemgående tema en styrkelse af forventningerne til indførelsen af euroen, hvilket medførte, at en række lande fik reduceret renteforskellen til tyske renter, skriver banken.
Den Danske Bank har i alt syv pensionspuljer. De resterende fire er alle obligationspuljer.
Her gav de udenlandske obligationer det bedste afkast med 14,9 pct. fulgt af danske obligationer med 12,2 pct. Puljen med korte danske obligationer gav 7,4 pct., mens de lange indeksobligationer gav 8,0 pct. (/mbp).
(c) Reuters Limited 1997.
