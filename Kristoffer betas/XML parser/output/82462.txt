Nyrup afviser mulighed for valg i september.

KØBENHAVN, 9 april (Reuter) - Statsminister Poul Nyrup Rasmussen afviser, at regeringen udskriver valg til september, sådan som et dagblad forudså tirsdag.
- Der kommer ikke valg til september, det kan jeg godt afvise, sagde statsministeren på et pressemøde efter et regeringsseminar onsdag på Mogenstrup Kro.
Her præsenterede regeringen to oplæg &quot;Danmark som foregangsland&quot; og &quot;Større kvalitet i velfærdssamfundet&quot;.
Direkte adspurgt om de to pjecer kan betragtes som valgoplæg, svarede statsministeren: Nej, det er arbejdsoplæg for de nærmeste måneder, sagde han.
Økonomiminister Marianne Jelved supplerede ved at sige, at fordi regeringen kommer med et oplæg, betyder det ikke at regeringen lægger op til valg.
- Morten Bonde Pedersen (+45) 33 96 96 51.
(c) Reuters Limited 1997.
