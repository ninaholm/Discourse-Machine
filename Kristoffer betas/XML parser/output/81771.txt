Telia vil investere over en mia kr på mobilnet.

KØBENHAVN, 19 marts (Reuter) - Den svensk nationale teleselskab, Telia, vil bruge over en mia. kr. på at opbygge et mobiltelefonnet - DCS 1800-net. Det medfører bl.a. opsætning af 7-800 master over det ganske land.
Telia vil starte udbygningen af DCS 1800-nettet, hvor behovet er størst, nemlig i byerne.
Det sagde adm. direktør for Telia Danmark, Claus Jacobsen, ved et pressemøde onsdag i Telestyrelsen, efter tildelingen af DCS 1800-licenserne.
- Vi kan ikke sige noget om, hvor hurtigt vi vil sætte masterne op, men vi brænder dem af så hurtigt som muligt, sagde han.
Han tilføjede at, den nye mobilaktivitet vil betyde 200 nye job inden for et år.
- Søren Linding Jakobsen (+45) 33 96 96 53.
(c) Reuters Limited 1997.
