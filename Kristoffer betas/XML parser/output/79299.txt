HENTON GODKENDT SOM FONDSMÆGLERVIRKSOMHED.

KØBENHAVN, 22 januar (Reuter) - Henton Broker, der er bosiddende i Silkeborg, har som det første jyske selskab modtaget godkendelse til at drive fondsmæglervirksomhed og tager derfor navneforandring til Henton Fondsmæglerselskab, oplyser selskabet i en pressemeddelelse.
- Vi er glade for Finanstilsynets blåstemling og ser frem til, at udbygge vores position som professionel manager for større obligationsporteføljer, samt rådgivning omkring styring af virksomheders kommercielle valutarisici, siger direktør Per Gramstrup. (/olm).
(c) Reuters Limited 1997.
