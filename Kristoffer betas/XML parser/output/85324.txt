Økonomer ser vækst i valutareserve aftage i juni.

KØBENHAVN, 1 juli (Reuter) - Efter en kraftig vækst i Danmarks valutareserve i april og maj, forventer fire økonomer, at væksten stort set vil være aftaget i juni. To af økonomerne spår en uændret valutareserve, mens de resterende to forventer en lille stigning.
I gennemsnit lyder økonomernes skøn på en stigning i valutastillingen fraregnet statens nettolåntagning i udlandet på 0,4 mia. kr. til 109,2 mia. kr.
I maj steg valutareserven med syv mia. kr. til 108,8 mia. kr. efter en stigning i april på 7,4 mia. kr.
Nationalbanken offentliggør valutastillingen onsdag kl. 16.00.
- Eva Elgaard Pedersen (+45) 33 96 96 57.
(c) Reuters Limited 1997.
