OLIETANKERES RATER HOLDT NIVEAU I STILLE UGE.

OSLO 10 februar (Reuter) - Der var i sidste uge atter
tale om en stille periode på markedet for de store
olietanksskibe. Det medførte, at tankraterne holdt sig i
ro eller faldt svagt, fremgår det mandag af det norske
skibsmæglerfirma, Bassøe Shipbrokers ugentlige rapport.
Således var fragtraten for olietanksskibene over
160.000 tons dødvægt (VLCC&apos;er) uændret 52,5 WS-point på
standardstrækningen mellem Rotterdam og Den Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden  er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS-point):
7.feb  31.jan  24.jan     17.jan 10.jan  52,5   52,5     55     55      55
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
7.feb 31.jan 24.jan 17.jan 10.jan 18.400     17.800 19.700 19.100 18.600 (92)  (97)   (96)   (102)  (106)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
7.feb   31.jan 24.jan 17.jan 10.jan 26.400  26.100 28.200 27.800 27.500 (92)    (97)   (96)   (102)  (106)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Den 7. februar var det 2,3 mio. tons dødvægt af ledig
spottonnage i Den Persiske Golf fordelt på fire af de
største olietankskibe på over 320.000 tons dødvægt
(ULCC&apos;er) og tre VLCC&apos;er. Dette er 1,9 mio. tons mere end
ugen før.
De næste 15 dage vil 4,1 mio. tons ledig spottonnage
ankomme til Golfen fordelt på fire ULCC&apos;er og 10 VLCC&apos;er.
Dette er 0,7 mio. tons mindre end ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio tons dødvægt.
I 1994 var tilgangen 9,7 mio. tons dødvægt.
I 1997 indtil videre er der kun skrottet et enkelt af
de store olietankskibe, det skete i januar. I 1996 blev i
alt 15 af de store tanksskibe skrottet mod 30 i 1995 og 40
i 1994, fremgår det af tidligere Bassøe-rapporter.
(/Reuter/uha).
(c) Reuters Limited 1997.
