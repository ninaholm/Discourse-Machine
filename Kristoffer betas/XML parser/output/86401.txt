Gode muligheder for politisk boligindgreb - Uni.

KØBENHAVN, 8 august (Reuter) - Selv om lønudviklingen og nøgletal, der kan afsløre flaskehalsproblemer på arbejdsmarkedet, ikke ser alarmerende ud, kan efterårets forhandlinger om næste års finanslov godt ende med et politisk indbreg overfor det private byggeri, vurderer økonomer i Unibank.
- Et klassisk indgreb i vilkårene for realkreditbelåning er det mest sandsynlige, skriver Unibank i en analyse dateret den 24. juli.
Indgrebet kan være beskæring af lånegrænser, forbud mod løbetidsforlængelse i forbindelse med konvertering, sænkning af maksimal løbetid ved tillægsbelång og krav om at lånene kun kan bruges til bestemte ting. Men der er også mulighed for en ændring af afdragsprofilen på lånene, fremgår det af analysen.
- De politiske muligheder for at gennemføre et sådant indgreb vurderes at være gode, skriver Unibank, der til gengæld ikke tror på en ændring af reglerne for rentefradrag.
- Indgreb, der indebærer beskæring af værdien af rentefradraget eller højere skatter på boliger, vurderes omvendt at være politisk selvmord og vil tidligst blive implementeret i forbindelse med ny skattereform efter næste folketingsvalg, hedder det i analysen.
(c) Reuters Limited 1997.
