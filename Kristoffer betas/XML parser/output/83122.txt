Færre kontanthjælpsmodtagere i 1996 - DS.

KØBENHAVN, 29 april (Reuter) - I 1996 modtog i alt 358.519 personer kontanthjælp. Det er et fald på 2.606, eller 0,7 pct. i forhold til 1995. Dermed fortsætter faldet i antallet af kontanthjælpsmodtagere fra 1994, oplyser Danmarks Statistik tirsdag.
De samlede udgifter til kontanthjælp er opgjort til i alt 16.765 mio. kr., hvilket er en stigning på 523 mio. kr. eller 3,2 pct. i forhold til 1995.
Af det samlede antal kontanthjælpsmodtagere modtog 261.970 personer hjælp til forsørgelse. Omregnet til helårsmodtagere svarer det til, at 159.873 personer gennem hele 1996 modtog forsørgelseshjælp.
Udgifterne til hjælp til forsørgelse udgør 91 pct. af den samlede kontanthjælp.
31 pct. af de der modtog hjælp til forsørgelse var under 25 år og 48 pct. var under 30 år. I 1995 var de samme pct.-tal hhv. 34 pct. og 51 pct.
- Jørn Nurkka (+45) 33 96 96 55.
(c) Reuters Limited 1997.
