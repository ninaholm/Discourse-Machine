Valuta - USD lidt frem i stille valutamarked.

KØBENHAVN, 4 december (Reuter) - De internationale
valutamarkeder har holdt sig nogenlunde rolige hen over
onsdag middag.
US-dollar er styrket marginalt mod de europæiske
valutaer, og D-marken har kun bevæget sig lidt i de
europæiske kryds.
Den italienske finansminister Carlo Azeglio Ciampi
sagde onsdag, at Italien vil gøre sit yderste for at være
blandt de lande, der deltager i ØMU&apos;ens første fase i
1999.
Ciampi sagde, at han var overbevist om, at Italien
ville kunne nedbringe sit budgetunderskud til tre pct. at
BNP i 1997, som er et væsentligt krav for medlemsskab af
EMU&apos;en.
Den italienske lire omsættes til en kurs på 982 mod
D-marken - omkring to-tre lire svagere end tirsdag
eftermiddag.
Kronen ligger stille på lidt svagere niveauer i
forhold til den tyske mark.
DEM/DKK  USD/DKK FRF/DKK USD/JPY USD/DEM
Onsdag    15.24  3,8270   5,9805  1,1320  113,25  1,5635
Onsdag    11.22  3,8260   5,9720  1,1325  113,20  1,5615
(/klp).
(c) Reuters Limited 1996.
