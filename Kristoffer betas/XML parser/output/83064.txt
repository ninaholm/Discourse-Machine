Tankskibes indtjening steg i sidste uge - Bassøe.

OSLO, 28 april (Reuter) - Efter fire uger med faldende
fragtrater og indtjening steg raterne og indtjeningen for
de store olietankskibe endeligt i sidste uge. Men ikke
umiddelbart så meget som markedet havde forventet. Det
fremgår af det norske skibsmæglerfirma Bassøe Shipbrokers
ugentlige rapport.
- Det er ganske overraskende, at rateniveauet ikke
steg signifikant, da sidste uge var den hidtil mest aktive
uge i år, skriver Bassøe.
Fragtraten for de store olietankskibe over 160.000
tons dødvægt (VLCC&apos;er) steg med 2,5 point til WS 50,0
point på standardstrækningen mellem Rotterdam og Den
Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265-275.000 tons dødvægt) på strækningen Golfen -
Rotterdam (WS point):
25.april    18.april  11.april    4.april   28.marts
50,0    47,5  50,0 52,5  55,0
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parantes. Alle beløb i dollars):
25.april    18.april   11.april   4.april    28.marts
16.100 15.500 16.300    18.200 20.000  (95)   (94)   (94)  (94)  (95)
For en moderne motortanker på 275.000 tons dødvægt
svarer rateniveauet til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
25.april   18.april  11.april     4.april   28.marts
24.100     22.900     24.200     26.300     28.250
(95)   (94)   (94)  (94)  (95)
Per 25. april var der ca. 0,4 mio. ton (en ULCC&apos;er)
ledig spottonnage i Den Persiske Golf, hvilket er uændret
fra sidste uge. De næste 15 dage vil 1,9 mio. ton ledig
spottonnage ankomme til Golfen bestående af tre ULCC&apos;er og
to VLCC&apos;er. Det er 5,7 mio. ton mindre end ugen før.
Der blev ikke rapporteret nogle skibe solgt til skrot
i sidste uge. Indtil videre er fire VLCC&apos;er solgt til
skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
Bassøe-rapporter.
-- Eva Elgaard Pedersen (+45) 33 96 96 55.
(c) Reuters Limited 1997.
