ATTER REKORD I DUC&apos;S OLIEPRODUKTION I OKTOBER - APM.

KØBENHAVN, 6 november (Reuter) - Dansk Undergrunds
Consortiums (DUC) olieproduktion fra felterne i Nordsøen
slog i oktober den kun en måned gamle produktionsrekord.
Således blev der hentet 227.620 tønder olie op per dag
(BOPD) eller 3,6 pct. mere end måneden før, oplyser A.P.
Møller onsdag til Reuters Finans.
Produktionen i oktober svarer til 960.000 tons olie,
og dermed er den hidtidige årsproduktion i 1996 nu oppe på
8.469.000 tons olie.
Det er 8,9 pct. mere end i samme periode 1995.
Her følger en oversigt over Nordsø-felternes
produktion: (alle tal i 1.000 tønder olie pr. dag (BOPD):
Felt     okt 96 sep 96 okt 95 Dan Feltet     66,6   67,3   65,4 Kraka Feltet    5,2    5,3    8,1 Regnar Feltet   0,8    0,9    1,3 Gorm Feltet    53,5   52,9   41,5 Skjold Feltet  32,1   30,9   36,6 Rolf Feltet     3,9    4,4    4,5 Dagmar Feltet   0,4    0,4    0,5 Tyra Feltet    23,7   20,3   28,4     Felt     okt 96 sep 96 okt 95 Valdemar Feltet      2,2    2,6    3,3 Roar Feltet     8,2    7,8    -- Svend Feltet   30,4   26,9    -- Total    227,6  219,8  189,6
Operatøren A.P. Møller ejer 39 pct. af DUC-konsortiet.
De to partnere, Shell og Texaco, ejer hhv. 46 pct. og 15
pct. af DUC. (/uha).
(c) Reuters Limited 1996.
