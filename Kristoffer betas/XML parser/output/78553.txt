OBLIGATIONER ÅBNER UÆNDRET OG VENTES STILLE.

KØBENHAVN, 27 december (Reuter) - Det danske obligationsmarked vil fredag åbne op på et uændret niveua i forhold til lige inden jul, og denne første hverdag efter helligdagene forventes at blive meget stille.
- Der er intet ude i verden, der er i stand til at rykke priserne fra morgenstunden. Og da en stor del af London er lukket i dag, vil det være med til at lægge en dæmper på det danske marked, siger en obligationshandler.
Statens benchmark 8 pct. 2006 handles ifølge dealeren i formarkedet til kurs 109,65-75, hvilket giver en rente på 6,56 pct. Det er uændret i forhold til før jul.
(c) Reuters Limited 1996.
