JULIUS KOCH NEDJUSTERER 96/97-PROGNOSE.

KØBENHAVN, 27 februar (Reuter) - Julius Koch nedjusterer i sin halvårsmeddelelse for 1996/97 sine forventninger til hele regnskabsåret.
Således forventes nu et resultat før skat i hele regnskabsåret der vil være lidt lavere end i 1995/96. I oktober 1996 forudså ledelsen et ordinært resultat før skat i år på niveau med 1995/96.
- Da omsætningen på selskabets væsentlige markeder fortsat forventes at være påvirket af vanskelige konjunkturer, forventes, ved uændrede kurser på værdipapirer, et resultat for hele regnskabsåret 1996/97 før skat, der er på et lidt lavere niveau end sidste regnskabsår, skriver Julius Koch i halvårsmeddelelsen.
(c) Reuters Limited 1997.
