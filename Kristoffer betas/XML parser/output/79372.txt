BG BANK ANBEFALER SALG AF REALKREDIT 9&apos;26 MOD 9&apos;24.

KØBENHAVN, 24 januar (Reuter) - De seneste måneders svage rentefald på det danske obligationsmarked har bevirket, at det fortsat er interessant for låntagere med lån i 9 pct. realkredit 2026 at omlægge lån til en lavere kuponrente, skriver økonomer fra BG Bank i en ny obligationsanalyse, og anbefalder derfor salg i 9&apos;26.
- BG Bank anbefaler salg af 9&apos;26-ere mod 9&apos;24-ere, da vi venter et lavere i udtræk i 9&apos;24-erne på omkring otte pct. Det medfører, at 9&apos;24-ere ventes at give et mer-afkast på godt to pct.point i forhold til 9&apos;26-ere frem til 1. april 1997, hedder det i analysen.
Beregninger viser ifølge banken, at omlægning i 6 og 7 pct. realkreditlån primært er attraktivt for låntagere med en gennemsnitlig restgæld over en mio. kr., og analytikerne vurderer, at de foreløbige ekstraordinære opsigelser i 9&apos;26-erne er på fem-otte pct.
- Opsigelsesmønstret i 9&apos;26-erne viser imidlertid, at opsigelsesaktiviteten traditionelt set stiger betragteligt i de sidste uger op til opsigelsesfristens udløb, hedder det i analysen.
Opsigelsesfristen til terminen 1. april 1997 for fire terminspapirer udløber 31. januar 1997.
- BG Bank venter, at renteniveauet med overvejende sandsynlighed forbliver stort set uforandret de resterende syv bankdage i januar. På den baggrund vurderer BG Bank, at de ekstraordinære opsigelser i 9&apos;26 bliver på 12-14 pct. til 1. april 1997, skriver banken. (/olm).
(c) Reuters Limited 1997.
