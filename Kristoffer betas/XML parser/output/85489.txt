Valutastilling steg 17,6 mia kr i juni-maj 96/97.

KØBENHAVN, 8 juli (Reuter) - Danmarks internationale likviditet steg i perioden juni 1996 til maj 1997 med 17,6 mia. kr. Det fremgår tirsdag af Nationalbankens valutastatistik over registrerede betalinger fra og til udlandet ultimo maj 1997.
I de første fem måneder af 1997 er valutastillingen forbedret med 23,6 mia. kr. mod en forbedring på 27,6 mia. kr. i samme periode 1996.
Danmarks nettoindtægt fra løbende betalinger faldt i perioden januar til maj 1997 til 4,2 mia. kr. fra 9,7 mia. kr. året før.
Den samlede nettoindtægt fra kapital-og løbende betalinger steg i de første fem måneder af 1997 til 31,9 mia. kr. fra 27,5 mia. kr. i den samme periode 1996.
Posten &quot;fejl og udeladelser&quot; dækkede en kapitaleksport på 8,3 mia. kr. mod en kapitalimport på 0,1 mia. kr. i samme periode sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken.
- Eva Elgaard Pedersen (+45) 33 96 96 57.
(c) Reuters Limited 1997.
