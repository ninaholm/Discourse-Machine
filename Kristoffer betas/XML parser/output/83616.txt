Christiani &amp; Nielsen sælger tysk datterselskab.

KØBENHAVN, 13 maj (Reuter) - Christiani &amp; Nielsen har solgt det helejede datterselskab Christiani &amp; Nielsen AG til Refugium Group of Germany, oplyser selskabet tirsdag.
Salgsprisen oplyses til 1.914.000 DEM.
- Salget er et led i den igangværende omstrukturering af Christiani &amp; Nielsen-koncernens aktiviteter med henblik på at undgå tab i de kommende år på det fortsat vanskelige tyske entreprenørmarked, skriver ledelsen.
Salget forventes at være neutralt i forhold til det resultat for Christiani &amp; Nielsen A/S, der tidligere er rapporteret, hedder det videre.
Koncernen gik ud af 1996 med et resultat før skat på minus 3,9 mio. kr. mod et underskud på 81,5 mio. kr. i 1995.
For 1997 venter Christiani &amp; Nielsen et resultat på niveau med 1996.
- Per Bech Thomsen (+45) 33 96 96 56.
(c) Reuters Limited 1997.
