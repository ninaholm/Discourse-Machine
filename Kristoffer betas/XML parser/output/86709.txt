Jævn trist aktiedag med fokus på SAS, Novo, DDB.

KØBENHAVN, 14 august (Reuter) - Det har ikke været de store interesser i det danske aktiemarked torsdag. Men enkelte aktier har skilt sig ud, herunder SAS, Novo Nordisk og Den Danske Bank. KFX-indekset er faldet 0,9 pct. under en omsætning på godt en halv mia. kr.
- Det har været jævnt trist i dag. Fredag forventer vi et afventende marked, men der vil formodentligt fortsat være interesser i SAS, der er blevet pænt styrket i dag. Vi kan godt se aktien stige yderligere, siger en aktiehandler på falderebet torsdag.
(c) Reuters Limited 1997.
