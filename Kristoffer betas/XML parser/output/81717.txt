Tele DK Mobil-salg i 1996 ca 2,1 mia kr - Tele DK.

KØBENHAVN, 18 marts (Reuter) - Omsætningen i Tele Danmark Mobil steg i 1996 knap 21 pct., fremgår det af en meddelelse til Fondsbørsen omkring tildelingen af ny GSM-licens i Ukraine. Det betyder, at mobilforretningen i 1996 tegnede sig for en omsætning på ca. 2,1 mia. kr. mod 1.754 mio. kr. i 1995.
- Koncernens nettoomsætning fra mobiltelefoni steg med knap 21 pct. i 1996, mens antallet af kunder steg med næsten 50 pct., skriver Tele Danmark, der senere tirsdag fremlægger regnskab for 1996.
I årsberetningen for 1995 opgør den danske telekoncern antallet af mobiltelefonkunder til 550.000. En forøgelse på 50 pct. sidste år svarer til en kundemasse ved udgangen af 1996 på 825.000.
- Søren Linding Jakobsen (+45) 33 96 96 53.
(c) Reuters Limited 1997.
