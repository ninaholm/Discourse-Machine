Lauritzen Bulkers køber tørlastskib - Søfart.

KØBENHAVN, 28 februar (Reuter) - Rederiet J. Lauritzens division for tørlastskibe, Lauritzen Bulkers, har købt en bulkcarrier på 27.000 tons dødvægt, bygget i 1989, skriver Søfart fredag.
- Sælger er Inui Steamship i Japan, og prisen rapporteres til 12,5 mio. USD, skriver Søfart.
Skibet er et søsterskib til fire andre skibe, som er indchartret til Lauritzen Bulkers.
- Ledelsen skjuler ikke muligheden for asset-play, altså salg om føje tid igen, men skibet vil dog få et traditionelt JL-navn under fremmed flag, skriver bladet.
Lauritzen Bulkers besluttede i efteråret at gå ind i handysize markedet med skibe i 35.000-50.000 tons klassen. Ifølge Søfart har Bulkers nu 16 skibe i det marked, der har vist bedre takter på det seneste efter fald i 1996.
- Uffe Hansen (+45) 33 96 96 58.
(c) Reuters Limited 1997.
