Nyrup afviser at kommentere rygter om indgreb.

KØBENHAVN, 29 april (Reuter) - Statsminister Poul Nyrup Rasmussen afviste tirsdag at kommentere rygterne om, at regeringen er på vej med et økonomisk indgreb.
- Regeringen er først og fremmest optaget af at arbejde med en finanslov, der indeholder de stramninger, som en sådan finanslov skal have, sagde statsministeren på sit ugentlige pressemøde i statsministereiet.
Direkte adspurgt om regeringen vil komme med mindre justeringer af økonomien, inden finansloven for næste år bliver vedtaget, sagde Nyrup:
- Vi kommer det ikke nærmere i dag.
Samme svar gav han, da han blev spurgt om, om han kan udelukke, at regeringen vil justere økonomien inden finansloven bliver vedtaget.
(c) Reuters Limited 1997.
