POSITIV STEMNING HEV AKTIEMARKEDET OP I NY REKORD.

KØBENHAVN, 27 december (Reuter) - En general positiv tone på fredagens danske aktiemarked fik KFX-indekset til at slutte i årets højeste niveau, og der er udsigt til yderligere stigninger på årets sidste handelsdag på mandag, vurderer en handler.
- Der har dagen igennem været pæn interesse for aktierne, og det har primært været udenlandske investorer, som har været inde og købe. Mandag vil KFX-indekset nok kunne slutte 0,25 pct. højere, hvis tonen fortsætter, siger handleren.
KFX-indekset steg 0,66 point til 134,03.
(/jnu).
(c) Reuters Limited 1996.
