Produktivitetsfremgang bag APM-tal - analytiker.

KØBENHAVN, 10 april (Reuter) - En dansk aktieanalytiker, der følger A. P. Møller Gruppen tæt, kalder gruppens 1996-regnskab forrygende, og påpeger, at resultatet dækker over en fremgang i produktiviteten.
- Der er tale om en markant fremgang i forhold til sidste år, og der er gemt effektivisering og produktivitetsfremgang i tallene, siger analytikeren, der ønsker at være anonym, til Reuters Finans.
Resultatet før skat i A. P. Møller Gruppens selskaber, D/S Svendborg, D/S 1912 og de to i fællesskab ejede interessentselskaber Tank-og Ruteskibe og Olie-Gasaktivitet blev 3.492 mio. kr. mod 2.793 mio. kr. i 1995.
Men analytikeren er i virkeligheden mere overrasket over meddelelsens form, som han kalder ny og lovende for fremtiden.
(c) Reuters Limited 1997.
