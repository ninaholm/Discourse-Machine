Royal Cph venter stabil udvikling i 1996/97.

KØBENHAVN, 29 maj (Reuter) - Royal Copenhagen venter en stabil udvikling med mulighed for en vis fremgang i regnskabsåret 1996/97 og fastholder dermed forventningerne som blev udtrykt i forbindelse med offentliggørelsen af årsregnskabet 1995/96. Det fremgår af selskabets halvårsregnskab, der viste et resultat før skat på 96,3 mio. kr., mod 84,1 mio. kr. i samme periode året før.
- Med baggrund i det realiserede halvårsresultat fastholdes denne forventning for så vidt angår resultatet af primærdrift, skriver selskabet.
(c) Reuters Limited 1997.
