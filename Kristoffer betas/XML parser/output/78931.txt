NATWEST OPJUSTERER MEDICINALAKTIER TIL OVERVÆGT.

KØBENHAVN, 10 januar (Reuter) - Det britiske bærsmæglerselskab NatWest Securities opjusterer sit syn på europæiske medicinal-aktier til overvægt fra neutral. Det fremgår af selskabets dagsrapport fredag.
- Vi fastholder vores overvægt-anbefaling i USA men forbliver neutrale i Storbritannien, hvor styrkelsen af det britiske pund har fået os til at nedjustere estimater for indtjeningen, skriver NatWest Securities.
Opjusteringen af de europæiske medicinalaktier skal ifølge de britiske analytikere ses i lyset af en skønnet vækst i indtjeningen på 18 pct. i 1997 og samt en fortsat konsolidering indenfor den europæiske medicinalindustri, der understøtter en bedre udvikling i indtjeningen.
NatWest udråber i øvrigt Roche, Warner-Lambert, Pharmacia &amp; Upjohn og Glaxo Wellcome til årets medicinalaktier. Novo Nordisk får en Hold-anbefaling af NatWest Securities.
Desuden forventer NatWest Securities en stigning i verdensomsætningen af lægemidler på otte pct. i 1997, selv om der forventes en beskeden vækst i Frankrig, Tyskland og Italien og trods prisfald i Japan. (/slj).
(c) Reuters Limited 1997.
