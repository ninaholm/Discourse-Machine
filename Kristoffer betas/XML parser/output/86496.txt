Kalkværksgrundene fastholder prognose for 1997.

KØBENHAVN, 11 august (Reuter) - Kalkværksgrundene fastholder efter årets første seks måneder sin prognose fra 1996-regnskabet. Det fremgår af koncernens regnskab for første halvår 1997.
- For hele 1997 forventes et resultat efter skat og før værdireguleringer på ca. 15-16 mio. kr., hvilket svarer til resultatforventningerne udtrykt i regnskabsmeddelelsen for 1996, hedder det i halvårsrapporten.
I første halvår fik Kalkværksgrundene et resultat før skat på 15,7 mio. kr. mod 22,0 mio. kr. i den samme periode 1996. Men som følge af ændrede principper for værdiansættelse af ejendomme er tallene ikke umiddelbart sammenlignelige, påpeger Kalkværksgrundene.
I andet halvår forventes et noget lavere salg af ejerlejligheder end i første halvår, hvor koncernen afhændede 28 ejerlejligheder.
Ydermere forventes finansindtægterne i andet halvår at blive væsentligt redeceret, fremgår det.
(c) Reuters Limited 1997.
