DDB på vej mod uventet godt regnskab - BN.

KØBENHAVN, 8 august (Reuter) - Den Danske Bank er på vej med et uventet godt regnskab. Det skriver Børsens Nyhedsmagasin (BN) fredag. Ifølge ordførende direktør Knud Sørensen skyldes de gode udsigter en kombination af højkonjunktur og en bankkoncern, der er trimmet og effektiv.
- Et mere positivt billede tegner sig, end vi for relativ kort tid siden troede, siger Knud Sørensen til Børsens Nyhedsmagasin.
(c) Reuters Limited 1997.
