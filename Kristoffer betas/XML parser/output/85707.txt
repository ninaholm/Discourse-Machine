AF-underretninger til A-kasser faldt i 3 kvt - AMS.

KØBENHAVN, 14 juli (Reuter) - Antallet af underretninger fra Arbejdsformidlingen (AF) til arbejdsløshedskasserne faldt i tredje kvartal 1996 til 8.493 tilfælde mod 9.213 tilfælde i andet kvartal, fremgår det af Arbejdsmarkedsstyrelsens (AMS) Rådighedsstatistik.
- Antallet af underretninger fra AF i tredje kvartal 1996 ligger dog fortsat på et højere niveau end i sidste halvdel af 1995 og i første kvartal af 1996, skriver AMS.
49 pct. af underretningerne var uberettigede, da den ledige ikke havde pligt til at stå til rådighed for arbejdsmarkedet, f.eks. pga. ferie, skriver AMS.
Af de resterende 51 pct. blev der foretaget konkrete rådighedsvurderinger, der i 14,3 pct. af tilfældene faldt negativt ud. Medlemmet mistede sin ret til dagpenge for en periode, eller indtil dagpengeretten er genoptjent.
I de resterende 36,8 pct. tilfælde faldt vurderingen positivt ud, da den ledige stod til disposition for arbejdsmarkedet, men af disse fik 52 pct. af underretningerne konsekvenser for dagpengene, fremgår det af statistikken.
- Søren Linding Jakobsen (+45) 33 96 96 53.
(c) Reuters Limited 1997.
