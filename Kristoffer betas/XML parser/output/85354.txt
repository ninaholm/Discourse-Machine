Tele Danmark køber Talkline for ca 2,2 mia kr.

KØBENHAVN, 2 juli (Reuter) - Tele Danmark har indgået en endelig aftale om køb af det tyske mobilkommunikationsselskab Talkline. Tele Danmark betaler ca. 2,2 mia. kr. for det tyske selskab. Det fremgår af en meddelelse fra Tele Danmark onsdag.
- Købsprisen er ca. 570 mio. D-mark, svarende til ca. 2.170 mio. kr. eller ca. 330 mio. USD. Prisen afspejler selskabets stærke position og vækstpotentiale samt kvaliteten i det eksisterende kundegrundlag. Prisen er endvidere i overensstemmelse med prisniveauet for tilsvarende selskaber, skriver Tele Danmark.
(c) Reuters Limited 1997.
