Valuta - NOK og USD slår nye rekorder mod DEM.

KØBENHAVN, 13 januar (Reuter) - Den tyske D-marks
lidelser er ikke overstået endnu. D-marken nåede nye
bundrekorder over middagstid, og selvom DEM er kommet lidt
igen siden, ser dens trængsler ikke ud til at være
overstået endnu.
Således nåede den norske krone sit stærkeste
niveau siden september 1992 mod D-marken i 3,9988 DEM/NOK
i mandagens middagshandel, før presset aftog en smule, og
D-marken handles mandag eftermiddag i 4,0085 NOK.
Mod den italienske lire er kursen rolig i 971,275,
mens pesetas står stabilt i kurs 83,41 DEM/ESP
Finske mark er ifølge markedsdeltagere godt
efterspurgt.
- Det store fald i D-mark/norske kroner har skabt
efterspørgsel efter markka mod D-mark. Det er ikke til at
sige, hvor det stopper, siger Peter Heath fra Merita Bank
i London.
Den amerikanske dollar står på spring for at bryde
1,5900 mod D-marken i kurs 1,5890.
- Dollaren er på vej mod 1,60. Der er stadig godt køb
på dollaren, især nu når D-marken svækkes over hele
linien, siger Nick Shamin fra Technical Data.
DEM/DKK  USD/DKK FRF/DKK USD/JPY USD/DEM
Mandag    14.40  3,8070   6,0435  1,1280  116,30  1,5885
Mandag    10.45  3,8070   6,0240  1,1275  116,30  1,5830
(/clm).
(c) Reuters Limited 1997.
