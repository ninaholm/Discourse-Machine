SparNord opjusterer forventning til KFX-indekset.

KØBENHAVN, 13 maj (Reuter) - Analytikerne i Sparekassen Nordjylland har i det seneste nummer af SparNord Invest opjusteret sine forventninger til KFX-indekset ultimo 1997 til 165.
- Den positive tone, der har været på aktiemarkedet forventer vi vil fortsætte de kommende måneder. Det er vores vurdering, at vi undervejs vil se en del udsving, men at den generelle trend fortsat vil være positiv, og vi opjusterer derfor vores forventninger til KFX-indekset ultimo 1997 til 165, skriver økonomerne.
Tidligere forventede SparNord, at KFX-indekset ved årsskiftet ville nå et niveau omkring 160.
Tirsdag ved 10.30-tiden ligger KFX-indekset i 162,32.
- Jørn Nurkka (+45) 33 96 96 55.
(c) Reuters Limited 1997.
