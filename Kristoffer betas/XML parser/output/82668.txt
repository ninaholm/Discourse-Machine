Torm sælger skib med gevinst og køber nyt - Torm.

KØBENHAVN, 16 april (Reuter) - D/S Torm kontraherer yderligere et produkttankskib i Sydkorea. Samtidig sælger rederiet produkttankskibet Panda. Et salg, der påvirker D/S Torms resultat positivt allerede ved halvåret. Det fremgår onsdag af en fondsbørsmeddelelse.
Det nye produkttankskib er kontraheret sammen med det svenske rederi Gotland. Skibet er med dobbeltskrog og er på ca. 105.000 tdw.
- Skibet vil blive bygget hos det koreanske Halla-værft til levering i 1. kvartal 1999, skriver D/S Torm i meddelelsen.
(c) Reuters Limited 1997.
