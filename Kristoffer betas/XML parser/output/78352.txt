INDUSTRIOMSÆTNING 3 KVT STEG 3 PCT ÅR/ÅR - DS.

KØBENHAVN, 17 december (Reuter) - Den foreløbige opgørelse af industriens omsætning i 3. kvartal 1996 viser en stigning på tre pct. i forhold til samme kvartal 1995, oplyser Danmarks Statistik tirsdag.
Den foreløbige opgørelse af industriens samlede omsætning i 3. kvartal 1996 beløb sig til 100 mia. kr. mod 96,9 mia. kr. i 3. kvartal 1995. Det svarer til en stigning på tre pct.
Der har været en stigning i transportmiddelindustri på 20 pct. og i elektronikindustri på 14 pct. Der har været et fald på fem pct. såvel i nærings-og nydelsesmiddelindustri som i tekstil-, beklædnings-og læderindustri. (/uha).
(c) Reuters Limited 1996.
