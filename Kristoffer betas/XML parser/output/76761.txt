STILLE OBLIGATIONSMARKED FØLGER FRANKRIG OP.

KØBENHAVN, 8 oktober (Reuter) - Et meget stille obligationsmarked har fulgt primært Frankrig og sekundært Tysklands obligationsmarkeder op, men har dog ikke helt formået at holde trit med de to sydlige markeder.
- Vi er kørt en smule op over dagen, hvor det er Frankrig, der trækker læsset. Der er utrolig lav omsætning, og den står på små bølgeskvulp frem til fredagens US-nøgletal, siger en obligationshandler.
Statens 8 pct. 2006 obligations handles tirsdag eftermiddag syv ticks over åbningskursen i 108,08/6,80 pct. Der er omsat for 1,6 mia. kr. i 8&apos;06&apos;eren.
[MORE].
