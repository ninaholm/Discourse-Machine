Bedre DDB-rating giver lidt bedre lånepris - dir.

KØBENHAVN, 4 juni (Reuter) - Den Danske Bank forventer at få sine lånebetingelser i udlandet forbedret en anelse, fordi det amerikanske kreditvurderingsinstitut, Moody&apos;s Investor Service, har hævet ratingen på bankens supplerende kapital til A1 fra A2, oplyser bankdirektør Peter Straarup.
- Når man får en lidt bedre rating, så får man en lidt bedre mulighed for at opsamle funding til en marginalt bedre pris. Det er den rigtige vej, siger Peter Straarup til Reuters Finans.
Han venter ikke, at bankens planer om at optage et obligationslån i det amerikanske marked i størrelsesordenen 500 mio. USD, som der arbejdes på i øjeblikket, bliver påvirket af den nye rating.
(c) Reuters Limited 1997.
