Industriens likviditet forringet med 5 mia kr - DI.

KØBENHAVN, 18 august (Reuter) - Siden 1993 er industriens likviditet forringet med næsten fem mia. kr. som følge af skatter og afgifter og skjulte likviditetsstramninger. Det viser en analyse som Dansk Indiustri (DI) har foretaget, som bringes i ugemagasinet Industrien mandag.
- Den enkelte virksomhed må i bedste fald svare igen ved at optage større lån og dermed øge virksomhedens rentebyrde. Men især mindre og mellemstore virksomheder vil opleve, at stramningen af likviditeten ikke kun øger rentebyrden, men også giver mangel på likvid kapital til at finansiere virksomhedens drift og anlæg. Og den situation kan være livstruende for en virksomhed, advarer direktør i DI, Jørgen Hansen.
Likviditetsstramningerne svarer til et øget rentebelastning på ca. 400 mio. kr. om året, viser analysen.
Således advarer DI Folketinget mod at udskrive nye skatter og afgifter og på den måde yderligere forringe industriens konkurrenceevne.
Det er bl.a. initiativer, som fremrykkede indbetalinger af skat, feriepenge og energiafgifter, der belaster virksomhedernes likviditet, hedder det.
- Per Bech Thomsen (+45) 33 96 96 56.
(c) Reuters Limited 1997.
