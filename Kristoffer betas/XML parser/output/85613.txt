Reuters Finans - Sommerquiz - Torsdag 10 juli.

KØBENHAVN, 10 juli (Reuter) - Sølle fire sekunder skiller nu de to første ryttere i kampen om den gule førertrøje i årets udgave af Tour de France. Igen onsdag lykkedes det dog Mario Cipollini fra Saeco-holdet at forsvare den gule trøje, som flertallet af deltagerne i Reuters Finans&apos; Sommerquiz ventede.
VINDER DAG 3: Rasmus Nørgaard, Unibank Markets, Torvegade, København.
Onsdagens vinder modtager tre flasker rødvin.
Torsdagens 5. etape bringer Tour de France feltet ud af Bretagne. Etapen begynder i Chantonnay og ender i La Châtre, Loire. Løbets næstlængste etape er noget mere kuperet end de seneste to dages etaper, hvor grimme styrt har plaget løbet. Det har kostet kostbare minutter for flere af danskerne, som ikke er nået med hovedfeltet hjem. Går det mon lige så galt i dag?
DAGSSPØRGSMÅL 4 - torsdag den 10. juli.
Hvor mange danske ryttere får på torsdagens 5. etape noteret samme tid som etapens vinder?
Svaret på dagens spørgsmål skal indsendes senest torsdag kl. 13.00. I tilfælde af flere rigtige svar trækkes der lod blandt de rigtige besvarelser.
Husk i øvrigt, at torsdag kl. 13.00 er sidste chance for at indsende svar i hovedkonkurrencen om en aluracer fra Heino Cykler til en værdi af ca. 8.000 kr.
Send svarene med tydelig angivelse af navn, ansættelsessted, adresse, telefon-og faxnummer til Reuters Finans på fax: 33 93 84 57 (kun svar via fax accepteres).
Dagens præmie er tre flasker rødvin.
God fornøjelse!
De danske rytters placering i den samlede stilling efter 4. etape:
22. Bjarne Riis, Telekom (+1,40 min.)
37. Bo Hamburger, TVM (+2,44 min.)
58. Peter Meinert-Nielsen, US Postal (3,42 min.)
141. Rolf Sørensen, Rabobank (+9,02 min.)
169. Jesper Skibby, TVM (+11,42)
Tour-redaktionen - fax (+45) 33 93 84 57.
(c) Reuters Limited 1997.
