Presserunde - Erhverv onsdag 4 juni.

Reuters står ikke inde for avisartiklernes nøjagtighed 1) Entreprenør Kurt Thorsen er parat til at købe det børsnoterede selskab Cederholm &amp; Voss Int. for 500 mio. kr. Pengene kommer fra rigmanden Finn Harald Simonsen, der er bosat i London. Lykkes købet vil Kurt Thorsen placere et milliard-byggeri i Spanien i det børsnoterede selskab. Cederholm &amp; Voss har været sat til salg det seneste halve års tid, og dir. Henrik Cederhold bekræfter kontakten fra Kurt Thorsen. (Børsen side 1 og 2)
2) ØKs topchef Michael Fiorini siger, at han er ligeglad med den folkelige opinion, så længe ØK ikke sælger varer i Danmark. &quot;Vi kan tillade os at gøre de forretninger, som vi føler er de rigtige. Vi er ikke underkastet en folkelig opinion som andre virksomheder&quot;, siger Fiorini. Professor i økonomi på Handelshøjskolen i København, Peter Pruzan mener at det ikke kan betale sig for en virksomhed kun at gå efter den kortsigtede profit. &quot;ØK er helt ude af trit med, hvordan verden udvikler sig&quot;, siger Peter Pruzan. (Det Fri Aktuelt side 1 og 16)
(Presserunden er udarbejdet af Finansinformation).
(c) Reuters Limited 1997.
