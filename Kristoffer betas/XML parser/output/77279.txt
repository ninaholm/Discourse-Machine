VENSTRE KLAR TIL FL 97-INVITATION - ANDERS FOGH.

KØBENHAVN, 1 november (Reuter) - Venstre er klar til at deltage i nye forhandlinger med regeringen om næste års finanslov, hvis regeringen inviterer til det. Det siger partiets partiets politiske ordfører, Anders Fogh Rasmussen til Reuters Finans.
- Vi er hverken sure eller fornærmede over ikke at have været med til forhandlingerne. Nu er det en ny start, og kommer Mogens Lykketoft med invitationer nu, så kommer vi selvfølgelig, siger Anders Fogh Rasmussen.
Kort efter klokken 14.00 brød forhandlingerne om næste års finanslov mellem regeringen og de konservative sammen.
(c) Reuters Limited 1996.
