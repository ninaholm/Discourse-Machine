UNIBANK ANBEFALER KORTE OBLIGATIONER I DENNE UGE.

KØBENHAVN, 24 februar (Reuter) - Unibank anbefaler, at investorerne fastholder deres investeringer i de korte obligationer i denne uge, fremgår det af Nordisk Update.
- Vi anbefaler at fastholde kortsigtede positioner i danske obligationer i den kommende uge. Vi opretholder dog vores anbefaling baseret på 8 pct. 06 optioner (købt put 110, solgt call 112, break-even 109,72) med udløb den 17. marts, skriver bankens analytikere.
Nye positioner bør dog etableres på højere strike-niveauer og juni optioner i stedet for, tilføjes det.
Udviklingen i den tyske rente gør, at Unibank fortsat er tilbøjelig til at ignorere bankens langsigtede rentescenario, hvor der forventes stigende rente.
- Uffe Hansen (+45) 33 96 96 58.
(c) Reuters Limited 1997.
