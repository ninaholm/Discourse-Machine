Rationaliseringer fortsætter i Tele DK - Heinesen.

KØBENHAVN, 28 april (Reuter) - Tele Danmark fortsætter med at rationalisere driften for at imødegå den tiltagende konkurrence på alle områder. Samtidig venter selskabet, at telefontaksterne kommer under pres, hvilket kan medføre nedsættelser ud over, hvad følger af prisloftreguleringen, sagde bestyrelsesformand Knud Heinesen på selskabets generalforsamling mandag.
- Tele Danmark vil imødegå den tiltagende konkurrence på alle områder med en indsats, der forøger koncernens forretningsomfang og service over for kunderne, hvilket er forudsætningen for en sund fremtid for koncernen. Desuden vil rationaliseringerne af koncernens drift blive fortsat, blandt andet i forbindelse med en forbedret tilrettelæggelse af de forretningsmæssige processer set i forhold til kunderne. Envidere forventes telefontaksterne at komme under pres, hvilket kan medføre takstnedsættelser ud over, hvad der følger af prisloftreguleringen, sagde Knud Heinesen mandag.
Han forklarede videre, at selskabets markedsføring og udvikling af tjenester vil blive intensiveret. Omsætningen fra den danske forretning forventer han i 1997 vil udvise ny fremgang.
Han vurderer dog, at der må imødeses yderligere tab af markedsandele inden for telefoniområdet som følge af konkurrencen.
- Carl Johan Corneliussen (+45) 33 96 96 57.
(c) Reuters Limited 1997.
