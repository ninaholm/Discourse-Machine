AKTIEMARKEDET VENTES AT FALDE LIDT TILBAGE TORSDAG.

KØBENHAVN, 16 januar (Reuter) - Den seneste tids pæne kursstigninger på aktiemarkedet ventes torsdag, at blive afløst af en korrektion i nedadgående retning, lyder morgenvurderingen fra en handler.
- Dow Jones sluttede lidt lavere i går, og dollaren ligger ligeledes lidt lavere her til morgen. Dette sammenholdt med, at de seneste dages handel har været drevet af market maker handel og ikke af reel handel gør, at markedet skal ned i dag. Det trænger vi også voldsomt til, da det går for stærkt fortiden, mener handleren.
KFX-indekset steg onsdag 1,98 point til 145,37.
(c) Reuters Limited 1997.
