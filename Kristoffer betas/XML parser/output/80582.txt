TORM SÆLGER PRODUKTTANKER, POSITIV RESULTATEFFEKT.

KØBENHAVN, 24 februar (Reuter) - Dampskibsselskabet Torm har afsluttet forhandlingerne om salg af rederiets 77.800 tdw. produkttanker Torm Kristina til græske Thenamaris med levering i marts 1997. Det fremgår af en meddelelse til Fondsbørsen mandag.
- Salget skal ses i lyset af selskabets fornyelse af flåden. Den opnåede avance er i lighed med de sidste års salg positiv og vil således påvirke resultatet allerede ved halvåret, skriver Torm.
(c) Reuters Limited 1997.
