IPF kom ud af 1996 med meget lavere res.

KØBENHAVN, 24 april (Reuter) - International Plantations and Finance Limited (IPF) kom væsentligt dårligere ud af 1996 end af 1995. Resulatet blev efter skat på 3,3 mio. USD mod 6,6 mio. USD i 1995.
- Koncernoverskuddet efter skat blev i 1996 på 3,3 mio. USD, hvilket er væsentligt lavere end overskuddet på 6,6 mio. USD i 1995, skriver IPF i sin regnskabsmeddelelse.
Reduktionen skyldes lavere bidrag fra associerede selskaber og det blev accentueret af valutakursfald. Samtidig blev det australske selskab ramt af endnu et år med dårligt vejr.
Andre indtægter og udgifter var på linie med både forventningerne og niveauerne for 1995. Selskabet fortsatte samtidig i 1996 konsolideringen af sin beholdning af Aarhus Olie aktier gennem køb af en pct. af kapitalen til en pris af 3,3 mio. USD.
Selskabet har i løbet af året i samarbejde med United Internaional Enterprises foretaget ekstensive undersøgelser af muligheden for at deltage i et af de store oliepalmeudviklings-projekter i Indonesien.
Selskabet bemærker dog, at de indonesiske myndigheder for nylig har besluttet at begrænse udenlandske investeringer i deres plantagesektor.
Hvis man ser bort fra uforudsete omstændigheder, er bestyrelsen af den mening, at overskuddet i år vil stige i forhold til 1996.
- Carl Johan Corneliussen (+45) 33 96 96 57.
(c) Reuters Limited 1997.
