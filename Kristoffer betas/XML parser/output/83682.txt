Forligsmand udsætter varslet SAS-strejke - SAS.

KØBENHAVN, 14 maj (Reuter) - Forligsmand Asbjørn Jensen har onsdag morgen udsat en varslet strejke blandt kabinepersonalet hos SAS&apos; søsterselskab SAS Commuter. Det skriver SAS i en pressemeddelelse onsdag. Strejken var oprindeligt varslet til at træde i kraft midnat natten til onsdag.
- Strejken, der er udsat 14 dage, ville have omfattet cirka 125 stewardesser og have berørt ca. 3.000 af de i alt ca. 32.000 daglige SAS-passager på flyvninger til og fra København, skriver SAS.
SAS Commuter udfører på kontraktbasis flyvninger for SAS på destinationer, hvor der ikke er passagerer nok til SAS egne jetfly.
- Eva Elgaard Pedersen (+45) 33 96 96 57.
(c) Reuters Limited 1997.
