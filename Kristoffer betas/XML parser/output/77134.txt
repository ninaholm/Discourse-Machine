SVENSK EXPORTKREDIT UDSTEDER 4 PCT OBLIGATIONSLÅN.

KØBENHAVN, 25 oktober (Reuter) - AB Svensk Exportkredit har givet Den Danske Bank mandat til at arrangere et 4 pct. obligationslån i danske kroner, oplyser banken fredag.
- Den Danske Bank overtager obligationslånet på 700 mio. kr. med henblik på videresalg gennem bankens afdelinger, skriver banken i en meddelelse til Københavns Fondsbørs.
Obligationslånet løber fra 15. november 1996 til den 15. december 2000 og forventes at blive noteret på Københavns Fondsbørs fra og med den 15. november i år.
(c) Reuters Limited 1996.
