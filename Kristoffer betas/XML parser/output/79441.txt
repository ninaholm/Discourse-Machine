DFDS-OMSÆTNING I 96 BLEV 8,2 MIA KR - ADM DIR.

KØBENHAVN, 27 januar (Reuter) - DFDS havde i 1996 en omsætning på 8,2 mia. kr. Det oplyste adm. direktør i DFDS, Niels Bach, på et transportseminar arrangeret af Den Danske Finans Analytiker Forening. I 1995 havde DFDS-koncernen en nettoomsætning på 7,3 mia. kr.
I følge Niels Bach var omsætningen i 1996 fordelt med 18 pct. indenfor passagerskibsområdet, 16 pct. indenfor fragtskibsområdet, 14 pct. indenfor landtransport og den resterende del indenfor logistik og spedition.
De tilsvarende tal for 1986 var 38 pct., 28 pct., 5 pct. og 25 pct., fremgik det af seminaret.
Niels Bach kom ikke nærmere ind på det økonomiske resultat for 1996 end at gentage de gældende resultatforventninger tilsendt Fondsbørsen ved fremlæggelse af det seneste halvårsresultat.
Det var i august, og den gang skrev selskabet: Der forventes ingen indtægtsstigning i andet halvår 1996 i forhold til andet halvår 1995, da resultatforbedringen allerede startede i andet halvår 1995. Allgevel opjusteres forventningen til helårsresultatet til en forventing om et meget tilfredsstillende indtjening.
I marts oplyste Niels Bach, at han for hele 1996 ventede et driftsresujltat på 150-180 mio. kr. mod 110 mio. kr. i 1995.
DFDS havde et resultat før skat i 1995 på 82,1 mio. kr. (/slj).
(c) Reuters Limited 1997.
