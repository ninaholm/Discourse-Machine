Højesteret forpligter DDB til pensionsafdækning.

KØBENHAVN, 27 juni (Reuter) - Højesteret har stadfæstet en dom fra Østre Landsret, der pålægger Den Danske Bank at foretage afdækning af visse pensionsydelser til tidligere medarbejdere, oplyser banken i en meddelelse.
- Banken har i 1995 og 1996 foretaget reservationer på henholdsvis 250 mio. kr. og 200 mio. kr. til imødegåelse heraf. Dommens udfald og den omtalte indbetaling vil derfor ikke få indflydelse på bankens resultat i 1997, skriver banken i meddelelsen.
Omkostningerne til pensionerne har banken udbetalt i henhold til etårs-bevillinger og derfor udgiftsført løbende, men afdækningen skal ske i form af en indbetaling af de fremtidige omkostninger.
- Spørgsmålet om kapitalisering af disse pensionsydelser blev i 1989 af Finanstilsynet rejst over for en af fusionsbankerne, HandelsBanken, og senere forelagt først Erhvervsankenævnet og dernæst Østre Landsret, forklarer banken om sagen
- Ole Mikkelsen (+45) 33 96 96 54.
(c) Reuters Limited 1997.
