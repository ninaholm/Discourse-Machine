Valuta-AKTIV venter plus på 5-6 mio kr i 1997/98.

KØBENHAVN, 22 maj (Reuter) - Investeringsselskabet Valuta-AKTIV venter et overskud på fem-seks mio. kr. i det kommende regnskabsår, fremgår det af årsregnskabet for 96/97, der blev offentliggjort torsdag.
- Under forudsætning af uforandret renteniveau forventes et overskud i 1997/98 på 5,0 til 6,0 mio. kr., hedder det i regnskabet, der viste et resultat før skat på 10,4 mio. kr. mod 12,0 mio. kr. året før.
Valuta-AKTIV vil fortsætte den forsigtige investeringspoltik fra de senere år, fremgår det.
(c) Reuters Limited 1997.
