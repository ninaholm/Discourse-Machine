Litauisk bryggeri skal diskutere Carlsberg-tilbud.

VILNIUS, 16 juli (Reuter) - Aktionærerne i det litauiske bryggeri, Utenos, skal den 21. juli tage stilling til, om det bliver Carlsberg eller det finsk/norske joint venture, Baltic Beverages Holding (BBH), som skal være selskabets nye samarbejdspartner og aktionær. Det oplyser bryggeriets direktør, Stasys Krasauskas, til Reuters onsdag.
Ifølge Stasys Krasauskas har Carlsberg tilbudt at investere 81 mio. litas i Utenos og budt 264 litas per aktie i selskabet, mens BBH har tilbudt 300 litas per aktie og en investering på 50 mio. litas.
Baltic Beverages Holding ejes fifty-fifty af finske Hartwall og svenske Pripps, der ejes af norske Orkla.
(1 litas = 1,70 kr.)
- Jørn Nurkka (+45) 33 96 96 55.
(c) Reuters Limited 1997.
