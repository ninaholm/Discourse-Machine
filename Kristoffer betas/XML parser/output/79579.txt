PHØNIX-AKTIE HØJERE EFTER SUPERFOS-BUD - HANDLER.

KØBENHAVN, 30 januar (Reuter) - Kursen på aktierne i entreprenørkoncernen Phønix ventes at stige yderligere, efter at Superfos har har givet et købstilbud til aktionærerne. Det vurderer flere aktiehandlere, som Reuters Finans har talt med torsdag formiddag. Kursen på A-aktierne ligger kl. 9.45 seks pct. højere i 700, mens C-aktierne er handlet 5 pct. højere til 620.
- Aktien skal naturligvis højere op efter købstilbuddet fra Superfos, som ligger ca. 30 kr. over Riebers bud, siger en handler.
(c) Reuters Limited 1997.
