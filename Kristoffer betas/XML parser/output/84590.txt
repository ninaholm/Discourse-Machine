NTR Holding offentliggør prospekt onsdag - dir.

KØBENHAVN, 10 juni (Reuter) - NTR Holding som i sidste uge overtog Union Engineering, kommer onsdag omkring middag med prospekt for overtagelsen. Det oplyser administrerende direktør Stig Rantsén i NTR Holding til Reuters Finans tirsdag.
- Vi sender prospekt ud i morgen ved middagstid. Det skal vi gøre, når NTRs køb udgør en vis del af engagementet, siger Stig Rantsén.
Prospektet vil indeholde detaljer om NTR Holdings overtagelse af Union Engineering. For overtagelsen betaler NTR Holding 168,2 mio. kr. som erlægges ved udstedelse af 500.000 stk. nye B-aktier i NTR Holding.
Union Engineering stod ellers for børsnotering, da selskabet pludselig gik sammen med NTR Holding i stedet.
Selskaberne har en førerstilling på markedet for miljø-og procesindustri og kan i flere tilfælde benytte hinandens agentnet, og supplerer hinanden på markeder rundt om i verden.
- Carl Johan Corneliussen (+45) 33 96 96 57.
(c) Reuters Limited 1997.
