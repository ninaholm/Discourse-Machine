USD løfter KFX-indeks 0,88 pct - pæne udsigter.

KØBENHAVN, 8 april (Reuter) - En stærk amerikansk dollar løftede tirsdag det danske aktiemarked, hvor KFX-indekset steg 0,88 pct. til 152,43.
- Og den positive udvikling kan fortsætte, hvis det amerikanske aktiemarked teer sig fornuftigt, lød vurderingen fra en aktiehandler.
Umiddelbart så det amerikanske marked dog ikke for godt ud. Kl. 15.50 var Dow Jones indekset faldet 0,36 pct., ligesom de amerikanske renter var steget.
Blandt tirsdagens højdespringere på det danske marked var ikke mindst de USD-følsomme papirer.
(c) Reuters Limited 1997.
