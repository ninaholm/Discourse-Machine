Dansk Kapitalanlæg fastholder 1997 res-prognose.

KØBENHAVN, 26 juni (Reuter) - Dansk Kapitalanlægs salg af sin aktiepost i Micon påvirker regnskabet for 1997 positivt med 25 mio. kr. Det ændrer dog ikke på Dansk Kapitalanlægs resultatprognose, fremgår det torsdag af en meddelelse til Fondsbørsen.
- Alt i alt må det påregnes, at det samlede resultat for 1997 vil blive nogenlunde på samme niveau som i 1996, skrev Dansk Kapitalanlæg i sit seneste årsregnskab, udsendt den 1. april.
Dansk Kapitalanlæg fik i 1996 et overskud efter skat 89,3 mio. kr.
(c) Reuters Limited 1997.
