Tele DK sætter priser på Mobiltekst markant ned.

KØBENHAVN, 5 maj (Reuter) - Tele Danmark Mobil sætter med virkning fra i dag prisen på at sende tekstbesked til mobiltelefonen ned med 80 pct. til 50 øre pr. besked. Det fremgår af et nyhedsbrev fra Tele Danmark Mobil.
- Brugen af tekstbeskeder er stigende, og det, at der er kommet flere beskeder, betyder, at vi kan sætte prisen ned på den enkelte meddelelse. Endelig vil Tele Danmark Mobil gerne styrke den udvikling, der er i forbruget af tekstbeskeder, siger produktudviklingschef Morten Krarup Hansen fra Tele Danmark Mobil.
- Søren Linding Jakobsen (+45) 33 96 96 53.
(c) Reuters Limited 1997.
