EAC fanget i ny markedsvirkelighed - MM.

KØBENHAVN, 9 juni (Reuter) - På tolv måneder er den etiske udfordring for EAC vokset fra noget, som rutinemæssigt kunne affærdiges, til en kompleks og vanskelig udfordring, fremgår det af Mandag Morgen.
- For et år siden var EAC også centrum i en etisk debat, men da var modstanden begrænset til medier og en enkelt græsrodsbevægelse. I dag er politikere og tunge investorer involveret, skriver MM.
Næste gang risikerer koncernen at møde modstand hos medarbejdere, nøglekunder og eventuelt flere kritiske aktionærer, vurderer MM.
- Den aktuelle EAC-debat er det klareste eksempel på, hvor hurtigt udviklingen løber og hvor usikre alle aktører er over for de nye vilkår. Udviklingen er ikke et dansk fænomen, men udtryk for for en international markedsudvikling, hedder det.
Denne udvikling indebærer bl.a., at internationale virksomheder forlader Burma i store klynger. De virksomheder, der bliver tilbage i landet, risikerer store tab på de vestlige markeder, vurderer MM
- Jørn Nurkka (+45) 33 96 96 55.
(c) Reuters Limited 1997.
