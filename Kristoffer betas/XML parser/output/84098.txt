Rias ser lavere res for hele 1996/97 end 1995/96.

KØBENHAVN, 27 maj (Reuter) - Lavere salgspriser end ventet gør, at Rias må nedjustere sine forventninger til det økonomiske resultat for helåret 1996/97. Det fremgår af en regnskabsmeddelelse tirsdag.
- På baggrund af den hidtidige udvikling i regnskabsåret samt ovennævnte forventninger forudser bestyrelsen, at selskabets resultat for andet halvår vil blive højere end for første halvår, men at resultatet - både før og efter skat - for hele regnskabsåret 1996/97 vil blive lavere end i 1995/96, skriver Rias.
De første seks måneder af 1996/97 gav et overskud før skat på 1,8 mio. kr. mod 4,0 mio. kr. i samme periode året før.
(c) Reuters Limited 1997.
