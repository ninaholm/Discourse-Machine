Maersk-partner klarer sig exceptionelt godt - CSX.

KØBENHAVN, 23 juli (Reuter) - Maersk Lines hovedsamarbejdspartner, amerikanske Sea-Land, der ejes af den amerikanske transportkoncern CSX, klarer sig godt i øjeblikket, selv om raterne på containermarkedet er pressede. Det siger CSX&apos; formand og adm. direktør John W. Snow i det kvartalsregnskab, der blev offentliggjort tirsdag aften dansk tid.
- Sea-Land klarer sig exceptionelt godt under svære betingelser, hvor overskudskapacitet i øjeblikket lægger et stærkt nedadgående pres på raterne. Øget fragt og reduktion af omkostningerne kompenserer dog for ratefaldene på de største ruter, siger John W. Snow.
Sea-Land råder over ca. 100 containerskibe og 200.000 containere. Maersk Line råder over stort set samme antal skibe og 250.000 containere.
CSX kom ud af andet kvartal med et overskud pr. aktie på 1,04 USD mod 1,11 USD i samme kvartal sidste år. Sea-Lands resultat er ikke skilt ud i regnskabet.
- Stig Ørskov Pedersen (+45) 33 96 96 59.
(c) Reuters Limited 1997.
