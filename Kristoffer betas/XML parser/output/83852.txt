Union Engineering ser 25 pct vækst i res 97 - dir.

KØBENHAVN, 20 maj (Reuter) - Union Engineering, der i løbet af den kommende måned bliver børsnoteret, venter for 1997 at nå en vækst i resultatet på godt 25 pct. i forhold til 1996. Det oplyser koncernchef Stig Rantsén til Reuters Finans.
- Vi regner med en vækst i indtjeningen, der er proportional med sidste års, siger Stig Rantsén.
Fra 1995 til 1996 steg resultat med 25,4 pct. fra 6,7 mio. kr. til 9,0 mio. kr.
Selskabet regner med, at væksten skal hentes i Asien og Sydamerika.
Union Engineering er verdens førende producent af kulsyreanlæg, og har de seneste fem år haft en markant vækst, skriver Union i en meddelelse tirsdag.
- Omsætningen er næsten tredoblet til 227 mio. kr. og ventes i år at runde 300 mio. kr., hedder det i meddelelsen.
93 pct. af produktionen eksporteres, og de største markeder har i de senere år været de hastigt voksende økonomier i Asien og Sydamerika.
Udover kulsyreanlæg fremstiller Union ventiler til steril prøvetagning og anlæg til filtrering og separation af vand og industrielt spildevand.
- Desuden har selskabet et speciale i indenfor anlæg til bioteknologisk industri og den faramceutiske indsutri, skriver Union.
- Carl Johan Corneliussen (+45) 33 96 96 57.
(c) Reuters Limited 1997.
