Salomon B nedjusterer Tele DK-indtjening drastisk.

KØBENHAVN, 12 august (Reuter) - Den amerikanske investeringsbank Salomon Brothers nedjusterer drastisk sine estimater for indtjeningen i Tele Danmark for årene 1997-1999, fremgår det af et notat fra bankens Tele Danmark-analytiker Douglas Wight.
Baggrunden er en uventet skærpelse af konkurrencen og store fratrædelsesgodtgørelser i 1997, fremgår det.
Indtjeningen per aktie (EPS) nedjusteres for indeværende regnskabsår til 13,1 kr. fra hidtidige 20,8 kr.
Tendensen er den samme for de efterfølgende to år, hvor Salomon Brothers&apos; estimater nu hedder 24,6 kr. per aktie for 1998 mod tidligere 30,0 kr. og 25,7 kr. per aktie for 1999 mod tidligere 32,7 kr.
I 1996 havde Tele Danmarks en indtjening per aktie på 23,7 kr.
Salomon Brothers nævner ikke noget om nogen ændring i sin anbefaling af aktien, der dermed fortsat er Hold.
(c) Reuters Limited 1997.
