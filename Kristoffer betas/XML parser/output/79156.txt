AKTIEMARKEDET SES REDDET AF STÆRK DOLLAR FREDAG.

KØBENHAVN, 17 januar (Reuter) - En stærk dollar reddede fredag aktierne fra at falde nævneværdigt, vurderer en dealer. KFX-indekset faldt marginalt med en 0,74 point til 144,78. Det betragter dealeren ikke som en nævneværdig korrektion.
- Dollaren ser ud til at have bidt sig fast på over 1,60 i forhold til D-marken, som tilsyneladende er et støttepunkt. Og det lægger de udenlandske markeder stor vægt på. Derfor blev A.P. Møller-aktierne ikke handlet mere ned herhjemme, og det reddede markedet fra et større fald, siger dealeren.
(c) Reuters Limited 1997.
