Kold sommer og øget konkurrence hårdt ved Faxe.

KØBENHAVN, 11 april (Reuter) - En kold sommer i fjor høvlede sammen med en skærpet international konkurrence toppen af salget i Faxe Bryg Holding. Det fremgår bryggeriets regnskabsmeddelelse for 1996, der blev offentliggjort fredag.
Regnskabet viste ganske vist en stigning i resultatet før skat til 47,5 mio. kr. fra 42,5 mio. kr., og en stigning i omsætningen til 1.026,8 mio. kr. fra 1.013,4 mio. kr.
Men afætningen målt i liter øl og læskedrik faldt både indenlands og udenlands, skriver Faxe.
Bryggeriet bringer i sin regnskabsmeddelelse omsætning-og afsætningstal for Bryggerigruppen, som Faxe ejer 44,5 pct. af aktierne i.
- Omsætningen, der udgør 2,3 mia. kr., er steget svagt i 1996. Afsætningen, der steg med seks pct. i 1995, er i 1996 blevet fastholdt på et niveau svarende til 3,2 mio. hektoliter mod 3,3 mio. hektoliter i 1995, skriver Faxe.
Den kolde sommer, et stagnerende ølforbrug i Vesteuropa, og en intens konkurrence, er årsag til nedgangen, skriver Faxe.
- Bryggerigruppens indenlandske afsætning var syv pct. lavere end i 1995, mens eksportafsætningen blev reduceret med to pct., hedder det i regnskabsmeddelelsen.
- Morten Bonde Pedersen (+45) 33 96 96 51.
(c) Reuters Limited 1997.
