INVESTERINGER I UDLANDET 2 MIA KR I 3 KVT - NATBANK.

KØBENHAVN, 11 december (Reuter) - Danske investeringer i form af overført egenkapital udgjorde to mia. kr. i tredje kvartal 1996 mod 4,5 mia. kr. i samme kvartal året før. Det fremgår onsdag af en investeringsstatistik fra Danmarks Nationalbank.
- Heraf tegnede investeringer inden for grupperne nærings-og nydelsesmiddelindustri og kemisk industri sig for hver en fjerdedel. Halvdelen af investeringerne vedrørte nyopkøb, skriver Nationalbanken.
Mens egenkapitaloverførsler til EU-lande i hele 1995 udgjorde knap 50 pct. af de samlede investeringer i udlandet, er denne andel steget til 80 pct. i de første tre kvartaler af 1996, fremgår det.
Der blev på nettobasis ydet koncernlån til vorksomheder i udlandet for knap en mia. kr. Hovedparten var inden for handel og service.
(c) Reuters Limited 1996.
