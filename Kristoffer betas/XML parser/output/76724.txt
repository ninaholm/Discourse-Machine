DANSKE KREDIT UDVIDER KAPITAL MED 75 MIO KR.

KØBENHAVN, 7 oktober (Reuter) - Den Danske Banks realkreditselskab, Danske Kredit Realkreditselskab, har besluttet at udvide aktiekapitalen med nominelt 75 mio. kr. til 725 mio. kr., oplyser selskabet mandag.
Forhøjelsen sker med ret til fuldt udbytte for tegningsåret og tegningen foretages af aktionæren, Den Danske Bank, til kurs 400.
Selskabets egenkapital udgør herefter 1.786 mio. kr.
- Baggrunden for kapitalforhøjelsen er forventningen om en fortsat udlånsvækst samt ændrede lovgivningskrav til risikovægtning af selskabets aktiver, skriver Danske Kredit. (/jnu).
(c) Reuters Limited 1996.
