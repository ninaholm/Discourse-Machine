Vinderup Bank halvårsresultat faldt 7 pct.

KØBENHAVN, 15 august (Reuter) - Vinderup Bank kom ud af årets første seks måneder med et resultat før skat på 2,7 mio. kr., hvilket er syv pct. lavere end året før, fremgår det af bankens halvårsregnskab.
Det lavere resultat skyldes en kombination af lavere rente-og gebyrindtægter, lavere finansielle poster, samt en stigning i omkostningerne, fremgår det af regnskabet.
Netto rente-og gebyrindtægterne er faldet med 8,9 pct. til 7,2 mio. kr., hvilket tilskrives en mindre gennemsnitlig obligationsbeholdning med en mindre effektiv rente.
Bankens udlån er vokset med knap tre pct. til 143,5 mio. kr., mens indlånene er steget ca. seks pct. til 207,3 mio. kr.
For hele regnskabsåret venter banken et ordinært resultat på mellem fem og seks mio. kr.
- Jørn Nurkka (+45) 33 96 96 55.
(c) Reuters Limited 1997.
