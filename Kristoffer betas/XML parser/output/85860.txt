SBAB forhøjer 4 pct lån med 200 mio kr - DDB.

KØBENHAVN, 18 juli (Reuter) - Det svenske realkreditinstitut, SBAB, har besluttet at forhøje det 4 pct. obligationslån, som er udbudt til salg fra i dag, oplyser Den Danske Bank, der arrangerer lånet.
Forhøjelsen er på 200 mio. kr., så det samlede lån bliver på 400 mio. kr., oplyser banken.
- De nye obligationer er i lighed med det oprindelige lån overtaget af Den Danske Bank og bliver videresolgt gennem bankens afdelinger fra i dag, skriver banken i en meddelelse til Fondsbørsen.
Lånet løber til den 31. oktober 2003 og vil blive optaget til notering på Københavns Fondsbørs fra og med den 23. juli 1997, fremgår det.
- Ole Mikkelsen (+45) 33 96 96 54.
(c) Reuters Limited 1997.
