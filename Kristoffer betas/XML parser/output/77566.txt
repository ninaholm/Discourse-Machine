DA-LØNTAL GODT NYT FOR OBLIGATIONSMARKEDET.

KØBENHAVN, 15 november (Reuter) - Den netop offentliggjorde lønstatistik for 3. kvartal fra DA er godt nyt for de danske obligationer og giver mulighed for indsnævring af rentespændet til Tyskland, vurderer en obligationshandler.
- Der er ikke tegn på løninflation i de sektorer, hvor man taler om flaskehalsproblemer, siger obligationshandleren.
Benchmarken, statens 8 pct. 2006, starter godt en promille højere i kurs 108,35, svarende til rente på 6,75 pct.
(c) Reuters Limited 1996.
