Valuta - USD tester rekordniveau ved 1,60 DEM.

KØBENHAVN, 15 januar (Reuter) - Den amerikanske valuta
nåede onsdag eftermiddag 30-måneders højeste kurs lige
over 1,60 D-mark. Ikke siden juli 1994, hvor kursen ramte
1,6001 D-mark har dollaren været så stærk.
- Dollaren har nu retning mod 1,6060 D-mark, vurderer
en analytiker fra den tekniske del af valutamarkedet.
Dollaren er dog sivet lidt ned under 1,60, da
profittagning og stop-loss ordrer blev konsekvensen af
brudet med rekordniveauet, oplyser en valutahandler.
Der vil være støtte på niveauerne 1,5950 og 1,5920
D-mark i nedadgående retning, siger tekniske analytikere.
Forholdet mellem US-dollar og Japanske yen har ikke
ændret sig i dollarens favør i det sene europæiske marked.
Den tyske D-mark har fået lidt gevinster mod de øvrige
valutaer i Europa, og især de nordiske valutaer har været
på retur.
DEM/DKK  USD/DKK FRF/DKK USD/JPY USD/DEM
Onsdag    14.45  3,8095   6,0775  1,1285  117,30  1,5970
Onsdag    11.29  3,8080   6,0820  1,1275  117,40  1,5965
(/klp).
(c) Reuters Limited 1997.
