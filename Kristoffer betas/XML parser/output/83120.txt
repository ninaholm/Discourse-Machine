Arbejdsuro slut på System B8 - adm direktør.

KØBENHAVN, 29 april (Reuter) - Der arbejdes igen normalt på møbelfabrikken, System B8 i Bjerringbro efter en periode med sporadiske arbejdsnedlæggelser. Det oplyser adm. direktør Lars Fournais til Reuters Finans mandag.
- I perioden fra fredag den 18. april frem til onsdag den 23. april har der været flere sporadiske arbejdsnedlæggelser. Onsdag blev alt arbejde nedlagt inden for snedker/tømmer-, træindustri og metalområdet. Men nu er alle tilbage på arbejde, da lønforhandlingerne er afsluttet, siger Lars Fournais.
Ifølge en pressemeddelelse blev lønforhandlingerne for alle timelønnede faggrupper afsluttet mandag den 28. april.
- Eva Elgaard Pedersen (+45) 33 96 96 55.
(c) Reuters Limited 1997.
