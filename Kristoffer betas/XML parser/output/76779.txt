KFX-INDEKS LUKKER I 126,49 - ENDNU EN REKORD.

KØBENHAVN, 9 oktober (Reuter) - Da Københavns Fondsbørs lukkede onsdag eftermiddag havde KFX slået endnu en rekord. Indekset over de 20 mest likvide papirer sluttede et kvart point stærkere i 126,49, der er ny all-time-high.
Rekorden blev sat i et marked, hvor danske aktier gik mere frem end udlandet generelt.
- Nu har vi brug for en konsolideringsfase, hvor lidt af euforien går ud af aktiemarkedet. Vi trænger til en naturlig korrektion, før vi kan fortsætte op igen, udtaler en aktiedealer.
(c) Reuters Limited 1996.
