Juni Brent vil koste 17,50-18,50 USD uge 17 - Saga.

KØBENHAVN, 21 april (Reuter) - Prisen for en tønde Brent til lastning i juni vil i denne uge ligge inden for et interval på 17,50-18,50 US-dollars. Det vurderer det norske olieselskab Saga Petroleum i en kommentar til den kommende uge.
- Spotpriserne vil afhænge af, hvor meget olie der bliver transporteret ud at det nordvestlige Europa. Førsteperiodens kontrakt (juni-kontrakten, red) ser ud til at have etableret sig i et interval mellem 17,50-18,50 USD per tønde, og den forventes at ligge inden for dette prisbånd i den kommende uge, skriver Saga.
Fredag sluttede juni-kontrakten i 17,92 USD på IPE i London.
- Eva Elgaard Pedersen (+45) 33 96 96 58.
(c) Reuters Limited 1997.
