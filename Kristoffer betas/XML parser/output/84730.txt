Lidt stærkere stigning i huslejer - DS.

KØBENHAVN, 13 juni (Reuter) - Resultatet af den halvårlige huslejeundersøgelse for perioden oktober 1996 til april 1997 viser en gennemsnitlig stigning i de betalte huslejer på 1,6 pct. oplyser Danmarks Statistik fredag.
Det er den største halvårlige stigning siden perioden oktober 1992 til april 1993, hvor stigningen var på 2,1 pct.
Efter fradrag af den udbetalte individuelle boligstøtte er der for perioden oktober 1996 til april 1997 opgjort en stigning i husstandenes boligudgifter på 1,8 pct.
(c) Reuters Limited 1997.
