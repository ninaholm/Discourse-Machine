Valutastilling steg 20,2 mia i dec-nov 95/96.

KØBENHAVN, 10 januar (Reuter) - Danmarks internationale likviditet steg i perioden december 1995 til november 1996 med 20,2 mia. kr. Det fremgår fredag af Nationalbankens valutastatistik over registrerede betalinger fra og til udlandet ultimo november 1996.
I de første 11 måneder af 1996 er valutastillingen forbedret med 21,4 mia. kr. mod en forbedring på 10,8 mia. kr. i samme periode 1995.
Danmarks nettoindtægt fra løbende betalinger steg i perioden januar til november 1996 til 12,2 mia. kr. fra 6,5 mia. kr. året før.
Den samlede nettoindtægt fra kapital-og løbende betalinger steg i årets første 11 måneder til 19,5 mia. kr. fra 6,8 mia. kr. i samme periode 1995.
Posten &quot;fejl og udeladelser&quot; dækkede en kapitalimport på 1,9 mia. kr. mod en kapitalimport på 4,0 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/pbt).
(c) Reuters Limited 1997.
