POSITIV STEMNING PÅ OBLIGATIONSMARKED TRODS FALD.

KØBENHAVN, 2 december (Reuter) - Den positive stemning fra fredagens obligationshandel fortsætter på det danske marked mandag.
- Undertonen er overvejende positiv, men generel mangel på nyheder og input har skabt en sivende tendens i dag, fortæller en obligationshandler.
Statens 8 pct. 2006 obligation kan mandag eftermiddag erhverves for 109,80/6,57 pct. mod 109,90 tidligere i dag. Dealeren venter, at markedet kan falde et par promille de næste par dage i et marked, hvor deltagerne puster ud på sidelinien.
(c) Reuters Limited 1996.
