Unibank anbefaler fortsat køb af DK mod Tyskland.

KØBENHAVN, 16 juni (Reuter) - Unibank Markets anbefaler fortsat sine kunder at købe lange danske kroneobligationer mod Tyskland, fremgår det af denne uges udgave af bankens Nordisk Update.
- Vi forventer fortsat, at det danske/tyske 10-årige rentespænd vil blive indsnævret til 50 bp som følge af optimismen omkring Danmarks status som &quot;safe haven&quot;, skriver Unibank Markets.
Rentespændet lå sent fredag i 65 bp, og Unibank Markets anbefaler køb af Danmark mod Tyskland med hjemtagning af en eventuel gevinst, når spændet når ned i 50 bp.
- Søren Linding Jakobsen (+45) 33 96 96 53.
(c) Reuters Limited 1997.
