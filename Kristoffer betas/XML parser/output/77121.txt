Valuta - US-tal uden indflydelse på USD.

KØBENHAVN, 25 oktober (Reuter) - Den amerikanske
dollar tog septembers tal for køb af varige forbrugsgoder
med ro, selvom de amerikanske obligationer faldt en
trejdedel point til  efter tallets offentliggørelse.
Køb af varige forbrugsgoder viste en stigning på 4,6
pct. på årsbasis, mod et forventet tal på 2,0 pct.
Dollarens holdt sig stabil omkring 1,5240 D-mark og
1,1330 yen.
Bundesbanks Sievert udtalte i dag, at den tyske D-mark
endnu ikke havde nået sit rette niveau i forhold til
niveauet i 94/95, og mente at D-marken skulle længere ned.
Udtalelserne hjalp ifølge markedsdeltagere dollaren
op.
- Vores renteforventningsmodel viser, at dollaren er
godt placeret, og vi anbefaler dollar køb-strategier,
siger Joe Prendergast fra Merill Lynch.
Ifølge valutadealere står dollaren på spring for at
bryde sit rekord niveau fra januar 1994 på 1,1358,
Den schweiziske franc står til kurs 0,8280 mod D-mark.
- Stort set alle i markedet accepterer, at den
schweiziske franc er overvurderet, siger Paul Meggyesi fra
Deutsche Morgan Grenfell.
Siden august er francen svækket fra 0,8080 til nu
0,8280 mod D-marken.
DEM/DKK  USD/DKK  FRF/DKK USD/JPY USD/DEM
Fredag    15.10  3,8350   5,8395  1,1355  113,35  1,5230
Fredag    10.56  3,8360   5,8390  1,1360  113,20  1,5230
(/clm).
(c) Reuters Limited 1996.
