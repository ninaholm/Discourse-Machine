HADSTEN BANK FORVENTER TILFREDSSTILLENDE 1997.

KØBENHAVN, 18 februar (Reuter) - Hadsten Bank forventer, at 1997 vil blive et tilfredsstillende år for banken, og at udviklingen i bankens primære forretninger kan fastholdes og udbygges. Det fremgår af Hadsten Banks regnskab for 1996.
- Grundlaget for bankens budget bygger på, at den positive og gode udvikling i bankens primære forretninger - med god aktivitet - kan fastholdes og udbygges, skriver ledelsen i regnskabet.
Hadsten Bank fik sidste år et resultat før skat på 10,8 mio. kr. mod 10,2 mio. i 1995.
(c) Reuters Limited 1997.
