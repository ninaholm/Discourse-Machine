SVENSKA HANDELSBANKENS RESULTAT STEG 33 PCT I 1996.

KØBENHAVN, 18 februar (Reuter) - Overskuddet i Sveriges største bank, Handelsbanken, steg i 1996 med 33 pct. til ca. 6,7 mia. svenske kr. Resultatet før tab på kunder voksede mere beskedent med 15 pct.
Det fremgår af en pressemeddelelse tirsdag.
- Resultatfremgangen kom som følge af stigende indtægter, et uforandret omkostningsniveau og færre tab på kunder, skriver bankens ledelse.
Bankens indtægter voksede med otte pct. på trods af en faldende rentemarginal.
(c) Reuters Limited 1997.
