Bankers udlån steg i juni - Natbank.

KØBENHAVN, 18 juli (Reuter) - De danske pengeinstitutters samlede udlån steg i juni til 569,1 mia. kr. fra 551,4 ultimo maj, oplyser Nationalbanken.
I forhold til juni 1996 er der tale om en stigning i udlånene på 18,0 pct.
De indenlandske erhvervsudlån steg i juni 1997 til 221,1 mia. kr. fra 214,0 mia. kr. måneden før, mens de ikke-erhvervsmæssige udlån steg med 4,9 mia. kr. til 127,0 mia. kr.
Bankernes indlån faldt i juni med 2,3 pct. til 662,9 mia. kr. i forhold til maj&apos;s 678,2 mia. kr. I forhold til juni 1996 er indlånene steget med 12,4 pct.
- Ole Mikkelsen (+45) 33 96 96 54.
(c) Reuters Limited 1997.
