Tietmeyer - Ej højere tyske renter i kommende mdr.

KØBENHAVN, 14 marts (Reuter) - Præsidenten for den tyske Bundebank, Hans Tietmeyer, forudser ikke højere tyske rentesatser i de kommende måneder. Det oplyste Bundesbank-præsidenten fredag på en konference i København arrangeret af Børsen Executive Club.
Adspurgt om en eventuel rentestigning i USA vil blive fulgt af rentestigninger i Europa, svarede Tietmeyer:
- Vi må alle hver især føre vores egen pengepolitik. I Tyskland er der ikke behov for at hæve renterne i de kommende måneder, sagde Hans Tietmeyer.
(c) Reuters Limited 1997.
