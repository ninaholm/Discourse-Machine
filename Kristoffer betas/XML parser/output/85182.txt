Chemitalic opjusterer prognose for 1996/97.

KØBENHAVN, 26 juni (Reuter) - Chemitalic opjusterer torsdag sin prognose for regnskabsåret 1996/97 til et overskud på 25 mio. kr. før skat. Det fremgår af en meddelelse sendt til Fondsbørsen.
- På bestyrelsesmødet i dag kan det foreløbigt konstateres, at resultatet i andet halvår af regnskabsåret 1996/97 bliver bedre end forventet ved offentliggørelsen af halvårsregnskabet, og for hele regnskabsåret 1996/97 forventes således et resultat før skat på ca. 25 mio. kr., mens resultatet af primær drift forventes at blive ca. 13 mio. kr., skriver ledelsen.
Tidligere ventede bestyrelsen et overskud før skat på niveau med 1995/96, hvor det blev til et overskud før skat på 21,8 mio. kr.
(c) Reuters Limited 1997.
