Aktiemarked kan fortsætte korrektion tirsdag.

KØBENHAVN, 21 juli (Reuter) - Det danske aktiemarked fortsatte mandag den nedtur, der blev indledt fredag i sidste uge, og KFX-indekset droppede 1,85 pct. til 188,56.
- Vi oplevede endnu et kraftigt tilbagefald, hvor aktiemarkedet fulgte det øvrige Europa ned, primært som følge af profittagning, siger en handler.
Om den negative trend skal forsætte i morgen afhænger af udviklingen på det amerikanske marked, vurderer handleren. Kl. 16.00 ligger det amerikanske Dow Jones indeks til et minus på 0,34 pct. i 7.863,29.
(c) Reuters Limited 1997.
