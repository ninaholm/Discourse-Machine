ABI&apos;S GRATIS AKTIER KOMMER FRA EGEN BEHOLDNING.

KØBENHAVN, 23 december (Reuter) - Active Bolig Invests (ABI) hvervekampagne efter nye aktionærer sker ved at dele gratis ud af egne aktier og ved opkøb i markedet, oplyser ABI mandag.
- Der bliver således ikke udstedt nye aktier til dette formål, forklarer ABI-ledelsen i en meddelelse til Københavns Fondsbørs.
På nuværende tidspunkt har knap 3.000 reageret på selskabets stort anlagt avertering i dagspressen i sidste uge, og ledelsen udelukker derfor ikke, at der bliver brug for alle 10.000 stk. aktier.
I store dagbladsannoncer tilbød ABI i sidste uge 10.000 stk. gratis aktier, for at gøre opmærksom på sig selv, og for at få mulighed for at fortælle om sit koncept til en ny kundegrupe.
Ledelsen i ABI betragter det foreløbige resultat som tilfredsstillende. (/olm).
(c) Reuters Limited 1996.
