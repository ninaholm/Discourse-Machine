MARKEDSKORREKTIONER ER KORTVARIGE - MIDTBANK.

KØBENHAVN, 28 januar (Reuter) - Den seneste tids korrektioner på valuta-, aktie-og obligationsmarkederne er formentlig blot kortvarige, mener analytikerne fra Midtbanks likviditetsområde.
- I Midtbank er det vores vurdering, at der blot er tale om korrektioner, og at der sågar er gode chancer for, at de blivere af kortere varighed, skriver analytikerne i den ugentlige vurdering af markedet.
De forudser, at D-marken snart bliver &quot;blød&quot; igen, og grundlæggende er den gunstige situation for renten og aktiemarkederne ikke ændret, fremgår det.
- Herhjemme vurderes de netop indgåede overenskomster på HK-området at være indenfor det acceptable, hvilket yderligere bestyrker indtrykket af en stabil økonomisk udvikling i Danmark, hedder det i kommentaren. (/olm).
(c) Reuters Limited 1997.
