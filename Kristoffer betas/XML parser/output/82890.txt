Obligationer får fordel af strammere kurs - PaineW.

KØBENHAVN, 22 april (Reuter) - Den danske regerings stigende erkendelse af, at høj vækst nødvendigvis må føre en strammere økonomisk politik med sig, kan komme de danske obligationer til gode. Det vurderer den amerikanske investeringsbank PaineWebber i sin ugentlige rentekommentar.
- De danske obligationer har et godt udgangspunkt for yderligere kursstigninger i forhold til kernemarkeder, nu hvor regeringen erkender, at høj vækst kræver/tillader en større stramning af finanspolitikken end den der allerede nu er lagt op til i 1998, skriver banken.
Den største risiko for en reduktion af de danske rentespænd er forlydender om et hurtigt valg.
Det lange dansk-tyske rentespænd lå sent mandag i 74 basispoint.
- Søren Linding Jakobsen (+45) 33 96 96 53.
(c) Reuters Limited 1997.
