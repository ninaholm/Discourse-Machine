APM HAR IKKE BUDT PÅ ESTONIAN SHIPPING.

KØBENHAVN, 25 oktober (Reuter) - A. P. Møller (APM) ikke lagt bud ind på det statsejede rederi, Estonian Shipping, der står foran en delvis privatisering. Det siger Jette Clausen fra A. P. Møller Gruppens informationsafdeling til Reuters Finans.
- Vi har trods gentagne presseforlydender ikke budt på Estonian Shipping, siger Jette Clausen.
Fristen for at aflevere de endelige bud på 70 pct. af Estonian Shipping var i starten af oktober. A. P. Møllers navn er flere gange dukket op i kredsen af interesserede parter.
Estonian Shipping beskæftiger ca. 2.400 medarbejdere og har 47 skibe.
Et andet baltisk statsejet rederi, Latvian Shipping står ligeledes foran en delvis privatisering. Afleveringsfristen for tilbud på en ejerandel på 25-35 pct. er den 20. december. A. P. Møller har endnu ikke taget stilling til, hvorvidt rederigruppen eventuelt vil byde på dette baltiske selskab. (/slj).
(c) Reuters Limited 1996.
