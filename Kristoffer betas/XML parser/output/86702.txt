Vordingborg Bank ser bankdrift 2 hlv som 1 hlv.

KØBENHAVN, 14 august (Reuter) - Vordingborg Bank forventer, at resultatet af den egentlige bankdrift i andet halvår 1997 vil ligge på niveau med det tilsvarende resultat i første halvår. Det fremgår af bankens status over årets første seks måneder, som blev fremlagt torsdag.
- For andet halvår 1997 forventer Vordingborg Bank at kunne fastholde den positive udvikling i forretningsomfanget, således at resultatet af den egentlige bankdrift - d.v.s. resultat før kursreguleringer af værdipapirer og valuta samt afskrivninger og hensættelser på debitorer - vil ligge på niveau med første halvårs resultat, skriver Vordingborg Bank.
I første halvår 1997 fik banken et ordinært resultat på 3,1 mio. kr. Fratrækkes kursreguleringer og afskrivninger og hensættelser på debitorer fra det ordinære resultat fik banken et overskud på 4,9 mio. kr.
(c) Reuters Limited 1997.
