SAS-konflikt afværget, LFF-overenskomst på plads.

KØBENHAVN, 5 marts (Reuter) - SAS blev tirsdag enige med Luftfartsfunktionærerne (LFF) og HK om et-årige overenskomstaftaler. Aftalerne indebærer en generel lønstigning på 1,5 pct. Dermed er truslen om konflikt fra den 7. marts, varslet af LFF, afværget.
- Det er naturligvis yderst tilfredsstillende at konstatere, at det for første gang i 10 år har været muligt at indgå en frivillig overenskomstaftale med LFF, siger personaledirektør i SAS, Christian Christensen.
(c) Reuters Limited 1997.
