Satair venter i 96/97 ord res efter skat ca 25 mio.

KØBENHAVN, 23 maj (Reuter) - Satair, der ventes at blive noteret på Københavns Fondsbørs den 3. juni, forudser et ordinært resultat efter på ca. 25 mio. kr. i regnskabsåret 1996/97, fremgår det af prospektet, der er udarbejdet i forbindelse med børsnoteringen.
Selskabets regnskabsperiode går fra den 1. juli til den 30. juni, og omsætningen i januar-april har fulgt udviklingen fra første halvår 1996/97, fremgår det af prospektet.
Omsætningen steg godt 20 pct. til 242 mio. kr. i første halvår 1996/97, mens det ordinære resultat før skat steg til 21,9 mio. kr. fra 11,7 mio. kr. i den tilsvarende periode året før.
- Resultatet for andet halvår forventes at blive lavere end for første halvår, primært som følge af, at omvekslingen fra USD til kroner foretages til en lavere kurs end for første halvår. Derudover er der en påvirkning som følge af et mindre gunstigt produkt-og kundemix samt konkurrencesituationen, hedder det i prospektet.
Forventningerne til de kommende regnskabsår er langt fra så præcist formuleret i prospektet.
- I det kommende regnskabsår forventes der fortsat vækst i såvel omsætning som indjening målt i USD, men som følge af indgåede valutaterminskontrakter, som i øvrigt forventes at være fuldt andvendt i 1997/98, forventes det ordinære resultat at blive lavere end i 1996/97, skriver selskabet.
Satair kom ud af regnskabsåret 1995/96 med et ordinært resultat før skat på 19,2 mio. kr.
- Ole Mikkelsen (+45) 33 96 96 54.
(c) Reuters Limited 1997.
