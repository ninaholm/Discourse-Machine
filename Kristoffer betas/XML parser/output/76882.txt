EUFORISK HANDEL SENDER AKTIER PÅ HIMMELFLUGT.

KØBENHAVN, 15 oktober (Reuter) - I et marked i hopla har de danske aktier sat turbo på, og en ny rekord i KFX-indekset synes uundgåelig.
- Euforien har nået nye højder. Parolen hedder &quot;køb først, spørg bagefter&quot;. Alt kan bruges i dag, hvor Dow er brudt igennem 6000, dollaren er på vej mod 1,54 D-mark, og obligationer stiger. Alle Europas børser stiger, lyder det fra en aktiehandler.
Det danske KFX-indeks er foreløbigt steget med 1,58 point til 129,20, og dealeren betragter en to pct. stigning i løbet af dagen som inden for rækkevidde.
(c) Reuters Limited 1996.
