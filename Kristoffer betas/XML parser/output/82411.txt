Lykketoft skal redegøre for hensættelser - Frp.

KØBENHAVN, 8 april (Reuter) - Finansminister Mogens Lykketoft skal redegøre for lovligheden af, at Finansministeriet har bogført hensættelser for 4,5 mia. kr. over balancen i stedet for at bogføre beløbet på det politisk følsomme DAU-budget.
Det mener Fremskridtspartiets medlem af erhvervsudvalget, Kirsten Jacobsen, som i en pressemeddelelse skriver, at finansministeren forsøger at &quot;camouflere et milliardunderskud&quot;.
- Ministeren må nu forklare, hvilken lovhjemmel han har hertil, skriver Kirsten Jacobsen.
Hun skriver, at finansministeren dyrker &quot;ren regnskabsgymnastik&quot;, hvor han giver det offentlige særbehandling.
- Havde en privat virksomhed foretaget noget tilsvarende, ville den ikke være sluppet godt afsted. Regnskaber skal være retvisende. De er fundamentet for den tillid vi herhjemme og i udlandet skal have til børssystemet, skriver hun.
- Morten Bonde Pedersen (+45) 33 96 96 51.
(c) Reuters Limited 1997.
