Regering bør lave langsigtede reformer-Finansråd.

KØBENHAVN, 28 maj (Reuter) - Finansrådet mener ikke, at regeringens økonomiske politik er ambitiøs nok, fremgår det af en kommentar fra Finansrådet i forbindelse med offentliggørelsen af Vismandsrapporten.
- I stedet for kortsigtede løsninger i form af afgiftsstigninger, er der behov for mere langsigtede reformer, som sigter på at forbedre strukturerne i økonomien og på en varig nedbringelse af de offentlige udgifter, hedder det i kommentaren til diskussionsoplægget til mødet i Det Økonomiske Råd onsdag.
Finansrådet er enig med Det Økonomiske Råd i, at der er behov for en mere effektiv styring af udgifterne til arbejdsmarkedsordningerne.
Såvel det Økonomisk Råd som Finansrådet har ved efterhånden mange lejligheder fremhævet behovet for strukturforbedrende tiltag på blandt andet arbejdsmarkedet, hedder det i kommentaren fra bankernes brancheorganisation.
Det Økonomiske Råd offentliggjorde et resume af sin halvårlige rapport i sidste uge, og det er den, der diskuteres på et møde i dag.
- Ole Mikkelsen (+45) 33 96 96 54.
(c) Reuters Limited 1997.
