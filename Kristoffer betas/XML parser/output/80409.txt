STIGENDE OMKOSTNINGER FOR KBH LUFT I 96 - ADM DIR.

KØBENHAVN, 19 februar (Reuter) - 1996-regnskabet for Københavns Lufthavne vil vise stigende omkostninger på grund af et voksende antal flyoperationer i fjor. Det siger adm. direktør i Københavns Lufthavne Niels Boserup til Reuters
- Vi har oplevet en meget stor stigning i antallet af flyvninger. Det er både godt og skidt, siger Niels Boserup ved et interview med Reuters.
- Antallet af flyvninger steg med 11,7 pct. Men med så mange nye flyvninger og så mange nye fly, kan det være lidt svært i farten at udvide kapaciteten, tilføjer han.
- Den typiske måde at løse det problem på er at øge nogle af sine udgifter. Så det har vi gjort, siger han.
Passager-antallet i Københavns Lufthavne steg 7,3 pct. til 16,1 mio. personer i 1996, har selskabet tidligere oplyst.
Selskabet offentliggør sit 1996-regnskab den 6. marts.
- Abigail Schmelz, Stockholm newsroom + 46-8-700-1003.
(c) Reuters Limited 1997.
