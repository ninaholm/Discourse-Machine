OLIETANKMARKED I RO TRAK INDTJENING NED SIDSTE UGE.

OSLO 3 februar (Reuter) - Sidste uge blev stille på
markedet for de store tankskibe, hvilket betød faldende
rateniveau og indtjening, fremgår det mandag af det norske
skibsmæglerfirma, Bassøe Shipbrokers ugentlige rapport.
Således faldt fragtraten for de store olietanksskibe
over 160.000 tons dødvægt (VLCC&apos;er) med 2,5 point til WS
52,5 point på standardstrækningen mellem Rotterdam og Den
Persiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det primært rederiet A. P. Møller
, der har olietankskibe.
Men også D/S Norden er beskæftiget med
sejlads af råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS-point):
31.jan  24.jan     17.jan 10.jan 3.jan  52,5     55     55      55  52,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
31.jan 24.jan 17.jan 10.jan     3.jan 17.800 19.700 19.100 18.600     15.600 (97)   (96)   (102)  (106) (115)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
31.jan 24.jan 17.jan 10.jan     3.jan 26.100 28.200 27.800 27.500     24.900 (97)   (96)   (102)  (106) (115)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 31. januar var det 0,4 mio. tons ledig spottonnage
fordelt på en enkelt af de største olietankskibe på over
320.000 tons dødvægt (ULCC&apos;er) i Den Persiske Golf. Dette
er 0,3 mio. tons mindre end ugen før.
De næste 15 dage vil 4,8 mio. tons dødvægt ledig
spottonnage ankomme til golfen. Det vil være fordelt på
fire ULCC&apos;er og 13 VLCC&apos;er), svarende til en stigning på
1,6 mio. tons fra ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio tons dødvægt.
I 1994 var tilgangen 9,7 mio. tons dødvægt.
I januar blev der rapporteret om en enkelt stortanker
solgt til skrotning. I 1996 blev i alt 15 af de store
tanksskibe skrottet mod 30 i 1995 og 40 i 1994, fremgår
det af tidligere Bassøe-rapporter. (/Reuter/uha).
(c) Reuters Limited 1997.
