Presserunde - Finans/Økonomi fredag 4 april.

Reuters står ikke inde for avisartiklernes nøjagtighed 1) Trods et mindre fald i ledigheden blandt akademikere er antallet af langtidsledige akademikere steget med 40 pct. i løbet af det seneste år. Det viser tal fra Akademikernes Centralorganisation. &quot;Opgørelsen viser, at mange er ledige i mere end tre år uden nogen form for aktiveringstilbud,&quot; siger chefkonsulent Jens Mølbach. (Det Fri Aktuelt side 4, Politiken side 18)
2) Flere hundrede danske arbejdspladser og en eksport på omkring en mia. kr. står på spil efter, at USA tirsdag bekendtgjorde, at landet fra den 15. april vil stoppe al import af europæisk kød. Amerikanernes beslutning er et modtræk mod Europas stop for import af fjerkræ fra USA. &quot;Det amerikanerne har gjort, skræmmer os. Det eneste vi kan gøre er at appellere til parterne om at finde en løsning,&quot; siger Knud Buhl fra De Danske Slagterier. (Politiken side 17)
3) Københavns Fondsbørs har fostret en ide om at gøre Fondsbørsen til en slags folkebørs, hvor private investorer kan handle helt ned til en aktie ad gang - meget lig det system, der findes i Sverige. Men ideen er straks skudt ned af hovedaktionærerne - storbankerne - som ikke finder, at der er plads til disse detail-ordre, da de slører prisdannelsen på markedet. Dansk Aktionærforening er dog begejstret for udspillet, men mener ikke, at storbankerne er til at rykke i deres holdning. (Børsen side 1 og 24).
(c) Reuters Limited 1997.
