KUN ØGET LØNSPREDNING SIKRER ALLE ET JOB - DA.

KØBENHAVN, 27 november (Reuter) - Målsætningen om fuld beskæftigelse kan kun nåes ved øget lønspredning. Det sagde Dansk Arbejdsgiverforenings (DA) formand, købmand Niels Fog, på Det Økonomiske Råds (DØR) møde i dag onsdag.
- Man kun sikre alle en tilknytning til arbejdsmarkedet, hvis lønspredningen øges. Det forudsætter imidlertid, at dagpoengesystemet ændres, fordi dagpengesatsen i dag ligger på niveau med mindstelønnen, sagde Niels Fog.
Han glædede sig ifølge en udsendt pressemeddelse over, at vismændene dokumenterer, at et lavtlønsjob i Danmark er det første trin på en lønstige, som langt de fleste kravler hurtigt op ad.
- Den danske lønmobilitet er blandt de højeste i verden, og det giver os gode muligheder for at etablere et effektivt og jobskabende arbejdsmarked, sagde Niels Fog.
DA&apos;s formand tilføjede, at det vil være uansvarligt at overhøre DØR&apos;s budskab om, at et væsentligt fald i ledigheden er urealistisk, medmindre der gennemføres yderligere strukturreformer på arbejdsmarkedet. (/slj).
(c) Reuters Limited 1996.
