B&amp;O bag ny generation af målesonder - Risø.

KØBENHAVN, 28 april (Reuter) - Bang &amp; Olufsen Technology (B&amp;O) har med hjælp fra forskningscenteret Risø udviklet en ny generation af kompakte og robuste målesonder baseret på fiberoptik, som vil blive brugt til forskning på området. Det skriver Risø i en pressemeddelelse mandag.
- B&amp;O Technology vil også bruge den opnåede viden i et nyt stort EUREKA-projekt, DIANIR, hvor teknologien vil blive anvendt til optisk overvågning af dialysepatienters blod, skriver Risø.
Med den nye opfindelse er der håb forude for patienter med sukkersyge, der hidtil har været nødt til at få taget en blodprøve for at få målt blodsukkeret, fremgår det.
Den nye forskning skulle gerne resultere i, at blodsukkeret kan måles ved hjælp af den nye målesonde, der blot placeres på huden helt uden ubehag for patienten.
- Eva Elgaard Pedersen (+45) 33 96 96 55.
(c) Reuters Limited 1997.
