DAGSKALENDER - Reuters Finans tirsdag 24 juni.

Her følger et udsnit af de begivenheder, der ventes at få indflydelse på de danske finansmarkeder i dag:
* GENERALFORSAMLING:
- B&amp;O (ekstraordinær). Generalforsamlingen skal godkende B&amp;O&apos;s køb af Philips aktiepost på 25 pct. af B&amp;O. Prisen på aktieposten er 540 mio. kr.
* USA:
- Forbrugertillidsindikator for juni kl. 16.00. På forhånd forventes i et Reuters-estimat et lille fald til 126,3 fra 127,1 i maj.
* JAPAN:
- Natten mellem tirsdag og onsdag fremlægger den japanske centralbank sin Tankan-rapport for andet kvartal. Rapporten tager temperaturen på det japanske erhvervsliv, og kan give en indikation på, hvorvidt BoJ er på vej med en rentestigning. Den japanske diskontorente har siden efteråret 1995 ligget på 0,50 pct.
* I LØBET AF UGEN:
- Tyske inflationstal fra Nordrhein Westfalen, Hessen og Baden-Württemberg. Alle tre ventes onsdag, men Nordrhein Westfalen kan komme tirsdag. En fjerde delstat, Bayern, fremlagde sine tal mandag. De viste en årsstigningstakt i juni på 1,6 pct.
- Derudover ventes der i løbet af ugen tyske import-og eksportpriser for maj.
Reuters Finans: Tlf.: 33 96 96 58. Fax: 33 93 84 57.
(c) Reuters Limited 1997.
