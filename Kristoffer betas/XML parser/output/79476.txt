ORDINÆRT 96-RES I SPAR FARSØ FALDT TIL 17,9 MIO.

KØBENHAVN, 28 januar (Reuter) - Det ordinære resultat i Sparekassen Farsø faldt med godt syv pct. til 17,9 mio. kr. i 1996, fremgår det af sparekassens årsregnskab for 1996, men ledelsen er tilfreds med resultatet, fremgår det.
- Ledelsen anser det ordinære resultat for særdelse tilfredsstillende - sepcielt set i relation til, at resultatet er opnået på basis af sparekasse-forretninger og ikke kursreguleringer, hedder de ti regnskabet.
Kursreguleringer var netop med til at trække resultatet op i 1995, hvor fondsbeholdningen gav et plus på 8,5 mio. kr. Det tilsvarende tal sidste var blot en enkelt mio. kr.
Men resultatet blev hjulpet af en markant nedgang i udgifter til tab og hensættelser, som næsten blev halveret til 4,3 mio. kr. Nedgangen i tabene skete på trods af en stigning i udlån på godt 17 pct. til 466 mio. kr., mens indlån steg godt to pct. til ca. 600 mio. kr.
I 1997 venter Sparekassens ledelse et resultat før skat på 10 mio. kr., og der budgetteres med en nedgang i nettorente-og gebyrindtægterne på ca. tre mio. kr. (/olm).
(c) Reuters Limited 1997.
