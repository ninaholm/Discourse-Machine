Valuta - ITL og FIM mod nye højder over for DEM.

KØBENHAVN, 7 oktober (Reuter) - Spekulationer om
Finlands og Italiens placering i det fremtidige europæiske
valutasamarbejde har styrket de to landes valutakurser
mandag.
Den italienske lire blev styrket til 14 måneders
højeste kurs på 989,50 mod D-marken tidligere på dagen.
Liren har dog tabt lidt af pusten i eftermiddagsmarkedet,
og ligger på kurs 990,45 lidt efter kl. 15.00.
Finmarken handles til 2,9820 i forhold til den tyske
D-mark - det er 10 måneders bedste kurs set med finske
briller.
På weekendens Dublin-møde, hvor repræsentanter fra de
europæiske regeringer deltog, har signaler om
valutasamarbejdet i Europa været med til at styrke de mere
svagelige europæiske valutaer, vurderer dealere.
- Selv om den monetære union ikke var på dagsordenen,
fik lederne fra både Italien, Sverige, Portugal og Spanien
alle givet udtryk for, at der var gode chancer for, at de
kunne nå at kvalificere sig til den Økonomiske og Monetære
Union, siger en valutahandler.
US-dollar er rolig på formiddagens kurser, og kronen
er lidt stærkere mod D-marken i kurs 3,8315.
DEM/DKK  USD/DKK FRF/DKK USD/JPY USD/DEM
Mandag    15.25  3,8315   5,8635  1,1330  111,40  1,5300
Mandag    11.44  3,8325   5,8665  1,1335  111,45  1,5305
(/klp).
(c) Reuters Limited 1996.
