LAV TILSLUTNING TIL S, V REKORDSTOR - VILSTRUP.

KØBENHAVN, 16 december (Reuter) - Socialdemokratiet har ifølge den seneste meningsmåling fra analyseinstituttet Vilstrup nu den laveste vælgertilslutning i 23 år. Således er tilslutningen faldet til 27,6 pct., det samme niveau som under oliekrisen i begyndelsen af 1970&apos;erne. Målingen er bragt i Politiken lørdag. Samtidig er Venstres tilslutning forbedret kraftigt. Partiet har dermed udbygget sin position som Danmarks største parti. Venstre har ikke været større siden valget i april 1920. Partiet får i meningsmålingen en vælgertilslutning på 31,2 pct.
(c) Reuters Limited 1996.
