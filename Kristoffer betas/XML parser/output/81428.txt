Kina bag fald i EACs primære resultat i 1996.

KØBENHAVN, 13 marts (Reuter) - Store udgifter til opbygning af forretningen i Kina indenfor forretningsområdet EAC Consumer Products, kombineret med en betydelig devaluering i Venezuela, er den primære årsag til tilbagegangen i EACs primære resultat i 1996 til 402 mio. kr. fra 422 mio. kr. i 1995. Det fremgår torsdag af EAC&apos;s 1996-regnskab.
Koncernens omsætning steg i 1996 med 14 pct. til 16.454 mio. kr.
- Den største vækst registreredes i Asien og vedrører konsumvareforretningen samt den grafiske forretning. Af den samlede koncernomsætning, kan knap 70 pct. relateres til ØK&apos;s tre kerneforretningsområder (EACgraphics, EAC Consumer Products og EAC Foods, red.), skriver EAC-ledelsen.
EACgraphics opnåede ifølge selskabet &quot;en tilfredsstillende fremgang&quot;.
- Resultaterne af fra EAC Consumer Products er påvirket af betydelige udgifter knyttet til den langsigtede opbygning af forretningen i Kina, skriver selskabet.
Om det tredie kerneområde hedder det i meddelelsen:
- EAC Foods havde et vanskeligt år med betydelig devaluering i Venezuela i foråret og en efterfølgende recession i fødevareefterspørgslen.
- Jørn Nurkka (+45) 33 96 96 55
- Morten Bonde Pedersen (+45) 33 96 96 51.
(c) Reuters Limited 1997.
