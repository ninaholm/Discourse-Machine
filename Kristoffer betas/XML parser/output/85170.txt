DAGSKALENDER - Reuters Finans torsdag 26 juni.

Her følger et udsnit af de begivenheder, der ventes at få indflydelse på de danske finansmarkeder i dag:
* DANMARKS STATISTIK KL. 9.30:
- Ledighed maj. Konsensusskøn ifølge Reuters Finans tyder på et fald i den sæsonkorrigerede ledighed til 219.200 personer fra 221.300. Ledighedsprocenten ventes dog uændret på 7,9 pct.
- Overnatninger april. Korrigeret for sæson faldt antallet af hotelovernatninger i marts med tre pct. i forhold til måneden før.
* NATIONALBANKEN:
- Repo-auktion
* FONDSBØRSEN:
- Tegningsperiode i SystemForum begynder
- 2,5 pct. s 38D. AI2018 INK noteres
- Mængde i Bang &amp; Olufsen Holding B ændres
* KØBENHAVN:
- Realkredit Danmark gennemfører en prøveauktion over nyemitterede obligationer i serie 10 D med udløb i 1998 og 1999. Auktionen vil i alt løbe op i 1,3 mia. kr. og foregå i tidsrummet 10.00-11.00. Summen af de solgte beløb og skæringskurserne vil blive offentliggjort senest kl. 12.00.
* TYSKLAND:
- Rådsmøde Bundesbank. Det forventes, at banken fastholder det nuværende niveau for de officielle renter.
* I LØBET AF UGEN:
- Nøgletal: Tysk handels-og betalingbalance for april. Ventes fredag eller i næste uge. I et Reuters konsensus-skøn forventes et overskud på handelsbalancen på 10 mia DEM og et plus på betalingsbalancen på 0,9 mia. DEM. I marts var der et overskud på hhv. 9,8 mia. og 2,3 mia. DEM.
Reuters Finans: Tlf.: 33 96 96 58. Fax: 33 93 84 57.
(c) Reuters Limited 1997.
