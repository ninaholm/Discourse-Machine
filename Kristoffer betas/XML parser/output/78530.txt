SAS/LUFTHANSA-VENTURE 37 PCT OVER BUDGET I OKT.

KØBENHAVN, 23 december (Reuter) - Resultatet af SAS&apos; og Lufthansas joint venture, der omfatter de to selskabers ruter mellem Tyskland og Skandinavien, lå i oktober 37 pct. over budgettet. Det fremgår af SAS-bladet, Inside SAS.
- Hvad engagement og aktivt samarbejde kan gøre for os kommer til udtryk i tallene for resultatet af SAS&apos; og Lufthansas joint venture i oktober. De ligger 37 pct. over budgettet, skriver Jürgen Weber, formand for Lufthansas direktion i SAS Inside.
Jürgen Weber skriver tillige, at selv kritikerne af den strategiske alliance mellem SAS og Lufthansa nu må være overbeviste om dens store potentiale. Alliancen blev indgået 1. januar 1996, mens joint venture-samarbejdet mellem Tyskland og Skandinavien startede den 1. februar 1996. (/slj).
(c) Reuters Limited 1996.
