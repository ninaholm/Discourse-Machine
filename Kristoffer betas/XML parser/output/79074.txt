UTÆNKELIGT AT BUD PÅ PHØNIX FORHØJES - RIEBER.

KØBENHAVN, 15 januar (Reuter) - Det norske Rieber &amp; Søn afviser det som utænkeligt, at selskabet vil forhøje sit bud til aktionærerne i Phønix Contractors. Det fremgår af udtalelser fra Riebers koncerndirektør, Olav Daviknes, på et pressemøde i København. Adspurgt om Rieber vil være villig til at forhøje budet, forklarede han, at det ikke har været diskuteret, men at det blev anset som utænkeligt.
- Som forretningsfolk ved vi, at det bud vi har givet, må stå eller falde, sagde Olav Daviknes.
Han ville endvidere ikke udelukke, at Rieber kunne være interesseret i at foretage yderligere opkøb i Danmark indenfor vejområdet.
I første omgang vil det norske selskab dog koncentrere sig om det mulige køb af Phønix Contractors, fordi selskabet lever op til alle de krav, Rieber stiller for at overtage en virksomhed, forklarede Olav Daviknes.
(c) Reuters Limited 1997.
