AP Pension fik overskud på 162 mio kr i 1996.

KØBENHAVN, 20 marts (Reuter) - AP Pension kom ud af regnskabsåret 1996 med et overskud på 162 mio. kr. mod et overskud på 128 mio. kr. året før. Det har i regnskabsåret specielt været finansafkastet, som har bidraget med et særdeles tilfredsstillende resultat, fremgår det torsdag af en pressemeddelelse fra pensionskassen.
- Det blev et rekordår med et resultat på 512 mio. kr. før hensættelse til bonusudjævning mod 183 mio. kr. året før, skriver pensionskassen.
Der henlægges 350 mio. kr. til bonusudjævning, hvorefter de samlede reserver i nettopengetanken udgør over 1,2 mia. kr. opgjort i markedsværdi, hedder det videre.
Det samlede afkast af koncernens investeringer blev på 13,5 pct. før realrenteafgift.
- På baggrund af vores kundeeje med et meget aktivt og direkte demokrati og særdeles konkurrencedygtige renter og omkostninger, forventer vi en pæn vækst i de kommende år. Ikke mindst i lyset af det skærpede fokus på indflydelse og nærhed hos pensionssparerne, skriver pensionskassens adm. direktør, Holger Dock, i pressemeddelelsen.
- Jørn Nurkka (+45) 33 96 96 55.
(c) Reuters Limited 1997.
