Udsigt til strejke truer Maersk og SAS&apos; flytrafik.

KØBENHAVN, 17 februar (Reuter) - Både kabinepersonelat hos Maersk Air og Luftfartsfunktionærerne hos SAS vil i løbet af de næste par dage afgøre, hvorvidt den danske lufttrafik vil blive lammet af strejke, fremgår det af pressemeddelelser fra Maersk Air Kabinebesætningsforening og Luftfartsfunktionærerne (LFF).
- Kabinepersonalet hos Maersk Air har indkaldt til ekstraordinær generalforsamling den 19. februar for at beslutte, om de skal strejke fra 1. marts, skriver Maersk Air Kabinebesætningsforening.
Hovedbestyrelsen i LFF vil tirsdag afgøre, om SAS skal kastes ud i en strejke fra den 7. marts, og det vil ifølge LFF effektivt lamme indenrigs-og udenrigstrafik hos både SAS og dets partnere.
- Baggrundet for Luftfartsfunktionærernes konfliktvarsel er, at SAS har afvist et enestående medarbejdertilbud om besparelser og fleksible arbejdstider, skriver LFF.
- Eva Elgaard Pedersen (+45) 33 96 96 57.
(c) Reuters Limited 1997.
