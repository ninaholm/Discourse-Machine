DANISCO BLIVER POLITISK VIRKSOMHED - MM.

KØBENHAVN, 20 januar (Reuter) - Med en usædvanlig reklamekampagne placerer Danisco sig som en &quot;politisk industrikoncern&quot; - erhvervslivets svar på den politiske forbruger, fremgår det ugebrevet Mandag Morgen (MM).
- Danisco ønsker at fremstå som en helstøbt virksomhed, og til det hører at have holdninger. Det kan man ikke komme uden om længere. Danisco ønsker at have indflydelse, og hvis befolkningen skal lytte til os i den samfundspolitiske debat, må Danisco ikke bare fremstå som en pengemaskine og to linier i KFX-indekset. Folk må hæfte andre værdier på os, siger koncerninformationschef Anette Juhler Kjær til MM.
Siden begyndelsen af det nye år har Danisco lanceret en stribe etiske reklamer som helsidesannoncer i de toneangivende aviser. Målet med reklamerne er, at ændre offentlighedens syn på koncernen.
Under sloganet &quot;Jeg skal også kunne se mine børn i øjnene&quot; præsenterer Danisco således en medarbejder, som taler om troværdighed og etik over for kunder, medier, forbrugere og medarbejdernes egne børn.
Ifølge Mandag Morgen er den banebrydende reklame blot et enkelt element i en langsigtet strategi, der skal placerer Danisco som en virksomhed, der forholder sig etisk og politisk. (/jnu).
(c) Reuters Limited 1997.
