Dansk-tysk spænd i 25 bp ved Amsterdam-ja - Jyske.

KØBENHAVN, 7 august (Reuter) - Rentespændet mellem de toneangivende 10-årige danske og tyske obligationer kan falde til 25 basispoint i løbet af efteråret, hvis meningsmålinger begynder at antyde et ja til Amsterdam-traktaten, forudser Jyske Bank.
- Det 10-årige rentespænd mellem Danmark og Tyskland er 53 bp, og vi venter det indsnævret til 40-45 bp. Hvis meningsmålinger senere i år antyder, at danskerne vil stemme ja til Amsterdam-traktaten, kan rentespændet falde til 25 basispoint, skriver Jyske Bank om obligationsmarkedet de kommende uger.
Jyske Bank er fortsat mest lun på realkreditobligationer, fremgår det.
- Vi anbefaler fortsat danske realkreditobligationer. Rentespændet mellem realkreditobligationer og statsobligationer er i øjeblikket 103 basispoint - et niveau vi havde ventet nået for lang tid siden. Da vi fortsat forventer faldende renter, ser realkreditobligationer fortsat attrative ud, hedder det i kommentaren.
Jyske Bank venter, at den stigende trend i den lange ende af rentemarkedet vil fortsætte, fremgår det.
- Ole Mikkelsen (+45) 33 96 96 54.
(c) Reuters Limited 1997.
