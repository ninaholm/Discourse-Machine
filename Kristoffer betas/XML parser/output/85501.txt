Supplyrater falder markant - Clarkson.

KØBENHAVN, 8 juli (Reuter) - Raterne for supplyskibe er kraftigt faldende efter et forår med et voldsomt overophedet marked. Det fremgår af den seneste udgave af Shipping Intelligence Weekly fra det britiske skibsmæglerselskab Clarkson.
A. P. Møller selskabet Maersk Supply Service er en af de største operatører af supplyskibe, mens D/S Torm netop har kontraheret to supplyskibe hos det norske Kværner-værft til levering i slutningen af 1997.
Ifølge Clarkson var dagsraten for supplyskibe over 2.000 tons dødvægt fredag 9.000 GBP mod knap 20.000 GBP som gennemsnit i juni. Det skal dog sammenlignes med en gennemsnitsrate i 1996 på 6.670 GBP i 1996 og 5.248 GBP i 1995.
For supplyskibe under 2.000 tons dødvægt var dagsraten fredag 4.000 GBP mod 10.625 GBP i gennemsnit i juni. Gennemsnitsraten for denne størrelse var i 1996 5.148 GBP og i 1995 4.249.
- Stig Ørskov Pedersen (+45) 33 96 96 59.
(c) Reuters Limited 1997.
