SYDFYENSKE HLD FORVENTER FORTSAT MINDRETALSTILBUD.

KØBENHAVN, 7 november (Reuter) - Det er stadig Aktieselskabet Sydfyenske Holdings, tidligere SFDS forventning, at selskabets majoritetsaktionær inden for få uger vil fremsætte et købstilbud til mindretalsaktionærerne, der overstiger den aktuelle børskurs. Det fremgår af en meddelelse torsdag til fondsbørsen.
- Det blev oplyst på generalforsamlingen, at selskabets majoritetsaktionær indenfor den nærmeste fremtid vil fremkomme med et købstilbud til selskabets mindretalsaktionærer til en kurs, der overstiger den dags dato noterede børskurs, skrev Sydfyenske Holding den 4. september i år.
Sydfyenske Holding er senest handlet den 28. oktober til kurs 980. (/slj).
(c) Reuters Limited 1996.
