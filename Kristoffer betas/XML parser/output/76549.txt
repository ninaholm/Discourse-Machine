LUFTHANSA TABER KUNDER I BILLETKRIG - LUFTHANSA.

BERLIN, 26 september (Reuter) - SAS&apos; tyske partner, Lufthansa, har første halvår 1996 mistet ca. en kvart million kunder og salg for ca. 50 mio. D-mark (ca. 192 mio. kr.) til rivaliserende flyselskaber med billigere billetpriser, forlød det fra Lufthansas marketingsdirektør, Hemjoe Klein, på et rejsebranchemøde i dag.
Ifølge Klein har flyselskaber såsom British Airways og Air France siden starten af 1996 underbudt Lufthansas priser i Tyskland med op til 45 pct.
Lufthansa har som modtræk været nødt til at reagere med sommer-tilbud og billige efterårsflyvninger til privatkunderne, og selskabet har via en speciel sommerkampagne fået 280.000 ekstra bookninger, fremgik det på mødet.
Det tyske luftfartselskab vil fra den første november i år introducere elektronisk billetering i Tyskland. (/Reuter/eep).
(c) Reuters Limited 1996.
