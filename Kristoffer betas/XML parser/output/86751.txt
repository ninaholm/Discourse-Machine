APM og Denerco indstillet til nye olietilladelser.

KØBENHAVN, 15 august (Reuter) - Både A. P. Møller Gruppen og Denerco er blandt de udvalgte i Energistyrelsens tildeling af nye tilladelser til olieefterforskning i den danske undergrund. Det fremgår af den indstilling, som Miljø-og Energiminister Svend Auken har sendt til Folketingets Energipolitiske Udvalg.
Tilladelserne gælder en række områder, hvor efterforskningen indtil nu ikke har givet resultater.
(c) Reuters Limited 1997.
