RINGKJØBING BANK HÆVER UDBYTTE PGA JUBILÆUM.

KØBENHAVN, 20 februar (Reuter) - Trods et faldende overskud i 1996 i forhold til 1995 hæver Ringkjøbing Bank udbyttet til 15 pct. fra 11 pct. Det fremgår torsdag af bankens årsregnskab for 1996.
- Udbyttestigningen på fire pct.point er med baggrund i bankens 125 års jubilæum i 1997, og kan dermed betragtes som et ekstraordinært jubilæumsudbytte, skriver ledelsen.
Ringkjøbing Bank kom ud af 1996 med et resultat før skat på 36,9 mio. kr. mod 43,2 mio. kr. året før. Efter skat endte overskuddet på 23,9 mio. kr., hvilket ledelsen betegner som tilfredsstillende.
(c) Reuters Limited 1997.
