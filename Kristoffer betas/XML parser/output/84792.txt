Unibank ser statspapirsalg på 4-6 mia kr pr md.

KØBENHAVN, 16 juni (Reuter) - Unibank Markets forventer, at Nationalbanken frem til oktober vil sælge statspapirer for fire til seks mia. kr., når der ses bort fra skatkammerbeviser. Det fremgår af bankens ugentlige pengemarkedsprognose.
- Ved en uændret politik for udstedelse af skatkammerbeviser kan udstedelse af øvrige statspapirer påregnes at udgøre 4-6 mia. kr. pr. måned frem til og med oktober, skriver Unibank Markets.
For juni venter banken, at Nationalbankens salg vil nå op på fem mia. kr., hvoraf der allerede er afsat godt tre mia. kr. Fredag blev der desuden solgt papirer for 700 mio. kr.
Nationalbanken har hidtil i år solgt statspapirer, ekskl. skatkammerbeviser for 47,7 mia. kr. Statens samlede indenlandske lånebehov i 1997 udgør ifølge den seneste Budgetoversigt fra Finansministeriet 62,0 mia. kr.
- Søren Linding Jakobsen (+45) 33 96 96 53.
(c) Reuters Limited 1997.
