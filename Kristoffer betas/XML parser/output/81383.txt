Aktier kan falde lidt yderligere torsdag.

KØBENHAVN, 12 marts (Reuter) - De danske aktier kan fortsætte ned torsdag, vurderer en dealer.
- Jeg tror vi skal lidt ned i morgen. Der er en generelt faldende tendens på markederne, siger han.
Onsdag faldt KFX-indekset med 1,05 pct. og sluttede i 159,78 efter at have nået alle tiders højeste lukkekurs på 161,47 tirsdag.
Og kigger man til USA er der ikke meget hjælp at hente fra mogenstunden. En halv time efter de amerikanske markeder åbnede, lå Dow Jones-indekset 0,25 pct. nede i 7066,31.
(c) Reuters Limited 1997.
