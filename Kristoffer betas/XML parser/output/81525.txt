Bankkøb styrker DDB i Ørestadsregion - Sørensen.

KØBENHAVN, 17 marts (Reuter) - Den Danske Bank forventer med købet af den svenske Östgöta Enskilda Bank at forbedre sin position i Øresundsregionen, oplyser bankdirektør Knud Sørensen fra Den Danske Bank.
- Vi regner med at få et springbræt til Ørestaden i kraft af, at den er repræsenteret i Helsingborg, Malmø og Halmstad, siger Knud Sørensen til Reuters Finans.
Den Danske Bank oplyste mandag, at den har overtaget 77,2 pct. af aktiekapitalen i den svenske bank fra hovedaktionæren L. E. Lundbergföretagen.
(c) Reuters Limited 1997.
