Valuta - USD holder sig stærk efter US-nøgletal.

KØBENHAVN, 30 september (Reuter) - Den amerikanske
dollar forblev rolig og stærk i det europæiske
valutamarked, da nøgletal for personlig indkomst- og
forbrug dukkede op fra USA kl. 14.30.
I august steg de to nøgletal med 0,6 pct. og det var
på linie med de skøn, som analytikere på forhånd havde
offentliggjort.
- Dollaren holder sig ved 2,5 års stærkeste kurs mod
japanske yen på forventningerne om, at renteforskellen
mellem USA og Japan vil blive yderligere udvidet, siger
valutahandlere.
Svækkelsen af den japanske valuta er en konsekvens af
flere begivenheder.
- Japanske yen ligger svag efter G7-mødet og nøgletal
fra Japan i nat, siger en analytiker på valutamarkedet.
Yen&apos;en har masser af grunde til at ligge svagt, mener han.
På trods af dollarens styrke er D-marken kravlet op i
Europa. Det er gået ud over svenske kroner, der er på kurs
4,3425 mod D-marken fra 4,3510 sent fredag eftermiddag.
- Profittagning og stop-loss ordrer i den svenske
valuta har en stor del af skylden for faldet i den svenske
krone, mener deltagere i valutamarkedet.
DEM/DKK  USD/DKK FRF/DKK USD/JPY USD/DEM
Mandag    15.23  3,8395   5,8595  1,1345  111,45  1,5265
Mandag    11.14  3,8400   5,8645  1,1340  111,40  1,5270
(/klp).
(c) Reuters Limited 1996.
