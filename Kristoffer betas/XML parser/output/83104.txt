Magistrene stævner DDB i Hafnia-sag.

KØBENHAVN, 28 april (Reuter) - Magistrenes Pensionskasse (MP) har besluttet at stævne Paribas Ltd., Den Danske Bank og Bjørnskov &amp; Co. Børsmæglerselskab for at få erstatning for det tab, pensionskassen led, efter at kassen tegnede aktier for fem mio. kr. i Hafnia i 1992.
Det skriver MP i en pressemeddelelse mandag.
- Efterfølgende er der fremkommet nye oplysninger om emmissionforløbet. MP har derfor ladet foretage en eksterne juridisk vurdering af hele handlingsforløbet. På basis af denne har MP&apos;s bestyrelse besluttet at udtage stævning mod Paribas Ltd., Den Danske Bank og Bjørnskov &amp; Co. for at få erstatning for det lidte tab, skriver MP.
Udover MP har også Dansk Ingeniørforenings Pensionskasse og Ingeniør-Sammenslutningens Pensionkasse mandag meddelt, at de stævner ovennævnte tre banker/børsmæglere.
- Eva Elgaard Pedersen (+45) 33 96 96 55.
(c) Reuters Limited 1997.
