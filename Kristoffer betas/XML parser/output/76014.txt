Valuta - USD vinder terræn mod yen efter Tankan.

KØBENHAVN, 28 august (Reuter) - Mens der kun har været
begrænset bevægelse i forholdet mellem de europæiske
valutaer, har der i onsdag formiddags europæiske
valutahandel været fokus på forholdet mellem USD og yen.
Den tyske mark er svækket minimalt til 1,4790 mod USD
fra 1,4760 tirsdag. USD er til gengæld brudt igennem
108,00 yen og handles i 108,30, efter at Bank of Japan i
nat offentliggjorde sin Tankan rapport, der tager
temperaturen i det japanske erhvervsliv. Rapportens indeks
for virksomhedslederes opfattelse af økonomien viste et
svagere end forventet indeks på minus syv.
Maj måneds Tankan viste et indeks på minus tre, og
analytikere havde på forhånd ventet et indeks mellem minus
to og plus fem.
- Tankan-rapporten bør betyde, at en rentestigning fra
Bank of Japan udskydes et par måneder, hvilket vil støtte
dollaren mod yen, men dollaren står over for stærk teknisk
modstand, siger Tony Norfield fra ABN AMRO.
I markedet forlyder det, at der ligger salgsordrer fra
japanske eksportører omkring 108,50 hvilket er med til at
skabe en barriere for dollarens fremfærd.
@
I Europa lå de fleste valutakryds stabilt. Der skal
4,4660 svenske kroner til at købe en D-mark mod 4,4655 SEK
i går. Den italienske lire er stabil i 1023,60 mod D-mark,
mens den schweiziske franc handles i 0,8080 D-mark mod
0,8070 tirsdag. Den franske franc har dog set bevægelse og
handles i kurs 3,4250 franc per D-mark, og er således
svækket med godt en halv centimes siden tirsdag
eftermiddag.
DEM/DKK  USD/DKK FRF/DKK USD/JPY USD/DEM
Onsdag    11.00  3,8650   5,7180  1,1280  108,30  1,4790
Tirsdag   15.15  3,8640   5,7010  1,1285  107,80  1,4760
(/clm).
(c) Reuters Limited 1996.
