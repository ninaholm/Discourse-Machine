Valutareserven ventes faldet 4,2 mia kr i marts.

KØBENHAVN, 2 april (Reuter) - Den danske valutareserve eksklusive statens nettolåntagning ventes i marts at være faldet 4,2 mia. kr. til 91,5 mia. kr. Sådan lyder gennemsnitsprognosen fra fire danske økonomer før onsdagens offentliggørelse af valutastillingen for marts fra Nationalbanken kl. 16.00.
- Dette fald skyldes primært uro på de finansielle markeder den seneste måned, hvor udenlandske investorer forventes at have solgt ud af danske obligationer, skriver Sydbank i en kommentar til tallene.
Samtidig vurderer en anden økonom, at Nationalbanken kan have opkøbt danske kroner, da den danske valuta i midten af marts blev svækket over for den tyske mark.
I februar faldt valutareserven beskedne 0,6 mia. kr.
- Stig Ørskov Pedersen (+45) 33 96 96 59.
(c) Reuters Limited 1997.
