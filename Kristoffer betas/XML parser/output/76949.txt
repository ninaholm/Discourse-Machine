LÅN &amp; SPAR HAR ØGET PRODUKTIVITET MED PC - BLAD.

KØBENHAVN, 18 oktober (Reuter) - Den lille Lån &amp; Spar Bank har øget sin produktivitet med 25 pct. som følge af sin satsning på ny teknologi, fremgår det af en artikel i bladet ComputerWorld.
- Ifølge den adm. direktør i Lån &amp; Spar Bank, Peter Schou, har antallet af nye kunder i banken kunnet stige med 25 pct., uden at det har udløst en eneste ekstra ansættelse. De elektroniske salgskanaler har med andre ord skabt en produktivitetsforøgelse i banken i omegnen af 25 pct., hedder det i ComputerWorld.
I Lån &amp; Spar Bank er knap 10.000 kunder koblet op til banken via pc. Banken har tilbudt systemet i ca. to år, mens Den Danske Bank først tilbød homebanking til sine kunder i år, men har allerede 20.000 kunder tilmeldt ordningen.
- Udviklingen ser ikke ud til at ryste Peter Schou. 20.000 pc-kunder i Den Danske Bank skal ses i forhold til, hvor mange privatkunder, der i forvejen findes i banken, hedder det i artiklen. (/olm).
(c) Reuters Limited 1996.
