DDB TAGER SATAIR-DOM MED SINDSRO - K SØRENSEN.

KØBENHAVN, 21 januar (Reuter) - Ordførende direktør i landets største Bank, Den Danske Bank, tager den netop afsagte højesteretsdom i den såkaldte Satair-sag med sindsro. Dommen kan medføre, at der nu bliver anlagt en række erstatningssager mod banken for dens rolle i de såkaldte selskabstømmer-sager.
- Vi tager det med den sindsro, som god samvittighed giver. Vores hovedsynspunkt er, at vi har optrådt som betalingsformidlere. Vi er hverken købere eller sælgere, så det mener vi ikke, at vi kan blive dømt for, siger Knud Sørensen til Reuters Finans.
(c) Reuters Limited 1997.
