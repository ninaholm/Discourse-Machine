Futop-omsætning faldt 52 pct i juli - Garantifond.

KØBENHAVN, 4 august (Reuter) - Den daglige omsætning af optioner og futures på Garantifonden for Danske Optioner og Futures faldt i juli 52 pct i forhold juni til gennemsnitligt 1.829 kontrakter om dagen, oplyser Garantifonden mandag.
Den totale omsætning i juli blev 42.068 kontrakter mod 76.089 kontrakter i juni.
Interessen for de rentebaserede kontrakter faldt 78 pct. til gennemsnitligt 527 kontrakter om dagen.
Antallet af aktiebaserede kontrakter faldt med tre pct. til 28.061. Det svarer til et dagligt gennemsnit på 1.220 kontrakter, fremgår det af opgørelsen fra Garantifonden.
- Ole Mikkelsen (+45) 33 96 96 54.
(c) Reuters Limited 1997.
