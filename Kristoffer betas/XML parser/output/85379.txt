Aktieomsætning steg 54 pct i 1 hlv - VP-central.

KØBENHAVN, 3 juli (Reuter) - Omsætningen af aktier registreret i Værdipapircentralen (VP) steg i første halvår 1997 med 54 pct. på årsbasis, mens den tilsvarende stigning for obligationer udgjorde beskedne en pct., fremgår det af en opgørelse fra VP torsdag.
Aktieomsætningen var i første halvår 75 mia. kr. i nominel værdi, svarende til 620 mio. kr. pr. børsdag, mens obligationsomsætningen løb op i 10.558 mia. kr. i nominel værdi eller 87 mia. kr. pr. børsdag, fremgår det.
70 pct. af obligationsomsætningen og 16 pct. af aktieomsætningen var handel mellem værdipapirhandlere, mens den resterende del af omsætningen var mellem værdipapirhandlerne og deres kunder, skriver VP.
VP gør opmærksom på, at omsætningstallene er udtryk for den pålydende værdi af de beholdninger, der flyttet fra en konto til en anden i VP&apos; registreringssystem. Det drejer sig ikke alene om værdipapirer, der er handlet. En meget væsentlig del af omsætningen vedrører værdipapirer, der er flyttet i forbindelse med repobaserede lånearrangementer, m.v.
- Søren Linding Jakobsen (+45) 33 96 96 53.
(c) Reuters Limited 1997.
