FC KØBENHAVN OVERVEJER BØRSNOTERING - FCK.

KØBENHAVN, 26 september (Reuter) - Den professionelle fodboldklub, FC København, overvejer på sigt at blive børsnoteret, bekræfter næstformand i FC Købehavns bestyrelse, Ole Steen Hansen.
- Men det bliver ikke før om et år eller to. Klubben skal først fremvise nogle sportslige resultater og have et bedre økonomisk grundlag, siger Ole Steen Hansen til Reuters Finans.
I Berlingske Tidende onsdag siger Ole Steen Hansen, at en børsnotering er næste logiske mål for FC København.
Han bekræfter endvidere i avisen, at FC København og Lyngby har ført forhandlinger om en fusion. (/eep).
(c) Reuters Limited 1996.
