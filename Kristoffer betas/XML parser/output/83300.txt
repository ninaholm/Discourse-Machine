Jytte Hilden tilfreds med teleforlig.

KØBENHAVN, 2 maj (Reuter) - Forskningsminister Jytte Hilden er tilfreds med det teleforlig, som seks partier på Christiansborg afslttede fredag morgen.
- Vi har afsluttet trin 2b i teleliberaliseringen, og vi havde en meget god og konstruktiv debat, siger hun fredag til Reuters Finans.
Fra sin mobiltelefon ved et arrangement ude i byen kan Jytte Hilden ikke umiddelbart svare på den kritik af lov-udkastet, som Venstre teleordfører, Jens Løgstrup Madsen, udtrykte fredag morgen.
Hun henviser i stedet til embedsmændene i Forskningsministeriet, som fredag ikke er i stand til at redegøre for det indgåede forlig.
Jens Løgstrup Madsen har kritiseret regeringen for at have fjernet muligheden for, at almindelige fastnet-telefonabonnenter kan ringe til en mobiltelefon-ejer i vedkommendes hjem til normal fastnet-takst.
Jytte Hilden understreger, at alle partierne bag teleforliget var enige om det udkast, som blev vedtaget fredag.
- Det er ikke kun Venstre, som har måttet acceptere forslaget fra regeringen. Regeringen har også bøjet af på nogle punkter overfor Venstre, siger hun.
Det udkast, som blev vedtaget fredag, skal efter planen fremsættes som lovforslag efter det ugentlige ministermøde på tirsdag, siger Hilden.
- Morten Bonde Pedersen (+45) 33 96 96 51.
(c) Reuters Limited 1997.
