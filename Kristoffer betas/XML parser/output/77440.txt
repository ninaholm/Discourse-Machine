GODT RESULTAT AF FÆRØSK LOPRA-BORING - DONG.

KØBENHAVN, 12 november (Reuter) - Dansk Olie og Naturgas (DONG) har fået et godt resultat ud af den prøveboring - den såkaldte Lopra-boring - der gennem de seneste fem måneder har været foretaget på Færøerne, oplyser DONG i en pressemeddelelse.
- Formålet med boring var at indsamle ny viden om den færøske undergrund som forberedelse til den første udbudsrunde til efterforskning efter olie og naturgas ved Færøerne. Denne udbudsrunde ventes at blive indledt næste år, oplyser DONG.
Boringen fandt sted på den sydligste ø Suderoy og den sluttede i 3.560 meter dybde.
DONG har stået som operatør for projektet, som i alt 19 internationale selskaber har deltaget, heriblandt Amareda Hess, Norsk Hydro, Statoil, Mobil, Esso, Shell og BP.
Boringen har kostet ca. 45 mio. kr. (/uha).
(c) Reuters Limited 1996.
