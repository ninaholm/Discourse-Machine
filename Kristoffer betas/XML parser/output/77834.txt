AKTIEMARKED VENTES AT SÆTTE NY REKORD TIRSDAG.

KØBENHAVN, 26 november (Reuter) - Der er gode muligheder for, at aktiemarkedet vil fortsætte yderligere op i dag og dermed sætte ny rekord, vurderer en handler. Det begrunder han først og fremmest med, at USA atter stod til plusser mandag aften.
Mandag steg KFX-indekset 1,15 point til 130,19, mens KFX januar futuren fulgte med op til 130,00, en stigning på 1,30 point.
- Vi vil sandsynligvis få et højere marked båret af det fortsat pæne udvikling på det amerikanske marked, siger dealeren.
(c) Reuters Limited 1996.
