DANMARK BETALTE 6,4 MIA I RENTE, UDBYTTE MV I DEC.

KØBENHAVN, 22 januar (Reuter) - Betalingsbalancens løbende poster eksklusive vare-og tjenestebalancen samt søtransport viste i december 1996 et minus på netto 6,4 mia. kr. mod minus 5,3 mia. kr. i december 1995, oplyser Nationalbanken i Finansiel Månedsstatistik for december.
Renteposten viser et minus på 4,2 mia. kr., mens der er en nettoindtægt fra udbytter på 0,2 mia. kr.
Bidraget til EU blev i december på netto 0,6 mia. kr., mens posten rejser viser et underskud på 0,3 mia. kr. De ensidige overførsler på betalingsbalancens løbende poster viste et samlet minus på 1,5 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden januar-december 1996 vist et underskud på 41,6 mia. kr. ifølge Nationalbankens opgørelse mod minus 37,9 mia. kr. i den foregående årsperiode. (/pbt).
(c) Reuters Limited 1997.
