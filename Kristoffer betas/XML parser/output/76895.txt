ØGET INDTJENING FOR DANSKE REDERIER I 1995 - DS.

KØBENHAVN, 16 oktober (Reuter) - Rederiernes bruttoindtjening var i 1995 på 5,7 mia. kr. Det er 1,0 mia. kr., eller 21 pct. mere end i 1994, oplyser Danmarks Statistik onsdag.
De samlede indtægter ved rederivirksomhed i 1995 er 0,4 mia. kr. svarende til en pct. mindre end i 1994. Der har været et fald i fragtindtægterne på 0,9 mia. kr., eller 3 pct., som i nogen grad er opvejet af øget indtægter ved timesharter og offshoreaktiviteter. Faldet i fragtindtægterne skyldes overvejende dollarkurs. For 1995 var dollarkursen gennemsnitligt 12 pct. lavere end i 1994.
Når fragtindtægterne alligevel kun er reduceret med tre pct. er årsagen, at de danske rederier har øget deres bruttotonnage, så de ultimo 1995 rådede over 9,4 mio. BT mod 8,2 mio. BT året før, fremgår det af opgørelsen fra Danmarks Statistik.
(c) Reuters Limited 1996.
