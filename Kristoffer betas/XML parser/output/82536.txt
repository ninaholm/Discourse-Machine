Novo Nordisk angriber apotekermonopol - BN.

KØBENHAVN, 11 april (Reuter) - Novo Nordisk kræver, at det bliver apotekerne og grossisterne, der skal betale næste gang, regeringen vil opnå besparelser på de offentlige udgifter til medicin, skriver Børsens Nyhedsmagasin, BN.
- Målet er fuldt nu. Vi har ikke haft mulighed for at hæve priserne de sidste fem-seks år, derfor er vi nødt til at sende regningen videre. Vi kan ikke presses mere,&quot; siger Kjeld Birch, adm. direktør for Novo Nordisk Farmaka Danmark til BN.
Novos krav kommer kort efter, at virksomheden måtte accetere et prisstop som led i regeringens indgreb mod de stigende udgifter til medicin.
I forvejen har Konkurrencerådet længe anbefalet en liberalisering af apotekersektoren, som i årtier har haft en omdiskuteret monopolstilleng på medicinområdet. Kjeld Birch lægger ikke skjul på, at det kan gå ud over sikkerheden, når medicinen skal frem til borgerne.
- Morten Bonde Pedersen (+45) 33 96 96 51.
(c) Reuters Limited 1997.
