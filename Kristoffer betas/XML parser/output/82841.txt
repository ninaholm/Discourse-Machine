Jelved støtter ikke Ass-Soc i kritik af tilsyn.

KØBENHAVN, 21 april (Reuter) - Økonomiminister Marianne Jelved afviser forsikringsselskabernes kritik af en en ny praksis, som Finanstilsynet har indført på forsikringsområdet. Det fremgik af en tale, som ministeren holdt på Assurandør-Societetet årsmøde mandag.
- Jeg må generelt sige, at Finanstilsynet uanset branchens indvendinger har min opbakning til sin tilsynsindsats på dette område, sagde Marianne Jelved på møde.
Uenigheden drejer sig om forsikringsselskabernes værdiansættelse af ejendomme.
- Hvis Finanstilsynet får ret i sin fortolkning af reglerne, vil det for eksempel føre til, at forsikrings-og pensionsselskaberne næppe fremover vil kunne investere i nybyggeri, sagde formanden for Assurandør-Societetet, Bent Knie-Andersen, i sin tale.
Marianne Jelved påpegede, at værdiansættelsen af forsikringsselskabernes ejendomme er et vigtigt område, der har betydning for selskabernes resultater og solvens.
- Det er derfor berettiget, at Finanstilsynet anvender ressourcer på dette område, sagde Marianne Jelved.
(c) Reuters Limited 1997.
