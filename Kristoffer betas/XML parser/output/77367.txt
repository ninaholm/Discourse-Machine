Valuta - USD fortsætter nedtur over for yen.

KØBENHAVN, 7 november (Reuter) - Den amerikanske
dollar fortsætter sin nedtur over for den japanske yen.
Det er officielle japanske udtalelser, der peger i retning
af USA og Japan måske ikke længere vil arbejde for en
svagere yen, der har sat gang i dollar-faldet. Over for
yenen er USD nu nede i 111,60 efter at have været i
underkanten af 114 onsdag eftermiddag.
Over for D-marken er nedturen stoppet. USD/DEM er
fortsat omkring 150,80. Nyheden om 41.000 nye arbejdsløse
i Tyskland i oktober, har yderligere dæmpet snakken om
renteforhøjelser i Tyskland, hedder det i markedet.
Den svenske krone er marginalt svagere over for
D-marken fra torsdag middag. Kursen er 4,3780 mod 4,3750.
Også over for den danske krone kravler D-marken opad.
Således er kursen torsdag eftermiddag omkring 3,8450.
DEM/DKK  USD/DKK FRF/DKK USD/JPY USD/DEM
Torsdag   15.55  3,8445   5,7980  1,1370  111,70  1,5085
Torsdag   13.05  3,8437   5,7950  1,1360  111,95  1,5075
(/pbt).
(c) Reuters Limited 1996.
