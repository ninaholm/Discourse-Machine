Positive takter på aktiemarked ventes fortsætte.

KØBENHAVN, 3 juli (Reuter) - De danske aktier ventes at fortsætte opad efter tre dage i rap med stigninger. I USA steg Dow Jones Industrial indekset onsdag 73 point til 7.795, og den amerikanske dollar ligger torsdag morgen på den høje side af 1,75 D-mark. Begge dele er faktorer, der taler for et godt dansk marked.
- Det ser ganske fornuftigt ud fra morgenstunden. Vi forventer en stigning i samme størrelsesorden som onsdag, siger en aktiehandler torsdag morgen.
Onsdag steg KFX-indekset en halv pct. til rekordniveauet 175,58.
(c) Reuters Limited 1997.
