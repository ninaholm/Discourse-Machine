Polsk Carlsberg-bryggeri solgte mere i jan-jul.

WARSAW, 19 august (Reuter) - Det polske bryggeri, Okocim, som Carlsberg ejer 31,8 pct. af, solgte i årets første syv måneder knap 44 pct. mere end i den tilsvarende periode året før. Det oplyser den polske bryggerigruppe tirsdag.
Okocim solgte i perioden januar-juli for 197,06 mio. zloty mod 136,92 mio. zloty i samme periode året før. Den primære indtægt kunne dog ikke helt følge med fremgangen i omsætningen, og selskabet måtte indkassere et fald i den primære indtjening på 34 pct. til 20,42 mio. zloty.
Resultatet før skat blev på 27,92 mio. zloty mod 33,90 mio. zloty i 1996.
I juli solgte bryggeriet for 39,65 mio. zloty mod 28,72 mio. zloty i samme måned året før.
Okocim har i juni startet en lokal produktion af Carlsberg-øl i Polen. Bryggeriet har indtil juni stået for både import og salg af både Carlsberg-og Tuborg-øl. Bryggeriet importerer stadigvæk Tuborg-øl.
Okocim er Polens femte største bryggeriegruppe med tre bryggerier med en samlet kapacitet på 1,6 mio. hl. Okocims markedsandel på det polske marked er på ca. otte pct.
Carlsberg ejer 31,8 pct. af aktiekapitalen af det polske bryggeri, mens Investeringsfonden for Østlandene ejer mellem fem og seks pct. af aktiekapitalen.
Det har fonden tidligere oplyst til Reuters Finans.
(1 zloty = 1,9973 kr.)
- Jørn Nurkka (+45) 33 96 96 55.
(c) Reuters Limited 1997.
