Forespørgselsdebat om rentefradrag - Frp.

KØBENHAVN, 18 april (Reuter) - Fremskridtspartiet vil rejse en forespørgselsdebat i Folketinget om finansminister Mogens Lykketofts forslag om at sænke rentefradraget for boligejere, skriver partiets politiske leder, Kirsten Jacobsen, i en pressemeddelelse fredag.
- Finansministeren har trukket endnu en af sine socialistiske planer frem fra sit rædselskabinet. Denne gang handler det om at udhule rentefradragsretten yderligere. Det betyder, at boligejerne ikke kan sove roligt om natten, skriver Kirsten Jacobsen.
Hun tilføjer, at Fremskridtspartiet nu rejser en forespørgselsdebat i Folketinget.
- Vi vil med næb og kløer bekæmpe forslaget, skriver Kirsten Jacobsen.
Partiet Venstre har allerede bebudet et samråd med finansministeren i Folketingets politisk-økonomiske udvalg.
- Morten Bonde Pedersen (+45) 33 96 96 51.
(c) Reuters Limited 1997.
