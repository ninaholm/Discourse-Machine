PENSIONSSELSKABER KAN IKKE HOLDE RENTELØFTER - ØU.

KØBENHAVN, 3 marts (Reuter) - De danske forsikrings-og pensionsselskaber har meget vanskeligt ved at forudse, hvor godt de kan forrente kundernes opsparing - blot få år frem i tiden, fremgår det af Økonomisk Ugebrev (ØU).
- Konsekvensen er, at pensionskunderne stilles urealistiske forventninger i udsigt til væksten i deres opsparinger, som kan give tilsvarende urealistiske forestillinger om den fremtidige levefod, skriver ØU.
Ugebrevet har for perioden 1991-1995 sammenholdt pensionsselskabernes prognose med de faktiske rentetilskrivninger.
Konklusionen er, at der er betragtelig forskel på selskabernes løfte/forudsigelser og den rente, som opsparerne er endt med at få. Og difference har på intet tidspunkt været i kundens favør, hedder det videre.
- Jørn Nurkka (+45) 33 96 96 55.
(c) Reuters Limited 1997.
