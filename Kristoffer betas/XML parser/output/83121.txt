NKT fastholder forventning til 97 og 98 - formand.

KØBENHAVN, 29 april (Reuter) - Industrikoncernen NKT-Holding fastholdt på mandagens generalforsamling forventningerne til regnskabsåret 1997 og 1998. Det sagde selskabets bestyrelsesformand, Christian Kjær, til de fremmødte aktionærer.
- I 1997 ventes et resultat på niveau med 1996, altså i størrelsesordenen 180-200 mio. kr. og i 1998 et resultat på 300 mio. kr. - dog afhængig af timingen af ordrer til vores nye fabrik i Kalundborg og en succerig turnaround af Nilfisk, sagde bestyrelsesformanden.
I regnskabsåret 1996 kom koncernen ud med et resultat før skat på 203 mio. kr., hvoraf NKTs andel blev på 187 mio. kr., fremgår det af beretningen fra generalforsamlingen.
Bestyrelsesformanden tilføjede, at indtjeningen i NKT Cable i 1997 ville blive lavere end i 1996.
- ...fordi virksomheden i 1997 ikke får indtægter fra eksempelvis NorNed kapelprojektet, men bliver belastet af forrentning og afskrivning på de betydelige investeringer, der allerede er foretaget i fabrikken i Kalundborg, sagde Christian Kjær.
- Jørn Nurkka (+45) 33 96 96 55.
(c) Reuters Limited 1997.
