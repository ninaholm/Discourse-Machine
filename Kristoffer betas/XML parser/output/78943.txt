BLÜCHER METAL VIL OVERTAGE TYSK SELSKAB.

KØBENHAVN, 10 januar (Reuter) - Blücher Metal forhandler om at overtage det tyske selskab, Wilhelm Hafner GmbH (HTK), meddeler Blücher Metal i en pressemeddelelse fredag eftermiddag.
- Det planlagte køb er et led i Blüchers langsigtede strategi om at opnå en betydende markedsposition på det tyske marked, hvor Blücher i forvejen er repræsenteret med eget datterselskab, skriver Blücher i meddelelsen.
Foreløbigt har parterne forhandlet sig til enighed om, at en eventuel overtagelse skal ske 1. april. Overtagelsen er gjort betinget af en tilfredsstillende due dilligence.
HKTs årlige omsætning er på ca. 30 mio. kr. og virksomheden er beliggende i Reichenau i Sydtyskland.
- Produktprogrammet passer ind i Blüchers eget inden for render og industri-afløb i rustfrit stål, skriver Blücher i sin meddelelse. (/mbp).
(c) Reuters Limited 1997.
