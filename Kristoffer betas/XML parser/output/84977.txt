Ændrede tv-programmer løftede Micro Matic-salg.

KØBENHAVN, 20 juni (Reuter) - Et ændret skandinavisk program-udbud var en hovedårsagerne til, at Micro Matic-koncernen øgede sin omsætning i regnskabsåret 1996/97, fremgår det af selskabets årsregnskabsmeddelelse fredag.
Regnskabet viste et resultat før skat på 233 mio. kr. i 1996/97 mod 203 mio. kr. i 1995/96.
Koncern-omsætningen blev i 1996/97 på 1.818 mio. kr. - ni pct. mere end i regnskabsåret før, da omsætningen blev på 1.669 mio. kr. Væksten lå især i regnskabsårets første halvdel, fremgår det.
- Den forholdsvis store nettoomsætning i 1. halvår 1996/97 var blandt andet forårsaget af det tidligere meddelte ekstraordinært store salg af paraboludstyr i forbindelse med de ændrede skandinaviske programmuligheder, samt en langt større og fremmet investeringslyst blandt store amerikanske bryggerier, skriver Micro Matic.
Koncernen er organiseret med et holdingsselskab, der ejer bla. antenne-og parabolfabrikken Triax, der producerer bryggeriudstyr og Scandi-Brew, der producerer bryggeriudtsyr.
Triax tegnede sig i 1996/97 for en omsætning på 545,6 mio. kr. og et resultat før skat på 58,2 mio., mens Scandi-Brew omsatte for 68,0 mio. kr., og gav et overskud før skat på 6,3 mio. kr.
I 1997/98 forventer Micro Matic et resultat før skat på niveau med resultatet i 1996/97, fremgår det.
- Morten Bonde Pedersen (+45) 33 96 96 51.
(c) Reuters Limited 1997.
