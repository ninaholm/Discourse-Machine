Kbh Luft kan få SAS&apos; Malmö-trafik fra 2000 - avis.

KØBENHAVN, 9 juli (Reuter) - SAS overvejer at flytte sin trafik til og fra Malmös lufthavn, Sturup, til Københavns Lufthavn, når Øresundsbroen åbner i år 2000, skriver Sydsvenska Dagbladet onsdag.
SAS&apos; ledelse med Jan Stenberg i spidsen diskuterer i øjeblikket muligheden for at flytte Sturup-trafikken til København, og Jan Stenberg siger til den sydsvenske avis, at der kan ligge en pointe i en sådan omlægning.
SAS flyver 17 daglige ture mellem København og Stockholm og 15 daglige ture mellem Malmö og Stockholm.
Beslutningen ventes ikke endeligt taget før foråret 1999, eller et til halvandet år før broen står klar, skriver avisen.
- Søren Linding Jakobsen (+45) 33 96 96 53.
(c) Reuters Limited 1997.
