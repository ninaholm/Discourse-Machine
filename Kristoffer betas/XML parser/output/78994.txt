Valuta - DEM styrkes i europæiske valutamarked.

KØBENHAVN, 14 januar (Reuter) - D-marken har indhentet
lidt af det tab valutaen fik mandag, og i den europæiske
formiddagshandel tirsdag har diverse valutakryds forbedret
sig i D-markens favør.
Det har også sat sig spor i de nordiske landes
valutaer, der ellers er steget meget gennem den seneste
tid.
Norske kroner er skubbet tilbage til 4,0125 fra 4,0030
sent mandag. Den svenske og den danske krone krone er
samtidig presset tilbage til kurs 4,3730 SEK og 3,8100 DKK
fra 3,3660 SEK og 3,8070 DKK.
- Det er forventningen, at der kun er tale om en
korrektion for D-marken, vurderer en valutahandler.
Der har kun været få nyheder, der har kunne begrunde
den tyske valuta&apos;s bevægelser tirsdag formiddag, og
generelt afventer mange på markedet offentliggørelsen af
amerikanske nøgletal senere på dagen, lyder kommentaren.
Kl. 14.30 sendes forbrugerpriser for december ud til
markedet, og der ventes en stigning på 3,3 pct. Udeholdes
prisstigningerne på fødevarer og energi bliver stigningen
i forbrugerpriserne på 0,2 pct., vurderer markedet.
På samme tidspunkt kommer et par mindre væsentlige
nøgletal for detailsalg og bilsalg i december fra USA.
DEM/DKK  USD/DKK FRF/DKK USD/JPY USD/DEM
Tirsdag   11.28  3,8100   6,0550  1,1285  116,35  1,5895
Mandag    14.40  3,8070   6,0435  1,1280  116,30  1,5885
(/klp).
(c) Reuters Limited 1997.
