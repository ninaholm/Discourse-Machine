Aktier ventes at holde niveau i roligt marked.

KØBENHAVN, 30 april (Reuter) - De danske aktier bliver liggende på niveau torsdag, efter at KFX-indekset onsdag faldt med 1,32 point til 154,77, vurderer en handler.
Han venter en ringe omsætning, fordi markederne i de fleste europæiske lande er lukket 1. maj.
- Jeg tror ikke, der vil ske det helt store i morgen, siger handleren, som også bemærker, at det amerikanske Dow Jones-indeks kun har reageret svagt på onsdagens BNP-tal fra USA. Ved. 16.10-tiden, godt en halv time efter at det amerikanske marked åbnede, var Dow Jones-indekset faldet med beskedne 14,45 point til 6948,19.
(c) Reuters Limited 1997.
