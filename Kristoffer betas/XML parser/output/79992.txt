VINDMØLLEEKSPORT TIL INDIEN ER GÅET I STÅ - ØU.

KØBENHAVN, 10 februar (Reuter) - Eksporten af danske vindmøller til Indien, der tidligere var et rent slaraffenland for vindmølleproducenterne, er gået helt i stå, skriver Økonomisk Ugebrev (ØU) mandag.
- Ifølge den nyeste statistik fra brancheforeningen Vindmølleindustrien blev der ikke solgt en eneste dansk vindmølle til Indien i fjerde kvartal af 1996, skriver ØU.
Vindmølleindustrien solgt kun 25 møller til Indien i 1996, og dermed er Indien røget ud af top-10 listen over de vigtigste eksportmarkeder. I 1995 var Indien det næststørste marked med 28 pct. af den samlede produktion.
På trods af det svage indiske marked var salget af danske vindmøller i 1996 på rekordniveau.
I alt nåede salget op på 726 megawatt, og omsætningen i branchen steg med knap 10 pct. til 4,1 mia. kr., fremgår det af tal fra brancheforeningen.
- Ole Mikkelsen (+45) 33 96 96 54.
(c) Reuters Limited 1997.
