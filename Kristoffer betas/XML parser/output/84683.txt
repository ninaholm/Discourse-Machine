Fælles handelssystem klar om 1-2 år - KF.

KØBENHAVN, 12 juni (Reuter) - Københavns Fondsbørs (KF) og Stockholms Fondsbörs (SF) forventer at være klar med et fælles handelssystem på aktiemarkedet om et til to år. Det oplyste adm. direktør Lars Johansen, KF, på et pressemøde i København torsdag.
- Systemet ventes i gang næste sommer, hvis SAX 1 vælges som handelssystem, mens der vil gå lidt længere tid, hvis SAX 2000 vælges, sagde han.
SAX 1 er det handelssystem, som benyttes på SF i øjeblikket, mens SAX 2000 er under udvikling i Stockholm.
(c) Reuters Limited 1997.
