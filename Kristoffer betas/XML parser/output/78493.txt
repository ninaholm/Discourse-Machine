BRFKREDIT LANCERER 4 PCT OBLIGATION.

KØBENHAVN, 20 december (Reuter) - BRFkredit åbner fredag en fire pct. obligation, der skal anvendes til finansiering af 10-årige annuitetslån. Det fremgår af en fondsbørsmeddelelse fredag.
- BRFkredit påbegynder tilbudsgivning baseret på den nye obligation mandag den 23. december 1996, skriver realkreditinstituttet.
BRFkredit forventer, at den lave kurs på obligationerne vil gøre dem attraktive for private investorer, der ikke beskattes af kursgevinster.
Mindsterenten, der bestemmer, hvornår kursgevinster er skattefrie for private investorer, blev ekstraordinært sat ned i slutningen af oktober til fire pct. fra seks pct. Ved den ordinære fastsættelse af mindsterenten for første halvår 1997 blev mindsterenten fastholdt på fire pct. (/slj).
(c) Reuters Limited 1996.
