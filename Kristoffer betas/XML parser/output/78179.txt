S&amp;P VENTER GRADVIS LIBERALISERING AF DANSK EL.

KØBENHAVN, 10 december (Reuter) - Den danske energisektor vil blive udsat for en gradvis liberalisering i de kommende år, forudser det amerikanske kreditvurderingsinstitut, Standard &amp; Poor&apos;s (S&amp;P), i en gennemgang af sektoren.
- Selv om det fortsat er usikkert, hvordan det danske elektricitets-og naturgasmarked vil blive reguleret i fremtiden, så tyder udviklingen klart på en gradvis åbning af markedet, hedder det i analysen.
Det vil give nye muligheder for de eksisterende selskaber, men det vil på samme tid føre til øget pres på de nuværende selskabers effektivitet.
For at opnå fuld konkurrence, skal driften af ledningsnettet ifølge Standard &amp; Poor&apos;s fjernes fra el-producenterne på samme måde, som det er sket i Storbritannien, Norge og Sverige.
- Selv om Standard &amp; Poor&apos;s tror på, at det måske vil ske i Danmark, vil en så radikal ændring af strukturen i energi-sektoren tage nogle år at indarbejde, hedder det i analysen.
Et konkurrencepræget el-marked i Danmark vil kræve, at både elværkerne og distributionsselskaberne etablerer mere effektive kommandoveje og øger fleksibiliteten, så der kan reageres hurtigt, når der sker ændringer i markedet, mener analytikerne fra Standard &amp; Poor&apos;s.
- Set over en længere periode må det derfor forventes, at det nuværende system med kundeeje vil blive afviklet, og det kan føre til mindre pres på sektorens kreditværdighed, konkluderer Standard &amp; Poor&apos;s. (/olm).
(c) Reuters Limited 1996.
