NY REGERING DE GODE RESULTATERS REGERING - JELVED.

KØBENHAVN, 30 december (Reuter) - Den nye regering, der blev præsenteret mandag, er et godt hold, som vil bringe flere gode resultater. Det sagde økonomiminister Marianne Jelved på pressemødet i forbindelse med ministerrokaden, nødvendiggjort af CDs farvel til regeringen.
- Vi er klar til at tage nye udfordringer op og bringe flere gode resultater, sagde Marianne Jelved, der kaldte regeringen for &quot;de gode resultaters regering&quot;.
De radikale har tilmed fået en minister mere i regeringen, da Ebbe Lundgaard er blevet kulturminister.
(c) Reuters Limited 1996.
