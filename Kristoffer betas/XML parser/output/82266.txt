Britannia Invest ser frem til markant bedre 1997.

KØBENHAVN, 3 april (Reuter) - Ejendomsselskabet Britannia Invest ser frem til at få et markant bedre resultat i regnskabsåret 1997 end i 1996, hvor det blev til et resultat før skat på 5,0 mio. kr. Det fremgår af årsregnskabet, der blev offentliggjort torsdag.
- Koncernen forventer efter kapitaludvidelsen og de gennemførte ejendomserhvervelser et markant bedre resultat i 1997, skriver ledelsen i regnskabet.
Bestyrelsen i selskabet betegner 1996-overskuddet som tilfredsstillende. Resultatet er også væsentligt bedre end i 1995, hvor det var 1,9 mio. kr.
(c) Reuters Limited 1997.
