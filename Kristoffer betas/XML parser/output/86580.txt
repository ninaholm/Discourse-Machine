CMO DK vil gennemføre CMO-udstedelse.

KØBENHAVN, 13 august (Reuter) - Collateralized Mortgage Obligations (CMO) Denmark vil gennemgøre endnu en CMO-udstedelse den 21. august i år. Det blev onsdag besluttet på en ekstraordinær generalforsamling.
Endvidere besluttede generalforsamlingen at udvide aktiekapitalen med 1.000 stk. aktier a nominelt 1.000 kr. til kurs 600.
- Den samlede kapitalforhøjelse på seks mio. kr., der er kontant indbetalt af eneaktionæren CMO Denmark Holding, sker for at styrke selskabets kapitalgrundlag som følge af udvidelsen af aktiviteten, skriver CMO Denmark.
Selskabet fik i første halvår et overskud før skat på 0,7 mio. kr. I hele 1997 ventes et positivt resultat, på et højere niveau end i 1996, hvor selskabet var uden aktivitet.
Totalt havde CMO Denmark ved udgangen af første halvår 1997 udstedte obligationer for knap 1,5 mia. kr.
CMO&apos;er er obligationer udstedt på baggrund af en portefølje af realkreditobligationer således, at realkreditobligationernes egenskaber indenfor kreditrisiko, renterisiko, konverteringsrisiko og løbetid omfordeles på de forskellige CMO&apos;er, så de tilpasses investorernes behov.
- Eva Elgaard Pedersen (+45) 33 96 96 57.
(c) Reuters Limited 1997.
