MOODY&apos;S-RATING STØTTER JYSKE BANKS AKTIE - ADM DIR.

KØBENHAVN, 4 februar (Reuter) - En opgradering af ratingen af Jyske Bank, som det amerikanske kreditvurderingsinstitut, Moody&apos;s, nu overvejer, bør støtte aktiekursen, mener Jyske Banks adm. direktør Kaj Steenkjær.
- Det er en kendsgerning, at når man taler store udenlandske investorer, betyder en god rating rigtigt meget, så det burde på sin vis kunne støtte aktiekursen, siger Kaj Steenkjær.
Moody&apos;s oplyste tirsdag, at det overvejer at hæve ratingen fra det nuværende A3-Prime-2 deposit rating og karakteren C, som instituttet har givet Jyske Bank for sin finansielle styrke.
(c) Reuters Limited 1997.
