Borgerlige indbydes til FL98-forhandlinger - Nyrup.

KØBENHAVN, 6 maj (Reuter) - Selv om regeringen valgte at indgå forlig med SF og Enhedslisten mandag om et mindre økonomisk indgreb, er de borgerlige ikke udelukket fra forhandlingerne om næste års finanslov. Det sagde Poul Nyrup Rasmussen efter det ugentlige ministermøde tirsdag.
- Forliget med SF og Enhedslisten betyder ikke, at Venstre og de Konservative ikke bliver indbudt til finanslovforhandlingerne, sagde Poul Nyrup Rasmussen.
Direkte spurgt svarede han, at CD bliver det første parti, der indbydes til forhandlingerne.
(c) Reuters Limited 1997.
