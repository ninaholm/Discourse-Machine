ENHEDSLISTEN VINDER PÅ FL97-AFTALE - BT-MÅLING.

KØBENHAVN, 20 december (Reuter) - Enhedslisten har vundet på sin forhandlervilje i forbindelse med finansloven for næste år, konkluderes det i B.T. fredag på baggrund af en frisk meningsmåling fra GfK-Observa.
Således er tilslutningen til Enhedslisten i december oppe på 3,7 pct. mod 3,0 pct. i november.
Derimod har SF ikke draget den samme fordel, idet vælgertilslutningen er sunket til 7,9 pct. fra 8,7 pct. i samme periode. Finanslovssamarbejdet med venstrefløjen har dog ikke påvirket Socialdemokratiet, der fastholder november måneds tilslutning.
(c) Reuters Limited 1996.
