Aktieomsætning på KF steg 50 pct i 1 kvartal 97.

KØBENHAVN, 6 maj (Reuter) - Aktieomsætningen på Københavns Fondsbørs steg i første kvartal 1997 50,4 pct. i forhold til fjerde kvartal 1996. Den totale omsætning i årets første kvartal på Fondsbørsen var ca. 11,5 mia. ECU. Det fremgår tirsdag af kvartalsstatistikken fra de nordiske børser.
I Stockholm, nordens største aktiemarked, steg omsætningen i første kvartal 17,5 pct. i forhold til fjerde kvartal 1996 til i alt 36,5 mia. ECU. I Finland og Norge steg omsætningen hhv. 38,6 pct. til 7,6 mia. ECU og 31,0 pct. til 10,8 mia. ECU.
På Københavns Fondsbørs var Novo Nordisk&apos;s aktie den mest omsatte i årets første tre måneder. Derefter fulgte Tele Danmark, Den Danske Bank, Unidanmark og Sophus Berendsen.
- Per Bech Thomsen (+45) 33 96 96 56.
(c) Reuters Limited 1997.
