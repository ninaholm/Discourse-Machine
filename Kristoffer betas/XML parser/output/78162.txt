KFX-INDEKS SES HOLDE NIVEAU OMKRING 131,50.

KØBENHAVN, 10 december (Reuter) - Aktiemarkederne er steget over hele linien i Europa, og det danske KFX-indeks er på 131,46 mod 130,88 fra dagens start.
- KFX vil holde sig omkring 131,50 frem til afslutningen på tirsdagen, vurderer aktiehandleren.
Der er plusser til næsten alle aktierne i dag, men der ligger ikke den store omsætning bag, og det er meget småt med selskabsspecifikke begivenheder.
- Det er den positive stemning i det amerikanske aktiemarked, der har været drivkraften, fortæller en aktiedealer.
(c) Reuters Limited 1996.
