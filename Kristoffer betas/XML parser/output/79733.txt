ISS OVERTAGER 49 PCT AF SVENSK SERVICESELSKAB - ISS.

KØBENHAVN, 3 februar (Reuter) - ISS i Sverige har netop indgået samarbejde med det svenske hjemmeserviceselskab, Hemfrid AB, og overtaget 49 pct. af aktierne i det stærkt ekspanderende og nytænkende hjemmeservice-selskab, skriver ISS i en pressemeddelelse.
- Hemfrid-ideen går i enkelthed ud på, at arbejdsgiveren tegner en rammeaftale for sine ansatte med Hemfrid. De ansatte abonnerer herefter en måned forud på de forskellige serviceydelser, der kan vælges imellem blandt Hemfrids tilbud, skriver ISS i meddelelsen.
Hemfrid betyder husfred på dansk, oplyses det.
(c) Reuters Limited 1997.
