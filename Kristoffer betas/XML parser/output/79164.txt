Valuta - Profittagning i USD hjælper DEM i Europa.

KØBENHAVN, 20 januar (Reuter) - Profittagning har
holdt igen på den amerikanske valuta mandag eftermiddag,
men kursniveauet er stadigt rekordstærkt.
- Profittagningen satte ind ved kurs 1,6315 D-mark,
men dollaren har stadig overordnet retning mod højere
kurser, og købsinteressen er stadig stor selv om der tages
profit hjem, siger en valutadealer.
Profittagningen i dollaren sent mandag har givet den
tyske D-mark lidt luft i de europæiske kryds, hvor den
tyske valuta var under stort pres tidligere i dag.
Især den norske krone og den italienske lire gik pænt
frem over for D-marken tidligere i dag, men den tyske
valuta er kommet pænt igen sent mandag.
D-marken er styrket til 3,9435 norske kroner fra
3,8955 i formiddags, og mod italienske lire er niveauet
969,40. ITL har gennem dagen befundet sig mellem kurs
966,45 og 971,00 per D-mark.
Den danske krone er også sat lidt tilbage fra i
formiddags. Kursen er igen kravlet tilbage over 3,81 mod
D-marken.
DEM/DKK  USD/DKK FRF/DKK USD/JPY USD/DEM
Mandag    15.22  3,8110   6,1880  1,1300  117,80  1,6240
Mandag    11.45  3,8095   6,1950  1,1295  117,90  1,6255
(/klp).
(c) Reuters Limited 1997.
