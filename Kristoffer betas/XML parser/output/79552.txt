KFX-INDEKSET LIDT NED - FOKUS PÅ SOPHUS B OG B&amp;O.

KØBENHAVN, 29 januar (Reuter) - Som ventet blev onsdagens udvikling på det danske aktiemarked en blandet affære med fokus på enkeltpapirer.
- Sophus Berendsen tiltrak sig opmærksomhed på baggrund af spekulationerne om en opsplitning af selskabet. Samtidig formåede Bang &amp; Olufsen at overraske positivt med et godt regnskab. Onsdagens udvikling kan meget vel blive kendetegnende for den næste tid, hvor det bliver regnskaberne og enkelthistorierne, der vil styre markedets fokus efter de pæne kursstigninger i januar, vurderede en børsmægler over for Reuters Finans.
(c) Reuters Limited 1997.
