Jelved kritiserer EU&apos;s udvidelsesforhandlinger.

KØBENHAVN, 4 juli (Reuter) - Økonomiminister Marianne Jelved kritiserer overvejelser i såvel EU-Kommissionen som i det luxemborugske formandsskab om, at EU kun skal forhandle med fem østlande om optagelse i EU. Det er i modstrid med beslutningen på Madrid-topmødet i december, fremhæver hun fredag efter et møde i Folketingets Europaudvalg.
- Jeg forstår slet ikke, hvordan sådanne overvejelser kan foregå i Kommissionen, for det er klart regeringschefernes område, siger hun.
Marianne Jelved nævner erklæringen fra Madrid, hvori der står, at &quot;ansøgerlandene starter på lige fod&quot;. Det vil den danske regering holde de andre lande fast på.
- Alle ansøgerlande skal vurderes pålle bliver EU-deltagere på samme tid, tilføjer økonomiministeren.
Radioavisen nævnte i sin udsendelse kl. 7, at såvel Kommission for formandsskab er enige om, at kun frem lande skal deltage i optagelsesforhandlingerne, som ventes i gang fra årsskiftet. Det skulle være Polen, Tjekkiet, Ungarn, Cypern og Slovenien.
- Erik Matzen (+45) 33 96 96 51.
(c) Reuters Limited 1997.
