OBLIGATIONER VENTES AT FALDE LIDT OVER DAGEN.

KØBENHAVN, 12 december (Reuter) - Det danske obligationsmarked ventes at stige lidt fra morgenstunden, men senere torsdag ventes kurserne at sætte sig igen, så slutniveauet bliver lavere, forudser en obligationshandler.
- Markedet er nervøst, og der er ingen kunder. Store enkelt-kunder kan derfor flytte kurserne en del, men vi vil nok se 8&apos;06-eren køre op i 108,50, for senere at falde tilbage, siger dealeren.
Den toneangivende 8 pct. 2006 ligger kl. 8.30 i 108,36 med en rente på 6,75 pct. Det er uændret fra onsdag.
(c) Reuters Limited 1996.
