Landsret udsætter igen Grundlovs-sag - Landsret.

KØBENHAVN, 7 marts (Reuter) - Østre Landsret udsatte fredag igen Grundlovs-sagen om Danmarks medlemskab af EU. Sagen er nu udsat til 2. april, hvor Kammeradvokat Karsten Hagel-Sørensen på regeringens vegne skal aflevere sit afsluttende processkrift, fremgår det af en udskrift fra Østre Landsrets retsbog fredag.
Det fremgår ligeledes, at Østre Landsret påregner sagen berammet til domsforhandling den 26. maj.
Udsættelsen kommer efter torsdagens processkrift fra sagsøgerne i sagen. 10 EU-skeptikere, der repræsenteres af professor dr. jur Ole Krarup og advokat Christian Harlang.
(c) Reuters Limited 1997.
