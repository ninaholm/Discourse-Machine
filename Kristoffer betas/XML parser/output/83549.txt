Tankskibes indtjening steg i sidste uge - Bassøe.

OSLO, 12 maj (Reuter) - Både fragtrater og
indtjeningen steg for de store olietankskibe i sidste uge
på trods af en noget lavere aktivitet. Det skriver det
norske skibsmæglerfirma Bassøe Shipbrokers i sin ugentlige
rapport.
Fragtraten for de store olietankskibe over 160.000
tons dødvægt (VLCC&apos;er) steg med 2,5 point til WS 55 point
på standardstrækningen mellem Rotterdam og Den Persiske
Golf. Det var tredje uge i træk med stigende fragtrater.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265.000-275.00 dwt) på strækningen Golfen - Rotterdam
(WS-point):
9.maj  2.maj 25.april   18.april    11.april   55     52,5   50    47,5    50
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parantes. Alle beløb i dollars):
9.maj  2. maj     25.april    18.april    11.april  19.700 18.100     16.100 15.500 16.300  (97)    (95)  (95)   (94)   (94)
For en moderne motortanker på 275.000 tons dødvægt
svarer rateniveauet til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
(
9.mai   2.mai 25.apil     18.april    11.april  28.100  26.200     24.100 22.900 24.200  (97)    (95)    (95)   (94)   (94)
Per 9. maj var der ca. 0,4 mio tons (en ULCC) ledig
spottonnage i Den Persiske Golf, hvilket er 0,5 mio. tons
mindre end ugen før.
De næste 15 dage vil 1,6 mio. ton ledig spottonnage
ankomme til Golfen bestående af to ULCC&apos;er og tre VLCC&apos;er.
Det er 0,4 mio. tons mere end ugen før.
Der blev ikke rapporteret nogle skibe solgt til skrot
i sidste uge. Indtil videre er fire VLCC&apos;er solgt til
skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
rapporter fra Bassøe.
-- Eva Elgaard Pedersen (+45) 33 96 96 57.
(c) Reuters Limited 1997.
