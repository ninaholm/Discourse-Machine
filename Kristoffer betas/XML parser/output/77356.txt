AUKEN OVERVEJER KOMMUNAL UDLIGNING VED NESA-SALG.

KØBENHAVN, 6 november (Reuter) - Miljø-og energiminister Svend Auken overvejer at indfører en mellemkommunal udligningsordning for at sikre, at Gentofte Kommune ikke stryger hele gevinsten ved et eventuelt salg af deres NESA-aktier, fremgår det af et svar fra ministeren til SF&apos;s Anni Svanholdt.
Hun spørger om ekstraordinære kommunale indtægter kan bindes i en efterfølgende mellemkommunal udligning, til enten alle kommuner eller en række udvalgte kommuner, efter salg af en ejerandele i et el-selskab.
- Regeringen undersøger i øjeblikket en række initiativer, herunder det forslag, som er nævnt i sprøgsmålet, skriver Svend Auken i svaret.
Svend Auken skal i dag kl. 15.00 til samråd i det Energipolitiske Udvalg omkring Gentofte Kommunes ønske om salg af aktierne i NESA.(/jnu).
(c) Reuters Limited 1996.
