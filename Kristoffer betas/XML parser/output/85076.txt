HLJ nedjusterer forventninger til 97 pga Føvling.

KØBENHAVN, 23 juni (Reuter) - HLJ Industri nedjusterer forventningerne til regnskabsåret 1997 - først og fremmest på grund af udviklingen i datterselskabet Føvling Møbelfabrik - fremgår det af en meddelelse fra selskabet til Fondsbørsen.
- Selskabets estimat ændres nu til et resultat før skat på ca. 30 mio. kr. og et resultat efter skat på mellem 20 og 48 mio. kr. som følge af, at restruktureringen i datterselskabet Føvling Møbelfabrik går langsommere end forventet, at datterselskabet Scanbirk Møbelfabrik får et større overskud end forventet samt en skattesag, der forventes afsluttet med et betragteligt beløb i tilbagebetaling, skriver ledelsen i meddelsen.
I forbindelse med offentliggørelsen af 1996-regnskabet i marts lød forventningen på et resultat før skat på omkring 50 mio. kr. og et resultat efter skat på omkring 30 mio. kr.
(c) Reuters Limited 1997.
