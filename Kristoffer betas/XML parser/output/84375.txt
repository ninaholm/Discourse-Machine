Palle Marcus og Jens Bigum i Carlsberg-bestyrelse.

KØBENHAVN, 3 juni (Reuter) - Den tidligere koncerchef i Danisco, Palle Marcus, og koncernchef i MD Foods, Jens Bigum, er på vej ind i Carlsbergs bestyrelse, fremgår det af selskabets halvårsregnskab, der blev offentliggjort tirsdag.
- De nuværende bestyrelsesmedlemmer, direktør Jens W. Werner og adm. direktør i Dansk Olie og Naturgas, Holger Lavesen, har i forståelse for ovennævnte dispositions betydning efter henholdsvis 20 og 10 års fortjenstfuld medlemsskab af Carlsbergs bestyrelse meddelt, at de stiller deres mandater til rådighed for nyvalgenes gennemførelse på den ordinære generalforsamling, skriver Carlsberg i meddelelsen.
Skiftet ventes vedtaget på generalforsamlingen den 15. december 1997, fremgår.
- Ole Mikkelsen (+45) 33 96 96 54.
(c) Reuters Limited 1997.
