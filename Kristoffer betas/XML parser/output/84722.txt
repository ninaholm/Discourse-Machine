Unibank ser lang dansk merrente 25-50 bp ult 1998.

KØBENHAVN, 13 juni (Reuter) - En særaftale for den danske krones tilknytning til den kommende fælles-europæiske mønt, euro&apos;en vil i løbet af 1998 indsnævre det lange dansk-tyske rentespænd til mellem 25 og 50 bp. På kort sigt er der imidlertid ikke tegn på en markant lavere merrente, vurderer Unibank Markets i sin seneste Valuta-og Obligationsstrategi.
- De gunstige fundamentale økonomiske forhold ventes at indebære et 10-årigt rentespænd over for Tyskland i størrelsesordenen 60-75 bp. i den resterende del af 1997, skriver Unibanks Markets&apos; økonomer.
Banken anser, at den mest sandsynlige opkobling for den danske valuta bliver et udsvingsbånd på plus/minus 2,25 pct. Det svarer til det gamle bånd i ERM-samarbejdet.
Det 10-årige rentespænd til Tyskland ligger fredag morgen i 65 bp.
- Søren Linding Jakobsen (+45) 33 96 96 53.
(c) Reuters Limited 1997.
