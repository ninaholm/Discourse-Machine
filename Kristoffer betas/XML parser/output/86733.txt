Sydbank anbefaler højtforrentede obligationer.

KØBENHAVN, 15 august (Reuter) - Sydbank anbefaler investorer at købe højtforrentede obligationer efter i en periode at have anbefalet statobligationer med en løbetid på to til fem år. Det fremgår af bankens månedelige publikation, Fondsudsigten.
- Sydbanks forventning om et stabilt renteniveau betyder, at højtforrentede obligationer kommer i fokus. Det skyldes, at højtforrentede obligationer giver et højt løbende afkast. Til gengæld giver de et lavt og usikkert renteskiftsafkast, men netop ved stabile renter betyder det ikke så meget for det samlede afkast, lyder bankens begrundelse.
Det bemærkes i den forbindelse, at pga. af det generelt lave renteniveau, er højtforrentede obligatoner 7 og 8 pct. obligationer.
- Faktisk gør det lave renteniveau, at hvis man ønsker at investere i &quot;lange&quot; realkreditobligationer, og man definerer lange obligationer som obligatoner med en effektiv varighed over fem, har man faktisk kun 6 pct. og langtløbende 7 pct. obligationer at vælge imellem, hedder det i Fondsudsigten.
Det fremgår endvidere, at Sydbank forventer, at den seneste tids indsnævring af renteforskellen mellem stat-og realkreditobligationer er permanent og vil fortsætte i takt med, at udenlandske investorers kendskab til realkreditmarkedet vokser.
- Der er derfor et ekstra incitament til at lade realkreditobligationer indgå i porteføljen i øjeblikket, mener banken.
- Per Bech Thomsen (+45) 33 96 96 56.
(c) Reuters Limited 1997.
