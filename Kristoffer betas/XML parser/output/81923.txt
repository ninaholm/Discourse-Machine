Forbrugerpriser positive for markedet - Unibank.

KØBENHAVN, 21 marts (Reuter) - Fredagens danske forbrugerpriser er positive for obligationsmarkedet, vurderer senioranalytiker Klaus Dalsgaard fra Unibank. Forbrugerpriserne steg i februar 2,2 pct. på årsbasis mod 2,7 pct. i januar. På forhånd var der ventet en stigningstakt på 2,4 pct.
- Det er vigtigt se de to måneder i sammenhæng. Gør man det, svarer udviklingen meget godt til forventningerne ved årets begyndelse. Skal vi sætte en pil på, er dagens tal dog lidt positive for markedet, siger Klaus Dalsgaard til Reuters Finans.
(c) Reuters Limited 1997.
