Mærsk opgiver at producere olie fra Nordsøboring.

KØBENHAVN, 14 august (Reuter) - Mærsk Olie og Gas, der er et datterselskab i A. P. Møller Gruppen, har opgivet at producere olie fra efterforksingsboringen NW Adda-1 i Centralgraven i den danske del af Nordsøen, fremgår det af en meddelelse fra Energistyrelsen.
Boringen, der blev udført i samarbejde med DUC, viste spor af olie, men der var ifølge Energistyrelsen ikke grundlag for at gennemføre en prøveproduktion.
- Boringen er nu blevet lukket permanent, hedder det.
NW Adda-1 ligger i området under tilladelse 8/95, hvor A. P. Møller har en andel på 31,20 pct. De øvrige deltagere er Shell med 36,8 pct., Dansk Olie og Gasproduktion med 20 pct. og Texaco med 12,0 pct.
- Stig Ørskov Pedersen (+45) 33 96 96 59.
(c) Reuters Limited 1997.
