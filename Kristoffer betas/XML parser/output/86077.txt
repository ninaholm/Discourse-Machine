Martin Gruppen i samarbejde med japansk selskab.

KØBENHAVN, 29 juli (Reuter) - Martin Gruppen har indgået en samarbejdsaftale med Matsushita Electric Works i Japan, som giver Matsushita ret til at markedsføre og sælge Martin Gruppens produkter på det japanske marked, oplyser det danske selskab.
- Samarbejdet er etableret med henblik på at udnytte det store vækstpotentiale for Martin Gruppens produkter på det japanske marked, skriver selskabet i en meddelelse.
Matsushita har for øjeblikket en markedsandel på 25 pct. af det japanske marked for intelligent belysning, som skønnet at udgøre ca. 400 mio. USD, fremgår det.
- Martin Gruppen håber i løbet af en kortere årrække at kunne opnå en markedsandel på det japanske marked på niveau med det øvrige verdensmarked, hvilket p.t. svarer til ca. 11 pct., skriver Martin Gruppen.
Samarbejdet med Martin Gruppens hidtidige distributør i Japan, Media Face, fortsætter uændret, fremgår det.
1 USD = 6,9899 kr.
- Ole Mikkelsen (+45) 33 96 96 54.
(c) Reuters Limited 1997.
