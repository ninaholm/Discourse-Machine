Lykketoft mener ikke posteringer er politiske - RB.

KØBENHAVN, 7 april (Reuter) - Finansminister Mogens Lykketoft understreger, at sagen om posteringen af hensættelserne er regnskabsteknisk mere end politisk, skriver Ritzaus Bureau (RB).
- Sagen er overhovedet ikke politisk. Jeg har ikke behandlet den. Det er noget, som mine embedsmænd har diskuteret med Rigsrevisionen, påpeger finansministeren.
Han erkender, at det politisk ville være &quot;irriterende&quot;, hvis Finansministeriet pludselig skulle bogføre en manko på 4,5 mia. kr. på statsbudgettet for risikable lån.
- Det ville være irriterende. Især når det skyldes, at man ikke har bogført det beløb, som ifølge Rigsrevionen er korrekt, tilbage i den borgerlige regerings tid, siger Mogens Lykketoft, som har været orienteret om sagen.
Han understreger, at statens regnskab ikke kan sammenlignes med en privat virksomhed, hvor der skal tages hensyn til kreditværdighed, aktiekursen og hensynet til aktionærerne.
- Der er ingen tilsvarende interesser hér. Ingen taber eller vinder én eneste krone på, om vi bogfører beløbet på den ene eller anden måde. Det er en ren formel regnskabsteknik-diskussion, siger Mogens Lykketoft til Ritzau
- Redaktionen (+45) 33 96 96 56.
(c) Reuters Limited 1997.
