POLITISK URO SES PRESSE AKTIER I NÆSTE UGE.

KØBENHAVN, 1 november (Reuter) - Det uafklarede forhold omkring næste års finanslov vil igen i næste uge lægge en dæmper på interessen for danske aktier, da realrenteafgiften på pensionsinvesteringer i aktier fortsat vil være på dagsordenen. Det vurderer en markedsdeltager.
- Nu skal regeringen se sig om efter andre forligsmuligheder efter sammenbruddet med de konservative, men det gør ikke en realrenteafgift på aktier mindre sandsynlig, siger samme markedsdeltager.
KFX-indekset faldt fredag 0,71 point til 125,23.
(c) Reuters Limited 1996.
