Amerada Hess starter olieproduktion i 99 - Amerada.

KØBENHAVN, 28 april (Reuter) - Det britiske olieselskab, Amerada Hess, venter at påbegynde olieproduktion fra Syd Arne feltet i Nordsøen i midten af 1999. Det oplyser adm. direktør Søren Holm fra Amareda Hess i Danmark til Reuters Finans.
Amerada Hess er i øjeblikket ved afslutte forhandlingerne om bygningen af den boreplatform, der skal installeres på feltet. Ifølge det norske olieblad, Upstream, skal anlægget have en kapacitet svarende til 50.000 tønder olie om dagen. Feltet vurderes at have en levetid på 15 år.
Amerada Hess vil bøjelaste olieproduktionen fra feltet. Dermed slipper selskabet for at sende olien igennem den statslige rørledning til Fredericia og sejle den derfra nord om Skagen. Også Mærsk Olie og Gas overvejer at bøjelaste en del af sin olieproduktionen.
Endnu giver loven dog ikke mulighed for at bøjelaste olien på søen. Men et lovforslag fra miljøminister Svend Auken vil tillade olieproducenterne at bøjelaste mod at betale det samme gebyr til staten, som de i dag betaler for at bruge den statslige rørledning.
Forslaget vandt bred opbakning i Folketinget ved førstebehandlingen i begyndelsen af april.
I dag sendes en hele Nordsøolie-produktionen gennem statens rørledning til Fredericia. En tredjedel sejles derefter nord om Skagen til det europæiske kontinent.
- Stig Ørskov Pedersen (+45) 33 96 96 59.
(c) Reuters Limited 1997.
