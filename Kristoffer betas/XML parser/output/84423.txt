DS nedjusterer betalingsbalance med 1,0 mia kr.

KØBENHAVN, 4 juni (Reuter) - Overskuddet på betalingsbalancen for perioden januar 1996 til februar 1997 er som følge af ændrede udenrigshandelstal nedjusteret med 1,0 mia. kr., oplyser Danmarks Statistik (DS) onsdag.
- Som følge af ændrede udenrigshandelstal for året 1996 og de to første måneder af 1997 er der foretaget revision af betalingsbalance-statistikken. Revisionerne har betydet, at overskuddet for 1996 er reduceret 1,3 mia. kr. og for månederne januar-februar 1997 er overskuddet forøget med 0,3 mia. kr. i forhold til sidste måneds offentliggørelse, skriver DS.
(c) Reuters Limited 1997.
