EU-direktiv om tilsyn af tredje landes banker.

KØBENHAVN, 4 juli (Reuter) - Tredje landes banker og investeringsselskaber skal i fremtiden opfylde EU&apos;s krav til solvens og kapitalgrundlag. Og finanstilsyn i EU&apos;s medlemslande skal kunne udveksle fortrolige oplysninger med tilsyn i f.eks. USA og Japan, oplyser afdelingschef, Jens Pagter Kristensen, fra Økonomiministeriet.
Initiativerne bliver taget, for at få indblik i, hvad multinationale banker foretager sig, og til at give et kvalificeret skøn over, om de er tilstrækkeligt solide, så EU&apos;s borgere trygt kan placere deres kapital hos dem.
Det er en del af det nye luxembourgske formandsskabs ambitioner.
- Vi venter, at Luxembourg sammen med Kommissionen i løbet af det næste halve år vil fremlægge forslag til ændringer af tre bestående direktiver. Virkeligheden i dag er jo, at banker opererer hurtigt på tværs af landegrænserne og fra verdensdel til verdensdel. Myndighederne skal nu have mulighed for at følge med i, hvad der foregår, siger han.
Der blive tale om procedurer for udveksling af tal og vurderinger, og det skal alt sammen ske i fortrolighed mellem landene.
Folketingets Europaudvalg fik fredag en første orientering af økonomiminister Marianne Jelved om planerne
- Erik Matzen (+45) 33 96 96 51.
(c) Reuters Limited 1997.
