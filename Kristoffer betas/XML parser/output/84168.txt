Orions fremtid afgøres nu af aktionærerne - fmd.

KØBENHAVN, 28 maj (Reuter) - Det tidligere dampskibsselskab Orion er snart uden nogen form for aktivitet, og der efter er det op til aktionærerne at beslutte, havde der skal ske. Det kom frem på selskabets generalforsamling onsdag.
- Efter tvangsakkorden er afsluttet, vil Orion være et tomt børsnoteret selskab. Det vil således herefter være op til aktionærerne at tilvejebringe de fornødne midler for eventuelt at drive selskabet videre, hedder det i et referat fra generalforsamlingen.
Der henvises til en tvangsakkord, der ventes bekræftet af kreditorerne og åbnet i slutningen af 1997, når salgssummen på 13,5 mio. USD for selskabets sidste aktiv - en grunden i USA - bliver betalt.
Alt afhængig af kursen på USD på overførselsdagen kan kreditorerne se frem til at få ca. 60 pct. af deres oprindelige tilgodehavende.
- Ingen del af betalingen for grunden tilfalder dermed aktionærerne, konstateres det i referatet.
1 USD = 6,4590 kr.
- Ole Mikkelsen (+45) 33 96 96 54.
(c) Reuters Limited 1997.
