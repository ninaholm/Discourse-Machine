APM-KONKURRENTEN P&amp;O GIK FREM I FØRSTE HALVÅR 96.

LONDON, 17 september (Reuter) - Det engelske rederi Peninsular &amp; Oriental Steam Navigation (P&amp;O), der konkurrerer med A. P. Møller på containerområdet, kom ud af første halvår 1996 med et overskud før skat på 134,7 mio. engelske pund, svarende til ca. 1,2 mia. kr.
P&amp;Os resultat er godt to pct. bedre end i samme periode sidste år, fremgår det af selskabets regnskabsmeddelelse tirsdag.
Omsætningen voksede i samme periode med 12 pct. til 3,4 mia. pund eller ca. 31 mia. kr.
P&amp;O meddelte i sidste uge, at rederiet slår sin containerflåder sammen med det hollandske Nelloyds skibe på grund af den stigende globale konkurrence. Fusionen gør det nye containerselskab, P&amp;O Nedlloyd Container Line, til et af verdens største indenfor dette forrretningsområde.
Selskabet når dog ikke op på siden af A. P. Møller forretningsstørrelse, når forretningsstørrelsen sammenlignes.
P&amp;O Containers fik i første halvår et driftsoverskud på ca. 190 mio. kr., hvilket er en stigning på 41 pct. i forhold til halvåret 1995. (/Reuter/uha).
(c) Reuters Limited 1996.
