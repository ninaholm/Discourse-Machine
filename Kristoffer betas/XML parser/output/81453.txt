Icopal tror på dansk Phønix-løsning - adm dir.

KØBENHAVN, 13 marts (Reuter) - Den danske bejler Icopal har endnu ikke opgivet håbet om at overtage Phønix Contractors, trods klare udmeldinger fra Phønix&apos; bestyrelsesformand om at anbefale aktionærerne at sælge deres aktier til norske Rieber &amp; Søn.
Det kunne man ellers tro, eftersom Icopal torsdag eftermidag meddelte, at virksomheden fastholder sit købstilbud på ca. 876 mia. kr.
- Vi har gode chancer. Formanden (for Phønix&apos; bestyrelse, red.) anbefaler ustandseligt at sælge til Rieber - det kan jeg ikke tage alvorligt. Der er nogle aktionærer, der hellere vil sælge til os, og dem håber jeg er i flertal, siger Icopals adm. direktør Hans Andreasen til Reuters Finans.
Han oplyser videre, at Icopal har fået mange indikationer fra aktionærer, der foretrækker en dansk løsning på føjletonen om Phønix&apos; fremtid.
(c) Reuters Limited 1997.
