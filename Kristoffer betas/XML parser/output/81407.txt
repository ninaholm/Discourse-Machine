DDB nedjusterer FLS til match minus fra outperform.

KØBENHAVN, 13 marts (Reuter) - Aktieanalytikerne I Den Danske Bank har nedjusteret deres anbefaling på FLS til match minus fra outperform, fremgår det af Aktienøglen fra banken.
- Lavere offentliggjort ordreindgang hos F.L. Smith-Fuller Engineering i 1996 end i 1995 og reducerede forventninger til den økonomiske vækst på selskabets hovedmarked Fjernøsten får os til at nedjustere resultatforventningerne til FLS Industries. Med baggrund i ovenstående ændrer vi vores anbefaling fra outperform til match minus, skriver analytikerne.
Match minus indikerer, at aktien ventes at klare sig mellem nul og fem pct. dårligere end aktiemarkedet generelt.
Analytikerne har ligeledes nedjusteret deres EPS-estimater (indtjeningen per aktie, red), og de ændrede EPS-tal indeholder en højere forventninger til koncernens effektive skatteprocent. EPS-estimaterne er nedjusteret med ni pct. i 1996 til 44,7, med 19 pct. i 1997 til 55,2 og i 1998 med 23 pct. til 62,8.
- Jørn Nurkka (+45) 33 96 96 55.
(c) Reuters Limited 1997.
