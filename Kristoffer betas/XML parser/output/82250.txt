Regional ledighedsforskel fordoblet siden &apos;93 - DA.

KØBENHAVN, 3 april (Reuter) - Den regionale ledighedsforskel er siden 1993 fordoblet til 32 pct. Det skriver Dansk Arbejdsgiverforening (DA) torsdag i publikationen Agenda.
Selvom stigende regionale ledighedsforskelle er naturlige i et økonomisk opsving, ser DA i tallene tegn på strukturproblemer på arbejdsmarkedet.
- Men en stigende regional ledighedsforskel afspejler dog også strukturproblemer på arbejdsmarkedet, skriver DA.
Den regionale ledighedsforskel er et udtryk for, hvor meget de regionale ledighedsforskelle adskiller sig fra landsgennemsnittet.
Den mest markante udvikling er blandt socialpædagogerne, hvor forskellen er steget til 68 pct. i 1997 fra 25 pct. i 1993.
Men også i Journalisternes, El-fagets og Folkeskolelærernes A-kasser har der været ganske betydelige stigninger på hhv. 35, 21 og 20 pct.point i forhold til 1993, fremgår det.
Geografisk er ledighedsforskellen mindst på Fyn og i Sønderjylland, Vejle og Ribe amt. Her er den regionale ledighed på 11 pct.
Modsat er ledighedsforskellen i området Jylland Nord, der dækker Nordjylland, Århus, Viborg og Ringkøbing amt oppe på 50 pct.
- Per Bech Thomsen (+45) 33 96 96 56.
(c) Reuters Limited 1997.
