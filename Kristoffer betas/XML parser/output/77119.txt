RENTEFALD FÅR AKTIER TIL AT STIGE BREDT.

KØBENHAVN, 25 oktober (Reuter) - Efter en negativ start som reaktion på Dow Jones&apos;s fjerde fald i træk, har det danske aktiemarked vendt rundt, og er på vej op.
- Det er meget rentestyret i dag. Obligationerne går op, og det reagerer man på. Stigningerne rammer således meget bredt, siger en aktiehandler.
KFX-indekset er steget 0,44 point ved middagstid fredag til kurs 127,31.
Dealeren venter ikke de store prismæssige bevægelser i løbet af eftermiddagen, og venter, at indekset lukker på niveauet.
(c) Reuters Limited 1996.
