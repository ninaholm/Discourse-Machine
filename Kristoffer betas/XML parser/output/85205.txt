Carlsberg-aktie vil falde 10-15 kr - handler.

KØBENHAVN, 27 juni (Reuter) - Carlsbergs aktie vil falde 10-15 kr., når handlen igen optages i aktien. Det vurderer en aktiehandler over for Reuters Finans, efter at det er blevet klart, at fusionen mellem Carlsberg-Tetley og Bass ikke er blevet godkendt af det britiske Handels-og Industriministerium.
- Aktien skal ned. Formodentlig 10-15 kr. fra start. Men det er svært at sige, da vi endnu ikke kender detaljerne, og endnu ikke har hørt fra Carlsberg, siger aktiehandleren.
(c) Reuters Limited 1997.
