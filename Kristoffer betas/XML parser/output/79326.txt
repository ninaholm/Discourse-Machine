BRF FJERNER GEBYR PÅ KURSAFTALER INDTIL JANUAR 98.

KØBENHAVN, 23 januar (Reuter) - Landets tredjestørste realkreditinstitut, BRFkredit, har fjernet gebyret på kurssikring af indfrielse af lån i BRFkredit, hvis der samtidig indgås en aftale om kurssikring af udbetaling af et nyt lån, meddeler realkreditinstituttet torsdag.
- Det betyder, at gebyret bortfalder for begge kursaftaler, når BRFkredit står for alle ekspeditioner ved omlægningen, og dermed spares der 1.000 kr., skriver BRFkredit. Tilbuddet gælder frem til den 31. januar 1998.
Samtidig har BRFkredit forlænget perioden for 50 pct. rabat på ekspeditionsgebyret, der således ligeledes løber frem til januar 1998. Med rabatten er ekspeditionsgebyret på 1.000 kr.
Rabatterne betyder ifølge BRFkredits beregninger, at de samlede gebyrer, provision og kurtage ved konvertering af et lån på en halv mio. kr. vil udgøre 3.450 kr. Hertil skal lægges tinglysningsafgift på 700 kr. (/eep).
(c) Reuters Limited 1997.
