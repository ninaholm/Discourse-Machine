OLIETANKERES INDTJENING STEG I SIDSTE UGE - BASSØE.

OSLO 16 december (Reuter) - Lavere bunkerpriser i Den
Arabiske Golf var i sidste uge med til at trække
olietankskibenes indtjening op. Rateniveauet holdt sig
derimod uændret. Det fremgår mandag af det norske
skibsmæglerfirma, Bassøe Shipbrokers ugentlige rapport.
Således forblev fragtraten for de store olietanksskibe
over 160.000 tons dødvægt (VLCC&apos;er) uændret på 50 WS point
på standardstrækningen mellem Rotterdam og Den Arabiske
Golf. WS er et indeks, der angiver fragtrater uafhængigt
af skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Torm og D/S Norden er
beskæftiget med sejlads af råolie.
Bassøe rapporterer om følgende rate for en VLCC
(265-275.000 dwt) på strækningen Golfen - Rotterdam
(WS-point):
13.dec   6.dec    29.nov    22.nov    15.nov
50  50  52,5  55  57,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
13.dec     6.dec     29.nov    22.nov     15.nov
11.400     10.800    12.700    14.100     16.100
(111) (116)     (115)     (118) (116)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
13.dec     6.dec    29.nov    22.nov     15.nov
20.150     19.800   21.400    23.500     25.500
(111) (116)    (115)     (118) (116)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Den 13. december var det 3,1 mio. ton ledig
spottonnage (4 ULCC&apos;er og 5 VLCC&apos;er) i Den Arabiske Golf,
hvilket er 2,3 mio. ton mere end ugen før.
De næste 15 dage vil 3,3 mio. ton ledig spottonnage
ankomme til Den Arabiske Golf fordelt på fem af de største
olietankskibe på over 320.000 ton (ULCC&apos;er) og seks
VLCC&apos;er. Dette er 2,2 mio. tons mindre end ugen før.
I 1995 var den gennemsnitlige tilgang af tonnage til
Den Arabiske Golf på 15-dages basis 7,5 mio dwt. I 1994
var tilgangen 9,7 mio. dwt.
Ingen olietankere blev rapporteret skrottet i sidste
uge, hvilket betyder, at der i 1996 indtil videre kun er
14 tankere forsvundet fra markedet. I 1995 blev 30
stortankere skrottet. (/Reuter/uha).
(c) Reuters Limited 1996.
