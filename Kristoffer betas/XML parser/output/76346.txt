STILLE OBLIGATIONSMARKED VENTER PÅ TAL FRA USA.

KØBENHAVN, 17 september (Reuter) - De danske obligationshandlere har indtil middag haft en stille tirsdag, og det forventer de at blive ved med, indtil der i eftermiddag kommer nøgletal fra USA, forlyder det.
- Det er en meget stille dag med en lille bitte smule selektiv interesse. Tyskland er faldet tilbage, mens vi holder os nogenlunde på niveauet. Vi bliver her, til USA fortæller os, hvor vi skal hen, siger en dealer.
Statens 8 pct. 2006 handles til kurs 105,80 mod 105,75 i morges. Den 10-årige rente sættes til 7,09 pct. og der er omsat for ca. 900 mio. kr. i benchmarken.
[MORE].
