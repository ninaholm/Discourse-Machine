UDGIFTSHOP BAG FALDENDE OVERSKUD I NORDVESTBANK.

KØBENHAVN, 6 februar (Reuter) - På trods af en stigende basisindtjening faldt Nordvestbanks overskud før skat i 1996 med 3,3 mio. kr. til 65,0 mio. kr. Faldet skyldes et hop i omkostningerne på 21 pct. til 85,6 mio. kr., fremgår det af bankens regnskab torsdag.
- Årsagen til omkostningsstigningen skal hovedsageligt findes i personale-og øvrige administrationsudgifter, idet personaleudgifterne steg som en følge af de mange nyansættelser i løbet af 1995, som slog fuldt igennem i 1996 samtidig med, at der er foretaget yderligere ansættelser i løbet af 1996, forklarer banken.
(c) Reuters Limited 1997.
