SALG AF ISS INC KOSTER ISS CA TO MIA KR - MM.

KØBENHAVN, 13 januar (Reuter) - Salget af ISS&apos; amerikanske datterselskab, ISS Inc., kommer til at koste den danske rengøringskoncern ca. to mia. kr., skriver ugebrevet Mandag Morgen, der kalder handlen for dette årtis dårligste danske virksomhedshandel.
- For bare et år siden var ISS&apos; egenkapital 2,7 mia. kr., og ved halvåret var den reduceret til 729 mio. kr. Hertil kommer, at ISS beholder hele gælden i det amerikanske datterselskab på 1,1 mia. kr. Samtidig foræres selve forretningen nærmest væk - trods en positiv driftsindtjening, hedder det i ugebrevet.
(c) Reuters Limited 1997.
