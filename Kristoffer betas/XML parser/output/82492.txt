Ledighed vil falde langsommere fremover - Unibank.

KØBENHAVN, 10 april (Reuter) - Arbejdsløsheden vil næppe fortsætte med at falde i samme tempo, som det er set gennem det seneste stykke tid, mener økonom Jesper Nielsen fra Unibank.
- Jeg tror, at den vil falde noget endnu, men ikke i samme tempo, som vi har set hidtil, siger Jesper Nielsen.
Danmarks Statistik offentliggjorde torsdag ledighedstallene for februar. Arbejdsløshedsprocentne faldt til 8,1 pct. fra 8,2 pct. måneden før, og tallet var dermed påny lidt lavere end forudset i en prognose udarbejdet af Reuters Finans.
Ni økonomer havde på forhånd overfor Reuters Finans skønnet en ledighed på 8,2 pct. i februar.
Når Jesper Nielsen forventer, at ledigheden ikke fortsætter med at falde så meget skyldes det blandt andet, at det ikke er så attraktivt at tage orlov mere.
(c) Reuters Limited 1997.
