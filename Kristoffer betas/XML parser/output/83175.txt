EAC Hong Kong ventes afnoteret i juni - formand.

HONG KONG, 30 april (Reuter) - EAC forventer, at kunne gennemføre afnoteringen af sit 75 pct. ejede datterselskab, EAC Hong Kong, på børsen i Hong Kong i løbet juni 1997. Det sagde bestyrelsesformanden for EAC Hong Kong, Erik Bøgh Christensen, ifølge den Hong Kong baserede avis South China Morning Post, på et presssemøde efter selskabet generalforsamling.
Erik Bøgh Christensen sagde til pressen, at han var optimistisk og forventede, at aktionærerne ville godtage selskabets seneste indløsningstilbud, som opfydte de fleste aktionærers ønsker.
Det nye tilbud giver i modsætning til det første mulighed for, at bytte sine EAC Hong Kong-aktier til EAC-aktier i Danmark med rabat. Det var denne mulighed, der overbeviste minoritetsaktionæren, Tempelton, der hele tiden har villet beholde sine aktier. Tempelton ejer syv pct. af aktiekapitalen i EAC Hong Kong.
Indløsningstilbuddet lyder på 1,30 HK-dollar pr. aktie eller ombytning til aktier i moderselskabet EAC med en rabat på 17 pct. i forhold til børskursen.
Erik Bøgh Christensen tilføjede, at selskabet har været nød til at låne penge til indløsningstilbuddet hos moderselskabet i København, da bankerne har været alt andet end villige til, at låne det underskudsplagede selskab yderlige kapital.
Formanden venter heller ikke, at selskabet vil kunne fremvise positive tal på bundlinien i indeværende år.
EAC i København har desuden tegnet sig som garant for at lån på 501 mio. HK-dollar.
EAC Hong Kong fik i 1996 et underskud på 27,28 mio HK-dollar.
( 1 HKD = 0,8511 kr.)
- Jørn Nurkka (+45) 33 96 96 55.
(c) Reuters Limited 1997.
