Højere end ventede priser bekymrer ikke - SHB.

KØBENHAVN, 20 juni (Reuter) - Selvom forbrugerpriserne i maj steg mere end ventet, bekymrer det ikke Svenska Handelsbankens danske cheføkonom Bo Overvad.
- Det ser ud til, at prisstigningstakten især trækkes op af højere end ventede prisstigninger på de sæsonbestemte fødevarer, der kom på markedet i maj. Priserne kan rette sig i juni, vurderer Bo Overvad.
Forbrugerpriserne steg i maj med 0,7 pct. fra april og 2,1 pct. i forhold til året før. Ifølge en Reuters-prognose var der ventet en stigning på 0,6 pct. fra april og 1,9 pct. på årsbasis.
(c) Reuters Limited 1997.
