60 bp rimeligt for dansk-tysk rentespænd - Salomon.

KØBENHAVN, 12 maj (Reuter) - Efter de sidste par ugers indsnævring af renteforskellen mellem de 10-årige danske og tyske statsobligationer er det usandsynligt, at det kommer meget lavere end de nuværende 60 rentepunkter. Det mener økonom Wike Groenenberg fra investeringsbanken Salomon Brothers.
- Efter det seneste fald er det nuværende dansk/tyske 10-årige rentespænd på 60 bp tættere på &quot;fair value&quot;. Styrken i den danske økonomi, og hvad det indebærer for inflationen og betalingsbalancen, antyder, at betydelig yderligere indsnævring er usandsynlig i de næste 12 måneder, skriver hun i en kommentar om Danmark.
Hun forudser også, at der bliver udskrevet valg i forlængelse af regeringens præsentation af næste års finanslov til efteråret, men selv om hun spår en borgerlig ledet regering efter valget, så har hun ingen forventninger om, at de vil føre en væsentligt strammere finanspoltik.
- Selv om en midter-højre regering bliver en realitet efter et valg, så er det tvivlsomt, at den vil gøre noget for at dæmpe aktiviteten tilstrækkeligt til at berolige investorernes frygt for overophedning, skriver hun.
Hun påpeger, at en stor del af højrefløjen og midterpartiernes vælgere er husejere, som ikke vil støtte en forringelse af fradragsretten.
- Ole Mikkelsen (+45) 33 96 96 54.
(c) Reuters Limited 1997.
