Stort fald i forbrugernes optimisme i maj - Gallup.

KØBENHAVN, 13 maj (Reuter) - Gallups ForbrugerForventnings-Indeks (FFI) faldt i maj til indeks 145,7 fra indeks 160,8 i april, oplyser Gallup tirsdag.
- Efter et år med nærmest uafbrudt stigning er forbrugernes optimisme nu igen på vej ned. Den mest nærliggende forklaring på den pludselige nedgang på et tidspunkt, hvor økonomerne diskuterer risikoen for en overophedning af økonomien, er at nogle vælgere tilsyneladende frygter konsekvenserne af regeringens nye afgiftsforlig med SF og Enhedslisten, skriver Gallup.
(c) Reuters Limited 1997.
