ALM BRAND BANK OPLEVEDE STOR VÆKST I 1996.

KØBENHAVN, 4 februar (Reuter) - Alm. Brand Bank, der er et helejet datterselskab i Alm. Brand koncernen, oplevede stor vækst i 1996, fremgår det af bankens regnskab for 1996, som blev offentliggjort tirsdag.
- Den betydelige vækst medførte, at Alm. Brand Bank i dag er Danmarks niende største pengeinstitut målt på indlån, skriver banken i regnskabet, der viste et resultat før skat på 44,7 mio. kr. mod 42,0 mio. kr. året før.
Bankens udlån steg 22 pct. til 3.124,6 mio. kr., mens indlån voksede 29 pct. til 5.543,2 mio. kr.
(c) Reuters Limited 1997.
