Valuta - DEM styrkes af uro om Italien, USD stabil.

KØBENHAVN, 5 februar (Reuter) - Den tyske mark styrkes
onsdag efter en artikel i Financial Times, hvor kilder i
EU-kommissionen citeres for, at der planlægges en
udsættelse af Italiens optagelse i ØMU&apos;en. Fra et niveau
omkring 984 ITL for 1 DEM onsdag morgen er den italienske
lire svækket til 988 ITL onsdag middag efter en overgang
onsdag formiddag at være handlet til 992,50 ITL.
Over for den amerikanske dollar ligger DEM-kursen
stabil omkring 164,50 DEM for 100 USD, og markedsdeltagere
afventer eventuelle meldinger fra FOMC-mødet i den
amerikanske centralbank, der afsluttes senere onsdag
Den danske krone påvirkes ikke af ØMU-uroen, hvilket
derimod er tilfældet for den svenske krone, der svækkes.
Svækkelsen af den svenske krone onsdag formiddag kan dog
også hænge sammen med mandagens melding om, at lukningen
af svenske atomkraftværker kan koste omkring 20 mia. SEK,
siger markedsdeltagere. Penge som tidligere blev lagt til
side i en speciel fond, men som nu er brugt, oplyser det
svenske Riksgäldskontor.
Handlere venter en relativ stabil USD-kurs frem til
fredagens offentliggørelse af amerikanske
beskæftigelsestal for januar.
DEM/DKK  USD/DKK  FRF/DKK USD/JPY USD/DEM
Onsdag    11.30  3,8150   6,2755   1,1280  123,15  1,6455
Tirsdag   14.50  3,8150   6,2635   1,1280  122,15  1,6425
(/søp).
(c) Reuters Limited 1997.
