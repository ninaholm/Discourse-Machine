SAS/LUFTHANSA ØGER FÆLLESKODEDE FLYVNINGER - SAS.

KØBENHAVN, 27 november (Reuter) - SAS og Lufthansa har øget antallet af fælleskodede flyvninger til over 2.000 flyvninger per uge til 61 destinationer både i og undenfor Europa. Det fremgår af en pressemeddelelse fra SAS onsdag
- SAS og Lufthansa introducerer 1. december fælles flyvninger (code-share) til yderligere otte internationale destinationer. Dermed tilbyder de to alliancepartnere over 2.000 fælles flyvninger pr. uge til 61 destinationer, skriver SAS.
De nye otte destinationer skal beflyves af Lufthansa, men flyvninger får også SAS rutenummer.
Lufthansa og SAS indgik sidste år en strategisk alliance, og samarbejdet trådte i kraft den 1. februar i år. (/slj).
(c) Reuters Limited 1996.
