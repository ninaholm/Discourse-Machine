CD BLIVER I REGERING HVIS FL-FORLIG UDEN K - CD.

KØBENHAVN, 26 november (Reuter) - CD&apos;s gruppeformand Peter Duetoft afviser tirsdag over for Reuters Finans, at partiet vil træde ud af regeringen, hvis de konservative ikke er med i det såkaldte kludetæppeforlig om finansloven for 1997.
- Vi er ude på balancen i forbindelse med et kludetæppeforlig, og vi skulle helst gerne have de konservative med. Men vi træder ikke ud af regeringen, selvom de konservative ikke er med, som tingene ser ud i øjeblikket, siger Peter Duetoft.
Ifølge middags-Radioavisen tirsdag er CD indstillet på at træde ud af regeringen, hvis der laves forlig om næste års finanslov udenom de konservative.
- Det er en meget dramatiseret ikke-historie, siger Peter Duetoft om Radioavisens indslag.
(c) Reuters Limited 1996.
