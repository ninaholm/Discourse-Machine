Maj Brent ses handlet til 19-20 USD i ugen - Saga.

KØBENHAVN, 17 marts (Reuter) - Der er forventning om, at Brent-olie til lastning i maj vil blive handlet til mellem 19 og 20 dollar per tønde i denne uge, vurderer det norske olieselskab, Saga Petroleum i sin ugentlige markedskommentar.
- Maj-kontrakten forventes at bevæge sig indenfor 19-20,00 USD/tønde. Ved eventuelt brud ud af nedre del af prisbåndet vil 18,50 USD/tønde være et vigtigt støtteniveau, skriver Saga Petroleum. Saga forventer, at spotmarkedet i Nordsøen fortsat vil være under pres til trods for færre Brent laster i april end ventet.
Samtidig tilbydes der store mængder af vestafrikansk olie til salg i det nordvestlige Europa.
Priserne blev i sidste uge endvidere påvirket af reduktioner af bestillinger til raffinaderierne, hvilket også ventes at få en effekt i denne uge.
- Uffe Hansen (+45) 33 96 96 58.
(c) Reuters Limited 1997.
