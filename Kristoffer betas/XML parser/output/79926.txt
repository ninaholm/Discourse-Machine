DANSKE AKTIER KAN SÆTTE NY REKORD EFTER USA-LØFT.

KØBENHAVN, 7 februar (Reuter) - Der er udsigt til endnu en dag med rekord for KFX-indekset fredag på baggrund af en moderat stigning i DJIA-indekset torsdag, en stærkere USD og uændrede renter. Torsdag sluttede KFX-indekset i all-time-high efter en stigning på 0,69 indekspoint til 152,24.
- Købsordrerne er stadig dominerende. Hovedbankerne fortsætter med at være i fokus og følges nu af de mindre og mellemstore banker, der allerede har præsenteret pæne resultater. For KFX-indekset kan det fredag blive til en stigning på omkring 1/2 pct., vurderer en aktiehandler.
Med til at understøtte den positive tone på det danske aktiemarked er samtidig meldingen om, at der i Folketinget tegner sig et bredt flertal for at hæve loftet, hvor meget pensionskasser og lønmodtagerfonde må investere i aktier. Derudover lyder vurderingen fredag fra Den Danske Bank og Aros Securities, at de danske aktier fortsat er relativt billige i forhold til resten af Europa.
Udover bank-aktierne kan der fredag komme fokus på ISS-aktien i forlængelse af et investormøde hos Aros Securities, hvor koncerndirektør Waldemar Schmidt gjorde status efter frasalget af amerikanske ISS Inc.
Spørgsmålet bliver derudover, om de seneste dages korrektion for A. P. Møller-papirerne tager en ende. En stærkere USD trækker op, mens et fald i oliepriserne trækker ned. Strejkevarslerne hos personalet hos Maersk Air ventes ikke at påvirke APM-papirerne, men kan spille ind på SAS-papiret.
Fredagens vigtigste begivenhed for såvel aktie-som obligationsmarked bliver offentliggørelsen af amerikanske beskæftigelsestal kl. 14.30, hvor der ventes en stigning i beskæftigelsen uden for landbruget på 237.000. Derudover offentliggøres regnskaber fra fem danske banker.
KFX-aktier:  Kurs fredag     kl. 15.30     +/- Novo-Nordisk .........   585      - 3 Den Danske Bank ........ 567     + 17 Tele Danmark ........... 371      - 6 Danisco ................ 364      - 3 D/S 1912 .......... 183.000   - 2000 D/S Svendborg ..... 264.000   - 1000 Sophus Berendsen ...... 863      + 3 Unidanmark ............ 362      + 6 Carlsberg ............. 405      + 6 BG Bank ................ 296      + 2. KFX-aktier:  Kurs torsdag    kl. 15.30     +/- FLS ................... 865     + 14 Københavns Lufthavne ... 680   0 Coloplast ............. 485      - 5 ISS ................... 162      + 4 Superfos ............... 785   0 Jyske Bank ............. 518     + 28 GN Store Nord .......... 685      - 4 Chr. Hansen ........... 830     + 10 Radiometer ............ 375      - 2 SAS Danmark ............. 83      - 1.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
