Fuldt styr på offentlige udgifter - Lykketoft.

KØBENHAVN, 27 maj (Reuter) - De nye tal og skøn for udviklingen i de offentlige finanser, viser, at der er fuldt styr på udgifterne. Det siger finansminister Mogens Lykketoft i en kommentar til den seneste Budgetoversigt.
- Disse tal illustrerer med al tydelighed regeringens politik: Hele konjunkturgevinsten skal bruges til at bremse gældsætningen. Og fra i år begynder vi altså at afdrage på gælden, siger Mogens Lykketoft.
Finansministeriet har i sin prognose opjusteret skønnet for statens indtægter med 11 mia. kr., mens udgifterne holdes i ro, fremgår det.
(c) Reuters Limited 1997.
