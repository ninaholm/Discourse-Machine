KFK resultat efter 1 kvartal dårligere end ventet.

KØBENHAVN, 22 april (Reuter) - KFK har nedjusteret sine forventninger til regnskabsåret 1997, fordi resultatet i de første tre måneder ikke har levet op til forventningerne, fremgår det af bestyrelsesformandens beretning på selskabets generalforsamling.
- KFK-koncernens samlede resultat for de første tre måneder af 1997 ligger under forventningerne. Koncernresultatet for 1997 forventes at blive på niveau med det i 1996 opnåede, sagde formanden.
Selskabet har tidligere ventet et koncernresultat, der ligger noget højere end i 1996.
(c) Reuters Limited 1997.
