Tankskibes indtjening faldt i sidste uge - Bassøe.

OSLO, 9 juni (Reuter) - Aktiviteten faldt i sidste uge
på markedet for olietankskibe. Det betød lavere rater og
indtjening i forhold til uge før. Det fremgår af det
norske skibsmæglerfirma Bassøe Shipbrokers ugentlige
shippingrapport.
Fragtraten for de store olietankskibe over 160.000
tons dødvægt (VLCC&apos;er) faldt 2,5 point til WS 60,0 point
på standardstrækningen mellem Rotterdam og den Persiske
Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265.000-275.00 dwt) på strækningen Golfen-Rotterdam
(WS-point):
13.juni    6.juni     30.maj 23.maj     16.maj   60,0 62,5  62,5   57,5    55
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i USD):
13.juni     6.juni     30.maj 23.maj     16.maj 23.700 25.500     25.500 21.700     19.700  (96)   (96)  (96)   (97)   (97)
For en moderne motortanker på 275.000 tons dødvægt
svarer rateniveaut til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
13.juni 6. juni     30.maj  23.maj 16.maj 32.300  35.700 34.350  30.200 28.100  (96)    (96)   (96)     (97)   (97)
Per 13. juni var der 0,55 mio. tons dødvægt ledit
spottange i den Persiske Golf mod ingen ledig tonnage ugen
før. De næste 15 dage vil 3,6 mio. tons ledig spottonage
ankomme til Golfen i form af 11 VLCC&apos;ere og to ULCC&apos;er.
Det er 2,0 mio. tons mere end ugen før.
Turbinetankeren Liotina på 317.588 tons dødvægt blev i
sidste uge solgt til skrot for 190 USD per letvægtston.
Liotina blev bygget i 1974. Dermed er i alt seks VLCC&apos;ere
solgt til skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
rapporter fra Bassøe Shipbrokers.
-- Eva Elgaard Pedersen (+45) 33 96 96 58.
(c) Reuters Limited 1997.
