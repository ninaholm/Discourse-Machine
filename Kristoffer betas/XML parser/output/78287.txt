PROFITTAGNING OG UDLAND TRAK NED I AKTIEMARKEDET.

KØBENHAVN, 13 december (Reuter) - Negative udenlandske aktiemarkeder, kombineret med profitagning i specielt Novo Nordisk var hovedårsagen til fredagens negative aktiemarked, vurderer en chefhandler.
- Det var primært profittagning i Novo Nordisk som trak ned i aktiemarkedet i dag. Undertonen på markedet er stadigvæk positiv, så der er ingen grund til panik, selv om vi falder lidt, siger handleren.
KFX-indekset slutter ugen 1,29 point lavere end torsdag i 129,35, mens december futuren på KFX faldt 1,75 point til 129,25.
(c) Reuters Limited 1996.
