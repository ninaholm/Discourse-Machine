Spar Nord køber Foras Finans Agro - Spar Nord.

KØBENHAVN, 14 august (Reuter) - Finans Nord, der er et helejet datterselskab under Sparekassen Nordjylland, har købt Foras Finans Agro, der hidtil har været en leasingafdeling under Foras Finans, skriver Spar Nord i en meddelelse til Fondsbørsen.
- Finans Nord har før overtagelsen af Foras Finans Agro en leasingportefølje på ca. 300 mio. kr. og ni ansatte. Foras Finans Agro, der har specialiseret sig i leasingaktiviteter inden for landbrug og entreprenørmateriel, har en portefølje på ca. 120 mio. kr. og fem medarbejdere, hedder det i meddelelsen.
(c) Reuters Limited 1997.
