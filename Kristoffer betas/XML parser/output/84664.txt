Presserunde - Finans/Økonomi torsdag 12 juni.

Reuters står ikke inde for avisartiklernes nøjagtighed 1) Den danske finanssektor venter med spænding på nyt fra Nykredit, når bestyrelsen i Nykredit i dag holder møde om alliancen med BG Bank. Flere finansanalytikere tror ikke på alliancens levedygtighed, og det kan åbne op for nye giftemål i den danske finansielle sektor. (Børsen side 27)
2) Den svenske bank S-E Banken vil være førende på det danske marked for obligationshandel, aktiehandel og corporate finance. Banken vil med et toplønnet og topkvalificeret personale og massive investeringer i informationsteknologi indtage det danske marked. (Berlingske Erhverv side 6, Børsen side 26, Politiken side 11)
3) Det er en myte, at de grønne afgifter er en stor økonomisk belastning for dansk erhvervsliv. Virksomhedernes udgifter til grønne afgifter udgør således kun 0,1 pct. af udgifterne til lønninger. Det konkluderer nye beregninger fra fire ministerier. (Det Fri Aktuelt side 11)
(Presserunden er udarbejdet af Finansinformation).
(c) Reuters Limited 1997.
