Aktier ventes stige 1 pct efter rekord i USA.

KØBENHAVN, 6 maj (Reuter) - Det danske aktiemarked ventes at stige ca. en pct. tirsdag i kølvandet på det amerikanske aktiemarked, der mandag lukkede i rekordniveau. Dow Jones Industrial indekset endte med en stigning på to pct. i ny lukkerekord 7.214.
- Vi forventer et flot marked, men ikke nogen stor aktivitet, da det ikke ligefrem er sælgerne, der præger markedet. Dollaren ligger flot, renterne rimeligt, så vi burde i hvert fald kunne stige en pct., lyder vurderingen fra en aktiechef tirsdag morgen.
Mandag steg KFX ca. en halv pct. til 157,63.
(c) Reuters Limited 1997.
