Ny direktør i EAC Consumer Products fra Kbh Luft.

KØBENHAVN, 13 juni (Reuter) - Det Østasiatiske Kompagni (EAC) har udpeget Stefan D. Buch, HD-R, cand.jur og MBA, til en ny stilling som direktør for koncernplanlægning og IT i EAC Consumer Products, der har hovedkontor i Kuala Lumpur, oplyser selskabet fredag.
- Med ansættelsen af Stefan D. Buch er det sidste skridt taget i styrkelsen af EAC Consumer Products overordnede ledelse, der har ansvaret for en omsætning på mere end syv mia. kr., skriver EAC i en pressemeddelelse.
Stefan D. Buch er 37 år, og kommer fra en stilling som underdirektør med ansvar for økonomi, finans og edb i København Lufthavne.
- Ole Mikkelsen (+45) 33 96 96 54.
(c) Reuters Limited 1997.
