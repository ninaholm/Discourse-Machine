TELE DK KAN STIGE TIL 370 EFTER FYRINGER - HANDLER.

KØBENHAVN, 30 januar (Reuter) - Onsdagens meddelelse fra Tele Danmark om, at telekoncernen vil nedbringe antallet af medarbejdere inden midten af 1998 med netto 2.000 er blevet positivt modtaget af aktiemarkedet. Tele-aktien er efter kort tids handel steget otte kr. til 362 under en omsætning på 18.000 stk.
- Vi havde forventet fyringer i Tele Danmark, men det her er lidt voldsomt, og jeg tror, at aktien skal yderligere op i dag. Et niveau omkring 370 i dag er ikke usandsynligt og på lidt længere sigt kan den godt nå 380, vurderer en handler.
(c) Reuters Limited 1997.
