Britannia Inv opjusterer 96-prognose fra propekt.

KØBENHAVN, 28 februar (Reuter) - Britannia Invest forventer, at koncernens driftsresultat for 1996 vil ligge højere end det resultat, koncernen lagde op til i propektet af juli 1996, oplyser Britannia Invest i en meddelelse fredag i anledning af, at selskabets hollandske datterselskaber har afholdt generalforsamling.
- På denne baggrund kan selskabet meddele, at koncernens driftsresultat for regnskabsåret 1996 forventes at ligge i overkanten af det i prospektet af juli 1996 estimerede, skriver Britannia Invest.
(c) Reuters Limited 1997.
