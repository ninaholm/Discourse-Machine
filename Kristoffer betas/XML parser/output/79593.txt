IKKE FLERE PHØNIX-KØBERE PÅ BANEN - ANALYTIKERE.

KØBENHAVN, 30 januar (Reuter) - Phønix-bestyrelsen skal ikke vente købstilbud fra andre firmaer end Superfos og det norske Rieber &amp; Søn, der i forvejen har afgivet købstilbud. Det vurderer flere aktieanalytikere overfor Reuters Finans.
- Jeg har svært ved at se, hvem der skal komme ind. Icopal har i dag sagt, at de ikke er interesserede i at byde. Spørgsmålet er kun, om Rieber vil forhøje sit tilbud, siger en analytiker.
Overfor pressen har den norske koncern i dag ikke villet kommentere situationen.
(c) Reuters Limited 1997.
