Svensk Tele DK-selskab vil fordoble salg - avis.

KØBENHAVN, 10 juni (Reuter) - Det delvist Tele Danmark-ejede, Telenordias nye adm. direktør, Lutz Meyer-Schell har sat sig som første mål at fordoble omsætningen. Han er derfor gået i gang med at regne på, hvad det koster at købe sig til en større markedsandel, skriver den svenske erhvervsavis, Dagens Industri tirsdag.
- I løbet af efteråret skal Lutz Meyer-Schell regne ud, om der findes en lønsom vej. Først i begyndelsen af næste år, skal de tre moderselskaber afgøre, om de er rede til at investere et par hundreder millioner kroner hver på det svenske marked, skriver avisen.
Telenordia er ligeligt ejet af British Telecommunications (BT), Telenor og Tele Danmark og har trods ambitiøse planer for det svenske marked kun erobret tre pct. Dermed ligger selskabet langt efter de to største udbydere af tele-ydelser, Telia og Tele2.
Dagens Industri peger på flere oplagte kandidater, der kan være i Telenordias søgelys, herunder Tele8 og Stjärn-TV.
- Søren Linding Jakobsen (+45) 33 96 96 53.
(c) Reuters Limited 1997.
