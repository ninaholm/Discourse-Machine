RD LÆGGER OBLIGATIONSDATA PÅ INTERNETTET.

KØBENHAVN, 14 januar (Reuter) - Realkredit Danmark (RD) åbner nu nye sider på det globale Internet med oplysninger om instituttets egne obligationer, oplyser RD tirsdag.
- Oplysningerne offentliggøres allerede i dag på Københavns Fondsbørs. Ved at benytte Internettet får en bredere kreds af investorer adgang til disse data. Dermed opfylder RD et ønske fra særligt udenlandske investorer, skriver RD i en pressemeddelelse.
Der vil også være adgang til fondsanalyser, fremgår det af meddelelsen.
- Det sker ved at offentliggøre en række nøgletal for udvalgte RD-obligationer samt for statsobligationer. Ved at lette adgangen for investorer til systematisk information om RD&apos;s obligationer på en nem og billig måde ønsker vi at skabe forøget international interesse, skriver RD i pressemeddelelsen.
De nye data kan findes på Internet-adressen:
(c) Reuters Limited 1997.
