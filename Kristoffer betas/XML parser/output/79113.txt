INVESTERINGSSELSKAB EJER 18,83 PCT AF AGF.

KØBENHAVN, 16 januar (Reuter) - Investeringsselskabet Aktiehuset har købt op af aktier i fodboldklubben AGF, så selskabet nu ejer 18,83 pct. af den samlede aktiekapital og 10,22 pct. af stemmerne, oplyser Aktiehuset torsdag.
Aktiehuset forklarer i ejermeddelelsen, at investeringen er i overensstemmelse med selskabets porteføljestrategi om at købe aktier i mindre børsnoterede selskaber.
Det fremgår også, at Aktiehuset venter en betydelig indtjening i AGF i 1996, når det ses i forhold til klubbens beskedne børsværdi.
- Dels grundet en forbedret ordinær drift og dels gennem en ekstraordinær indtægt på seks. mio. kr. på salget af Håvard Flo til Werder Bremen, hedder det i meddelelsen fra investeringsselskabet. (/olm).
(c) Reuters Limited 1997.
