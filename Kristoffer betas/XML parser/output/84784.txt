Martin ser fremgang i 97/98-res på min 25 pct.

KØBENHAVN, 16 juni (Reuter) - Martin Gruppen forventer i regnskabsåret 1997/98 en fremgang i resultatet før skat på mindst 25 pct. Det fremgår af koncernens regnskab for 1996/97, der blev fremsendt søndag.
- I budgettet for det nye regnskabsår forventer Martin Gruppen en fortsat vækst i omsætningen, en marginalt forbedret overskudsgrad samt en stigning i resultat før skat på minimum 25 pct., skriver Martin Gruppen.
I 1996/97 fik Martin Gruppen et overskud før skat på 34,3 mio. kr.
(c) Reuters Limited 1997.
