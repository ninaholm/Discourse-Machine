FISKEFODER-VIRKSOMHED TRAK NED HOS KFK IGEN I 96.

KØBENHAVN, 21 februar (Reuter) - Datterselskabet, BioMar, der producerer fiskefoder, trækker fortsat ned i resultatet hos Korn-og Foderstof Kompagniet (KFK), fremgår det af årsregnskabet for 1996, som koncernen offentliggjorde fredag.
- Det negative driftsresultat i BioMar-koncernen på 76,5 mio. kr. er på trods af en vanskelig situation ikke tilfredsstillende, skriver ledelsen i koncern-regnskabet, der viste et resultat før skat på 106,4 mio. kr. mod 322,0 mio. kr. året før. Resultatet efter skat og ekstraordinære poster faldt til 75,2 mio. kr. fra 190,9 mio. kr.
(c) Reuters Limited 1997.
