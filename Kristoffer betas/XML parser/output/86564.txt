Lollands Bank fastholder prognose for hele 1997.

KØBENHAVN, 13 august (Reuter) - Ledelsen i Lollands Bank fastholder sine forventninger til hele regnskabsåret, efter at have gjort status over de første seks måneder af 1997.
- Vi fastholder det oprindelige budgets driftsresultat nemlig 14,5 mio. kr. - før kursregulering af fondsbeholdningen og før tab og hensættelser på kunder, skriver ledelsen i halvårsregnskabet, der viste et ordinært resultat før skat på 9,8 mio. kr. mod 7,1 mio. kr. i den tilsvarende periode sidste år.
(c) Reuters Limited 1997.
