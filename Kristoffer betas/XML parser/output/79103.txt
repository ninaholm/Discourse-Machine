FØRSTE KVARTAL BEDRE END VENTET - BLÜCHER.

KØBENHAVN, 16 januar (Reuter) - Blücher Metal har fået en god start på det nye regnskabsår, oplyste formanden for bestyrelsen, Gunnar Pedersen, på selskabets ordinære generalforsamling torsdag.
- På mødet kunne formanden oplyse, at selskabet har fået en god start på det nye regnskabsår med et resultat for første kvartal, der er bedre end forventet, uden at dette dog - på nuværende tidspunkt - giver anledning til ændrede forventninger til hele året, hedder det i et referat fra generalforsamlingen.
(c) Reuters Limited 1997.
