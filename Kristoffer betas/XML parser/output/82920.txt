Objectives resultat steg i 1996 med ny aktivitet.

KØBENHAVN, 22 april (Reuter) - Objective kom ud af regnskabsåret 1996 med et ordinært resultat før skat på 8,1 mio. kr. mod 2,0 mio. kr. året før. Fremgangen kan først og fremmest tilskrives overtagelsen af Ermax, der handler med og producerer auto-og motordele, fremgår det af regnskabet, der blev offentliggjort tirsdag.
Objective har reelt været uden aktivitet siden slutningen af 1980&apos;erne, da belysningsaktiviteterne i Lyfa blev købt ud. Med Ermax steg omsætningen til knap 200 mio. kr. i 1996 fra nul året før.
- Den i halvårsmeddelelsen forventede afsætningstilbagegang, med øget konkurrence og lavere bidrag til følge, i den tyske del af koncerne har ikke haft så stærk en effekt i andet halvår 1996 som frygtet. Endvidere har de rationaliseringer af omkostningsstrukturen, som er gennemført i året, bidraget til et bedre resultat end forventet ved afgivelsen af halvårsmeddelsen, forklarer ledelsen i regnskabet.
I de kommende tre til fem år venter koncernen en stabil udvikling i såvel omsætning som indtjening, fremgår det.
Overskuddet i 1996 har øget egenkapitalen, så den nu udgør 103 mio. kr. mod 95 mio. kr. året før. Bestyrelsen indstiller til generalforsamlingen, at der ikke udbetales udbytte til aktionærerne, hvoraf Topdanmark er blandt de store.
- Ole Mikkelsen (+45) 33 96 96 54.
(c) Reuters Limited 1997.
