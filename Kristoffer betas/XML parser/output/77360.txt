AKTIEMARKEDERNE NYDER GODT AF FALDENDE RENTER.

KØBENHAVN, 6 november (Reuter) - Aktierne er pænt efterspurgte onsdag middag, og KFX ligger næsten et helt indekspoint bedre i 127,32.
- Det er primært den positive udvikling i rentemarkederne, som aktierne nyder godt af, lyder forklaringen fra en aktiedealer.
Han forudser, at den positive aktieudvikling vil fortsætte, når det amerikanske aktiemarked åbner, og derfor kan kurserne i Danmark slutte med en sammenlagt gevinst på trekvart-til et helt indekspoint onsdag eftermiddag, vurderer han.
(c) Reuters Limited 1996.
