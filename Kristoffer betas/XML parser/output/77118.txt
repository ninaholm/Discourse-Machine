SKAKO VENTER OVERSKUD I 97/98 - REFERAT.

KØBENHAVN, 25 oktober (Reuter) - Skako, der producerer maskiner og anlæg til fremstilling af beton og bygningselementer, forventer at vende tilbage til overskud i regnskabsåret i 1997/98, fremgår det af et referat af generalforsamlingen i den kriseramte virksomhed.
- Der forventer en betydelig fremgang af den primære drift i 1996/97. Resultatforventninger til året som helhed er et samlet mindre underskud. Tilbagevenden til overskud forventes at ske i 1997/98, skriver Skako referatet.
I 1995/96 havde Skako et underskud på den primære drift på 28,6 mio. kr.
Bestyrelsen i Skako besluttede torsdag at nedskrive aktiekapitalen til det halve, at slå de to aktieklasser sammen, at gennemføre en rettet emission på nom. 32,2 mio. kr. og at foretage en emission på nom. 28,9 mio. kr. med fortegningsret for de hidtidige aktionærer. Forslagene skal vedtages på en snarlig indkaldt ekstraordinær generalforsamling. (/slj).
(c) Reuters Limited 1996.
