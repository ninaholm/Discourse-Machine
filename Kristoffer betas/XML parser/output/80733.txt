US-STIGNING SES LØFTE UENSARTET DANSK AKTIEMARKED.

KØBENHAVN, 26 februar (Reuter) - En fremgang i det amerikanske Dow Jones indeks på 0,4 pct. tirsdag kombineret med stort set uændrede renter giver onsdag morgen forventninger om stigende danske aktiekurser. Ifølge en handler kan udviklingen igen onsdag dog blive uensartet, som det blev set tirsdag, hvor KFX-indekset bevægede sig både op og ned for sidst på dagen at ende med en stigning på 0,21 indekspoint i 154,60.
- Vi så en god støtte til sidst onsdag. Og på baggrund af fremgangen på de udenlandske markeder, kan vi godt lægge ud med en stigning på 1/4 pct., siger en handler.
En ny svækkelse af den amerikanske dollar, der onsdag morgen handles under kurs 1,67 DEM for 1 USD, trækker dog i den anden retning. Specielt A. P. Møller-papirerne har de sidste dage lidt under en svagere USD.
- Samtidig er oliepriserne faldet. Skulle A. P. Møller papirerne korrigeres op med de øvrige KFX-aktier tirsdag, bør det udnyttes som en salgsmulighed, siger en handler.
Igen onsdag kan bank-aktierne tiltrække sig opmærksomhed efter nye svenske avisskriverier om fusionsforhandlinger i Nordbanken. En stor udenlandsk bank vil ifølge Finanstidningen købe den svenske bank.
- Umiddelbart har vi svært ved at tro, at danske banker er interesserede. Men den fortsatte fusions-omtale, kan jo godt smitte af på de danske bankaktier, siger en handler i en stor dansk bank.
Onsdag morgen offentliggør Spar Nord Holding sit årsregnskab, der efterfølges af regnskaber fra mindre selskaber som Hvidbjerg Bank, Dansk Kaution, Vejen Trælast, SIS International og Julius Koch Gruppen.
I New York sluttede Novo Nordisk 1 kr. op i kurs 617, Tele Danmark 1 kr. op i 352, mens ISS faldt 6 kr. til kurs 186.
KFX-aktier:     Kurs tirsdag kl. 15.30    +/-
Novo-Nordisk .........   616   + 5 Den Danske Bank ........ 593   + 6 Tele Danmark ........... 351     0 Danisco ................ 382   + 8 D/S 1912 ..........  188.000     +1.000 D/S Svendborg .....  273.000     -5.000 Sophus Berendsen ......  885   +16 Unidanmark ............  349   - 3 Carlsberg .............  396   - 8 BG Bank ................ 302   + 3     KFX-aktier tirsdag      kl. 15.30    +/- FLS ...................  850   +10 Københavns Lufthavne ... 655   -10 Coloplast .............  483   -10 ISS ...................  192   + 2 Superfos ............... 790     0 Jyske Bank ............. 539   + 2 GN Store Nord .......... 670   - 5 Chr. Hansen ...........  850     0 Radiometer ............  390   + 2 SAS Danmark ............. 77,00     + 1,50.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
