Ny Torm-tanker koster ca 210 mio kr - Søfart.

KØBENHAVN, 13 juni (Reuter) - D/S Torm skal betale omkring 32 mio. USD (210 mio. kr) for det nye produktankskib på 45.000 tons dødvægt, som rederiet har bestilt hos det koreanske skibsværft Halla Engineering and Heavy Industries. Det skriver shipping-avisen Søfart fredag.
- Prisen for denne type skibe liger i nabolaget af 32 mio. USD, hedder det i Søfart.
Finansdirektør Lars Pedersen fra D/S Torm ønsker ikke kommentere prisen på det nye skib, men bekræfter over for Reuters Finans, at prisen generelt ligger på det leje i øjeblikket - plus/minus 1 mio. USD.
Det nye skib skal indgå i Torms flåde og er dermed ikke købt med direkte videresalg for øje. Rederiet har ellers køb og salg af skibe indenfor rederiets kerneområder produktank, tørlast og liniefart som en målsætning.
D/S Torm havde i 1996 en omsætning på 1,7 mia. kr. og et overskud på 127 mio. kr. før skat og ekstraordinære poster. Ifølge Lars Pedersen har rederiet en markedsandel på 25-30 pct. af produkttankmarkedet mellem den Persiske Golf og Japan.
- Stig Ørskov Pedersen (+45) 33 96 96 59.
(c) Reuters Limited 1997.
