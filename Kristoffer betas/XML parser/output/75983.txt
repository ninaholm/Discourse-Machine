BG BANK-AKTIER TRAK TOPDK-RESULTAT OP I HALVÅR.

KØBENHAVN, 27 august (Reuter) - En opskrivning af værdien af en portion BG Bank-aktier pynter på forsikringkoncernen Topdanmarks resultat efter årets første seks måneder, fremgår det halvårsregnskabet, som koncernen offentliggjorde tirsdag.
Topdanmark kom ud af første halvår med et ordinært resultat på 108,9 mio. kr. mod 23,4 mio. kr. i den tilsvarende periode sidste år.
- Resultatet er positivt påvirket af ekstraordinære forhold på 26 mio. kr. som følge af en opskrivning af beholdningen af BG Bank-aktier til indre værdi svarende til 59 mio. kr., hedder det i halvårsregnskabet.
Samtidig har koncernen brugt 33 mio. kr. på at overtage den forsikringsportefølje, som Østifterne havde sammen med Bikuben inden sparekassens fusion med GiroBank.
- Det herefter korrigerede resultat på 94 mio. kr. lever op til ledelsens forventninger, hedder det i regnskabet. I første halvår 1995 var det tilsvarende tal 57 mio. kr.
[MORE].
