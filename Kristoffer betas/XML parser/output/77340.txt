Valuta - USD handles under 114 JPY og 1,52 DEM.

KØBENHAVN, 6 november (Reuter) - Den amerikanske
dollar har sat sig onsdag middag, og både mod yen og
D-mark er kursen lavere end i formiddags.
Over for Japans valuta er kursen flyttet længere væk
fra 114-niveauet, og mod D-mark er 1,52 brudt i
nedadgående retning.
Efter det amerikanske valg var dollaren en kortere
overgang oppe i priser på 114,67 yen og 1,5267 D-mark i
Asien.
- Det er salg af US-dollar fra store fonde, der har en
stor del af skylden, mener valutahandlere.
Frasalget betegnes dog som ren profittagning, og har
således ikke afgørende fundamentale økonomiske årsager.
Den tyske D-mark har forbedret sig i Europa, og det er
en konsekvens af rapporten om EU-landenes økonomiske
temperaturer, der blev offenliggjort ved middagstid,
fortæller dealere.
- Rapportens konklusion er, at flertallet af
medlemsstaterne på nuværende tidspunkt ikke opfylder de
økonomiske kriterier, der er sat for deltagelse i den
fælles valuta.
Kronen er næsten uændret mod D-mark, men næsten et par
øre lavere end US-dollar.
DEM/DKK  USD/DKK FRF/DKK USD/JPY USD/DEM
Onsdag    15.14  3,8410   5,8315  1,1370  113,90  1,5175
Onsdag    11.50  3,8415   5,8475  1,1365  113,95  1,5225
(/klp).
(c) Reuters Limited 1996.
