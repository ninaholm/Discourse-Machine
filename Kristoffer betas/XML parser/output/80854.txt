Icopal får samme tur som Superfos - Phønix-komite.

KØBENHAVN, 28 februar (Reuter) - Støttekomiteen til bevarelse af Phønix Contractors har ikke varmere følelser over for Icopal end over for Superfos. Derfor vil komiteen fortsætte sit arbejde til fordel for et salg til norske Rieber &amp; Søn, oplyser advokat Tom Tønnies.
- Det er et yderst fremskredent tidspunkt, at Icopal nu kommer på banen. Vi tager det dog stille og roligt. De får samme tur som Superfos, siger advokat Tom Tønnies fra Støttekomiteen til Reuters Finans fredag.
Kampen om Phønix så umiddelbart ud til at have fundet en vinder sent torsdag, da Superfos meddelte, at industrikoncernens seneste bud på 808 mio. kr. ikke ville blive forhøjet. Dermed står Rieber &amp; Søn med det højeste bud på 820 mio. kr., og fik samtidig bestyrelsen for Phønix&apos; anbefaling.
Fredag morgen meldte Icopal sig på banen med en meddelelse til Fondsbørsen om, at selskabet overvejer at afgive et købstilbud på Phønix. Tom Tønnies ser dog ingen principiel forskel på Icopal og Superfos.
- Icopal er jo også en konkurrent, og umiddelbart må man antage, at det er i stil med Superfos. Derfor er det fortsat nordmændene, der får vores anbefaling, siger Tom Tønnies.
(c) Reuters Limited 1997.
