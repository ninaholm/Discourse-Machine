REGERING SER STÆRKT FALDENDE DANSK MERRENTE I 97.

KØBENHAVN, 10 december (Reuter) - Regeringens økonomer forventer, at det lange dansk-tyske rentespænd vil falde til godt 50 bp. i løbet af 1997 fra de nuværende ca. 90 bp. Det fremgår af Økonomisk Oversigt, som blev offentliggjort tirsdag.
- Antagelsen om det faldende rentespænd i 1997 må i høj grad tilskrives en øget tillid til dansk økonomi, og at den førte økonomiske politik fastholdes, skriver Økonomiministeriet. Rentespændet forventes at blive indsnævret yderligere i 1998 til ca. 40 bp. som gennemsnit for året, fremgår det.
(c) Reuters Limited 1996.
