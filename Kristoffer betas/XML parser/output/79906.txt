FORSTÆDERNES BANK VENTER FORTSAT KUNDETILGANG.

KØBENHAVN, 6 februar (Reuter) - Forstædernes Bank forventer fortsat kundetilgang i 1997. En fremgang, der skal kompensere for den fortsat hårde konkurrence i banksektoren. Det fremgår torsdag af regnskabsmeddelelsen for året 1996.
- Den skærpede konkurrence mellem pengeinstitutterne vil fortsætte i 1997. Dette vil isoleret set påvirke nettorenteindtægterne negativt. En fortsat kundetilgang og et stigende forretningsomfang forventes at kompensere herfor, skriver ledelsen i regnskabsmeddelelsen.
Forstædernes Bank kom ud af 1996 med et overskud efter skat på 51. mio. kr. mod 43 mio. kr. i 1995.
Egentlige samlede resultatforventninger for 1997 fremgår ikke af bankens regnskab.
(c) Reuters Limited 1997.
