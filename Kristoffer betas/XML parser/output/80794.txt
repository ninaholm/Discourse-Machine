PHØNIX-BESTYRELSE VIL ANBEFALE KØBER FREDAG - FMD.

KØBENHAVN, 27 februar (Reuter) - Bestyrelsen i Phønix Contractors vil anbefale en køber af virksomheden til aktionærerne i morgen fredag, siger bestyrelsens formand, Henry Petersen, til Reuters Finans torsdag.
- Bestyrelsen regner med at komme med en anbefaling i morgen. Og det ligger i øjeblikket til at blive Rieber. Dermed må vi regne med, at det (kampen om at købe Phønix, red.) er slut, siger Henry Petersen.
Norske Rieber &amp; Søn har i øjeblikket budt den højeste pris på Phønix.
Næsthøjeste bud tegner Superfos sig for. Men Vedbæk-virksomheden har netop meddelt, at den ikke vil forhøje sit tilbud. Det fremgår af selskabets årsregnskabsmeddelse torsdag.
(c) Reuters Limited 1997.
