STIGNING I ENTREPRISEREGULERINGS-OG VEJINDEKS - DS.

KØBENHAVN, 12 november (Reuter) - Samtlige entreprise-reguleringsindeks er steget siden den seneste opgørelse i juni 1996, oplyser Danmarks Statistik tirsdag.
Således er indekset for asfaltarbejde steget med 2,2 pct.point i forhold til juni 1996, mens indeksene for jordarbejder, jern-og stålkonstruktioner samt betonkonstruktioner i samme periode er steget henholdsvis 0,6 og 0,4 og 0,1 pct.point. Stigningerne skyldes hovedsageligt stigende engrospriser på brændselsolier.
(c) Reuters Limited 1996.
