CARLSBERG BEKRÆFTER EVT EGYPTISK AFTALE.

KØBENHAVN, 10 februar (Reuter) - Carlsberg er ifølge det anerkendte internationale tidsskrift Middle East Economic Digest (MEED) være på vej ind på det egyptiske marked gennem opførelsen af et nyt bryggeri sammen med den lokale øl-producent Al Ahram Beverages Company (ABC).
Hos Carlsberg strækker man sig dog kun så langt som til at bekræfte, at der er intentioner om et muligt samarbejde i Egypten.
- Carlsberg har ikke indgået nogen aftale med Luxor Group om bygning af et bryggeri og om licensbrygning af Carlsberg Beer i Egypten. Vi kan dog bekræfte, at vi har godkendt det afsnit i Luxor Group&apos;s prospekt om ABC, som omhandler Carlsberg. Prospektet omtaler ovennævnte forslag som en mulighed, siger informationschef Monica Ritterband.
Det amerikanske investeringsselskab Luxor Group købte i november 1996 en ejerandel på 75 pct. i ABC, som er Egyptens eneste øl-bryggeri.
Luxor har planer om at sælge størstedelen af sine aktier i ABC til andre internationale investorer gennem et udbud af såkaldte Global Depositary Receipts (GDR), som efterfølgende skal noteres i London. En del af overskudddet fra aktiesalget skal reinvesteres i bryggeriet, og planen er, at der skal opføres et nyt bryggeri med Carlsberg som mulig partner, fremgår det af prospektet til aktiesalget, skriver MEED.
- Jørn Nurkka (+45) 33 96 96 55
- Søren Linding Jakobsen (+45) 33 96 96 53.
(c) Reuters Limited 1997.
