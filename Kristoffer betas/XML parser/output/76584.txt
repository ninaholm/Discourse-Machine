REGERING SNIGER DANMARK IND I EMU - ENHEDSLISTEN.

KØBENHAVN, 30 september (Reuter) - Regeringen er godt i gang med at få Danmark ind i det valutariske samarbejde, EMU, og dermed snigløbes de danske undtagelser med EU, mener partiet Enhedslisten.
- Efter min mening sniger regeringen Danmark ind i EMU&apos;en ad bagdøren og snigløber dermed den danske undtagelse, siger partiets EU-politiske ordfører, Keld Albrechtsen.
Enhedslisten er imod de planer, som økonomiministeren ifølge partiet har om en dansk aftale med en kommende europæisk centralbank.
- Der er yderligere det problem i denne sag, at forhandlingerne føres bag lukkede døre i ministerrådsmøder og i Folketingets Europa-udvalg. Derfor skal vi have en folketingsdebat om sagen hurtigst muligt, siger Keld Albrechtsen.
Partiet stiller nu forslag om, at Folketinget skal vedtage et mandat, som økonomiminister Marianne Jelved kan forhandle efter.
- Enhedslistens forslag skal sikre, at der ikke indgås nogen aftaler, som binder Danmark tættere til EMU&apos;en end vi allerede er i dag, siger Keld Albrechtsen. (/olm).
(c) Reuters Limited 1996.
