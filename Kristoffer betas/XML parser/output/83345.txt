Maersk Air åbner ny sommerrute Billund-Nice.

KØBENHAVN, 5 maj (Reuter) - Maersk Air åbnede i den forgangne weekend en ny rute til Nice i Sydfrankrig fra Billund. Ruten flyves indtil slutningen af oktober hver lørdag. Det fremgår af en pressemeddelelse mandag fra det A. P. Møller-ejede flyselskab.
- Ruten er blevet populær allerede før starten, og vi regner med, at der snart kan flyves året rundt og med flere afgange om ugen, siger Maersk Air&apos;s kommercielle direktør, Jørn Eriksen.
Den store efterspørgsel fra starten hænger bl.a. sammen med, at rejsebureauet Star Tour har ruten med i sit program for rejser til den franske riviera, anfører Maersk Air.
- Søren Linding Jakobsen (+45) 33 96 96 53.
(c) Reuters Limited 1997.
