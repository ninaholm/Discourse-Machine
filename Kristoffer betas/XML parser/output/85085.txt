Martin-direktør nedbringer ejerandel i Martin.

KØBENHAVN, 24 juni (Reuter) - P. J. Holding ApS, der er 100 pct. ejet af Martin Gruppens direktør Peter Johansen, har solgt 370.000 aktier i Martin Gruppen til en gruppe af danske og internationale investorer. Det oplyser P. J. Holding i en meddelelse til Fondsbørsen tirsdag.
Herefter ejer selskabet 425.000 aktier i Martin Gruppen svarende til en ejerandel på 26,6 pct. af aktiekapitalen.
(c) Reuters Limited 1997.
