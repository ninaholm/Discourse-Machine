Valutastilling steg 5 mia i maj-april 1996/1997.

KØBENHAVN, 11 juni (Reuter) - Danmarks internationale likviditet steg i perioden maj 1996 til april 1997 med 4,9 mia. kr. Det fremgår onsdag af Nationalbankens valutastatistik over registrerede betalinger til og fra udlandet ultimo april 1997.
I de første fire måneder af 1997 er valutastillingen forbedret med 16,6 mia. kr. mod en forbedring på 33,3 mia. kr. i samme periode 1996.
Danmarks nettoindtægt fra løbende betalinger faldt i perioden januar til april 1997 til 4,6 mia. kr. fra 9,1 mia. kr. året før.
Den samlede nettoindtægt fra kapital-og løbende betalinger faldt til 28,9 mia. kr. fra 30,8 mia. kr. i 1997.
Posten &quot;fejl og udeladelser&quot; dækkede en kapitaleksport på 12,4 mia. kr. mod en kapitalimport på 2,5 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken.
- Stig Ørskov Pedersen (+45) 33 96 96 59.
(c) Reuters Limited 1997.
