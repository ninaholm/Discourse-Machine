AFGIFTSSAG KAN KOSTE DANISCO 40 MIO KR - DANISCO.

KØBENHAVN, 18 december (Reuter) - En verserende sag hos told-og skattemyndighederne kan i værste fald få en effekt på 40 mio. kr. på Daniscos nettoresultat. Det oplyser koncernen i halvårsregnskabet for 1996/97 onsdag.
Sagen vedrører et eventuelt krav om betaling af afgifter for tidligere år i forbindelse med salg af finsprit til Ukraine.
- Danisco bestrider et eventuelt krav, og der er ikke hensat hertil i halvårsregnskabet. Dette ekstraorinære forhold ville i værste fald kunne få en effekt på 40 mio. kr. på Daniscos nettoresultat, skriver ledelsen i halvårsmeddelelsen.
(c) Reuters Limited 1996.
