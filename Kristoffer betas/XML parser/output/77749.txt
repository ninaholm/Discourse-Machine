FEARNLEY SER MULIG RATEOPGANG FOR TANKSKIBE.

OSLO, 21 november (Reuter) - Skibsmæglerfirmaet Fearnley vurderer i sin ugerapport, at der er mulighed for højere rater på tankskibsmarkedet i Golfen.
- Der er en fortsat tiltagende aktivitet i VLCC-markedet i Golfen, selv om der ikke har været nogen signifikant stigning i rateniveauet. Der har været en lille nedgang i antallet af tilgængelige skibe i området, og hvis aktiviteten holder sig oppe, bør vi kunne se en vis stigning i raterne, skriver Fearnley.
VLCC&apos;er er store olietankskibe med en dødvægt på over 160.000 tons.
Fearnley vurderer også i sin ugerapport, at der er mulighed for højere rater i Nordsøen og Middelhavet.
- Raterne forandrer sig ikke meget i Nordsøen og Middelhavet, men de eventuelt kommende vinterstorme vil føre til forsinkelser, hvilket igen fører til bedre rater, skriver skibsmæglerne.
I Danmark er det først og fremmest rederiet A.P. Møller, der har olietankskibe. Men også D/S Torm og D/S Norden er beskæftiget med sejlads af råolie. (/Reuter/eep).
(c) Reuters Limited 1996.
