Aktiemarked ses åbne forsigtigt, Tele DK i fokus.

KØBENHAVN, 5 marts (Reuter) - Blandede signaler gav onsdag morgen forventning om en forsigtig opstart for det danske aktiemarked og det forventes, at KFX-indekset kan korrigere lidt ned efter en stigning på 1,5 pct. til 155,88 tirsdag. Et fald på 1,0 pct. i det amerikanske Dow Jones indeks og stigende renter gav umiddelbart anledning til en forventning om faldende kurser, men en stadig stærkere USD og et løft i Tele Danmark aktien på 4 kr. til kurs 361 i New York giver en positiv stimulans.
- Tele Danmark trak markant op tirsdag, og det kan meget vel fortsætte onsdag, vurderer en handler.
Stigningen i New York kommer efter en stigning på 13 kr. til kurs 357 tirsdag. Baggrunden for stigningen er ifølge en handler en meget positiv omtale af Tele Danmark i det amerikanske finanstidsskrift Barron&apos;s.
Også Novo Nordisk steg yderligere i New York - plus 3 kr. til kurs 660 - efter en stigning på 25 kr. til 657 tirsdag. Her er det blandt andet en stærkere USD, der trækker op. USD ligger tirsdag morgen i kurs 1,7130 DEM for 1 USD, og den stærke USD ventes generelt at kunne understøtte det danske aktiemarked, der samtidig fortsat nyder godt af indeksordrer i de store papirer.
- Det bliver derfor også afgørende onsdag, om indeksordrerne fortsætter med at være i markedet. Umiddelbart ser efterspørgslen på de store papirer dog solid ud, vurderer en handler.
A.P. Møller papirerne, D/S 1912 og D/S Svendborg, der tirsdag faldt i et stigende marked, ventes onsdag understøttet af den stærke USD, ligesom oliepriserne har rettet sig og nu handles omkring 19,50 USD for en tønde Brent på april-kontrakt.
Onsdag ventes der blandt andet regnskaber fra Aarhus Olie, DV Industri og Falbe-Hansen.
KFX-aktier:  Kurs  tirsdag   kl. 15.30     +/- Novo-Nordisk ..........     657,0   + 25 Den Danske Bank ........    590     + 11 Tele Danmark ...........    357     + 13 Danisco ................    397     +  7 D/S 1912 ..........     189.500    - 500 D/S Svendborg .....     269.500    - 500 Sophus Berendsen ......     868     + 12 Unidanmark ............     336     -  3 Carlsberg .............     402     +  3 BG Bank ................    286     -  2. KFX-aktier:  Kurs tirsdag    kl. 15.30     +/- FLS ...................     860      + 9 Københavns Lufthavne ...    670      + 5 Coloplast .............     450      - 5 ISS ...................     184      + 1 Superfos ...............    785   0 Jyske Bank .............    532      + 5 GN Store Nord ..........    670      - 5 Chr. Hansen ...........     845      + 5 Radiometer ............     400      + 8 SAS Danmark ............     76      - 1,00.
- Stig Ørskov Pedersen (+45) 33 96 96 59.
(c) Reuters Limited 1997.
