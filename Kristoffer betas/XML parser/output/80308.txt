Vesteuropas naturgasforbrug op 10 pct i 96-Eurogas.

KØBENHAVN, 17 februar (Reuter) - Ifølge den europæiske gasindustris foreløbige tal steg naturgasforbruget i 1996 til 353 mia. kubikmeter fra 320 mia. kubikmeter. Det svarer til en stigning på 10 pct., oplyser Eurogas mandag.
- Som i 1995 ligger Danmark og Spanien forrest med stigninger i naturgasforbruget på hhv. 18 og 15 pct., skriver Eurogas i en pressemeddelelse.
Stigningen i forbruget begrundes blandt andet med det kolde vejr i det meste af Vesteuropa i 1996, flere naturgaskunder i boligsektoren og en kraftig stigning i forbruget af naturgas til elproduktion.
Over 70 pct. af det samlede forbrug af natgurgas blev produceret inden for Vesteuropa. 19 pct. blev importeret fra Rusland, 10 pct. fra Algeriet og under en pct. fra andre steder, fremgår det.
- Ole Mikkelsen (+45) 33 96 96 54.
(c) Reuters Limited 1997.
