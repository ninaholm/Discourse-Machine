DILFS INDUSTRIBAROMETER STEG TIL 60,6 I SEPTEMBER.

KØBENHAVN, 1 oktober (Reuter) - Dansk Indkøbs-og Logistikforums, Dilf, industribarometer er for september opgjort til 60,6 mod 60,1 i august, oplyser Dilf tirsdag.
- En værdi i indekset i september på 60,6 pct. bekræfter, at konjunkturopgangen nu har bidt sig fast, skriver Dilf i en kommentar til tallet.
Det oplyses også, at beskæftigelsesindekset steg til 60,0 pct., hvilket er den højeste værdi siden indekset startede i december 1993.
Dilf&apos;s industribarometer er baseret på et vejet gennemsnit af fem faktorer, og en værdi over 50 indicerer en generel stigning i produktionsvirksomhedernes aktivitetsniveau.
Tre ud af de fem indeks, der danner baggrund for Industribarometeret, viste en stigning i september. Det var indeks for produktion/output, indeks for leverandørers leveringstid og indeks for beskæftigelsens fremgang, mens to indeks, ordrebeholdning og lager for indkøbte varer, viste tilbagegang. (/olm).
(c) Reuters Limited 1996.
