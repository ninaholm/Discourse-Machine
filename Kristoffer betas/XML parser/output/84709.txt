Ingeniørers pensionskasse beholder EAC-aktier.

KØBENHAVN, 12 juni (Reuter) - Pressekampagne og politiske trusler får ikke Danske Civil-og Akademiingeniørers Pensionskasse (DIP) til at sælge sine EAC-aktier, oplyser pensionskassen til Fagpressebureauet onsdag.
EAC&apos;s investering i den britiske kemikoncern Zenecas thailandske produktion af ukrudtsmidlet paraquat vil blive drøftet, når DIP&apos;s bestyrelse mødes den 18. juni, men det er ikke med henblik på en drastisk beslutning.
- Vi vil stille og roligt kigge på, hvad der foreligger af oplysninger og vurderer dem, siger DIP&apos;s formand Mogens Høgsted.
DIP&apos;s portefølje af EAC-aktier er aktuelt på ca. 100 mio. kr.
- Vi ønsker ikke at komme i et demonstrativt paniksalg af EAC-aktier. Vi skal også opfører os økonomisk forsvarligt. Hvis vi er utilfredsse med noget i et selskab, trækker vi os stille og roligt ud, fortsætter han.
Det har skabt politisk postyr, at EAC vil sælge sprøjtemidler til Burma, hvor militærstyret overtræder en lang række menneskerettigheder.
EAC&apos;s ordførende adm. direktør, Michael Fiorini, sagde torsdag på et pressemøde, at EAC ikke havde planer om, at ændre sin politik i Thailand, og at hverken aktionærerne eller det offentlige havde bedt koncernen om det.
På samme pressemøde oplyste en talsmand fra Zeneca, at selskabet kun har solgt paraquat til Burma en enkelt gang. Det var i januar, hvor der blev solgt 8.400 liter, og koncernen har ikke planer om yderligere salg til Burma.
- Redaktionen (+45) 33 96 96 56.
(c) Reuters Limited 1997.
