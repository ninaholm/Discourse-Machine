SYV AKTIER FÅR KRAFTIG KØBSANBEFALING - P&amp;P.

KØBENHAVN, 9 januar (Reuter) - Danisco, Superfos, FIH, Wessel &amp; Vett, Danske Trælast, DFDS og Schouw &amp; Co bliver anbefalet på det varmeste af analytikerne i det seneste nummer af Penge &amp; Privatøkonomi (P&amp;P).
Danisco er den mest populære aktie blandt analytikerne efter koncernens seneste årsregnskab, der viste en fremgang på 12 pct. Analytikerne hæfter sig især ved selskabets fremgang i Østeuropa.
Superfos er også populær, efter adm. direktør, Peter Højland, i et interview fornylig sagde, koncernen forventer at fordoble sit overskud på tre-fire år.
Danske Trælast får i 1997 glæde af stigende træpriser og af sine investeringer i Sverige, forventer analytikerne.
FIH vurderes som øjeblikkets mest spændende finansaktie, som ikke rammes af konkurrencen på privatkunde-markedet.
Wessel &amp; Vett forventes at få glæde af stigende ejendomspriser, og det forventede stigende privatforbrug.
Forventeningerne til DFDS blev i følge analytikerne bedst udtrykt af bestyrelsesformand i J. Lauritzen Holding, Michael Christiansen selv i forbindelsen med frasalget af Danyard. Lauritzen ejer 60 pct. af DFDS.
Schouw &amp; Co er en del af et stort konglomerat, der driver en række aktiviteter, bl.a. indenfor reservedele, hydraulik-udstyr og emballage.
Selvom konglomerater i følge Penge &amp; Privatøkonomi ikke er analytikernes livret, er nøgletallene for Schouw &amp; Co. så fordelagtige, at aktien alligevel anbefales varmt.
SAS får en svag købsanbefaling og vurderes samlet bedre af analytikerne end i december. (/mbp).
(c) Reuters Limited 1997.
