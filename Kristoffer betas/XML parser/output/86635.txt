NEG Micon får kontrakt på 26 mio USD i Kina.

KØBENHAVN, 14 august (Reuter) - NEG Micon har indgået en kontrakt vedrørende leverance af en komplet 24 MW vindmøllepark i Kina, oplyser selskabet torsdag.
- Der er tale om en turn key kontrakt på ca. 26 mio. USD, og køberen er Shantou Dan-Nan Wind Power Company, som er et kinesisk/hollandsk joint venture med adresse i byen Shantou i den sydlige stat Guang Dong, skriver selskabet i en meddelelse til Fondsbørsen.
Kontrakten påvirker ikke NEG Micons forventninger til resultatet i indeværende år, fremgår det.
(c) Reuters Limited 1997.
