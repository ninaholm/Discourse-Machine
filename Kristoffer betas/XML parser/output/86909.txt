Danisco byder på litauiske sukkerfabrikker - blad.

KØBENHAVN, 19 august (Reuter) - Danisco er med i kapløbet om fire litauiske sukkerfabrikker, fremgår det af magasinet Baltic Business Daily.
Ifølge magasinet kæmper i alt seks koncerner om de litauiske sukkerfabrikker. Heriblandt tyske Sudzucker og finske Cultor. Sudzucker, der er en af Danisco&apos;s største konkurrenter, har allerede afholdt møder med den litauiske regering, fremgår det af Baltic Business News.
Hos Danisco Sugar, der flere gange har udtrykt interesse for sukkerfabrikkerne i de baltiske lande, ønsker man ikke at kommentere den konkrete sag.
- Stig Ørskov Pedersen (+45) 33 96 96 59.
(c) Reuters Limited 1997.
