SF ØNSKER YDERLIGERE FORBEDRINGER I FL97.

KØBENHAVN, 7 oktober (Reuter) - Det er glædeligt, at de offentlige finanser nu synes meget tæt på balance i 1997. Men SF lægger afgørende vægt på at kursen holdes, og at der opnås yderligere forbedringer under finansforhandlingerne, fremgår det af en kommentar til Økonomisk Oversigt fra SF&apos;s Jes Lunde.
- SF har fremlagt forslag til socialt forsvarlige besparelser for 6 mia. kr. Og SF vil samtidigt kraftigt advare regeringen mod at bruge de nye tal som en undskyldning for at lempe skatten på lejeværdi eller give andre skattelettelser til de rige, skriver SF.
Ifølge SF, er netop ufinansierede skattelettelser til de rige en af hovedforklaringerne på, at så mange lande i dag står med en meget stor statsgæld.
- Prognosen viser også en lidt bedre udvikling i arbejdsløsheden end hidtil forventet. Men 235.000 arbejdsløse næste år er stadig alt for mange. Derfor skal arbejdsløsheden være et vigtigt tema i FL97, slutter Jes Lunde. (/jnu).
(c) Reuters Limited 1996.
