Tankskibes indtjening faldt i sidste uge - Bassøe.

)    OSLO, 23 juni (Reuter) - Både aktivitet, rater og
indtjeningen faldt i sidste uge på markedet for store
tankskibe. Det fremgår af det norske skibsmæglerselskab
Bassøe Shipbrokers ugentlige rapport.
Fragtraten for de store olietankskibe over 160.000
tons dødvægt (VLCC&apos;er) faldt 5,0 point til WS 55,0 point
på standardstrækningen mellem Rotterdam og den Persiske
Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265.000-275.00 dwt) på strækningen Golfen-Rotterdam
(WS-point):
20. juni 13.juni    6.juni     30.maj 23.maj  55,0     60,0 62,5  62,5   57,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i USD):
20. juni     13.juni     6.juni     30.maj 23.maj 19.800  23.700 25.500     25.500 21.700  (96)   (96)  (96)   (96)   (97)
For en moderne motortanker på 275.000 tons dødvægt
svarer rateniveaet til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
20. juni     13.juni     6.juni  30.maj 23.maj 28.100 32.300  35.700 34.350  30.200  (96)    (96)   (96)     (96)   (97)
Per 20. juni var der 0,8 mio. tons dødvægt ledig
spottonnage i den Persiske Golf mod 0,55 mio tons ledig
tonnage ugen før. De næste 15 dage vil 3,7 mio. tons ledig
spottonage ankomme til Golfen i form af 11 VLCC&apos;ere og to
ULCC&apos;er. Det er 0,1 mio. tons mere end ugen før.
Der blev ikke rapporteret nogle store tankskibe solgt
til skrot i sidste uge. Indtil videre i 1997 er seks
VLCC&apos;ere solgt til skrot.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
rapporter fra Bassøe Shipbrokers.
-- Eva Elgaard Pedersen (+45) 33 96 96 58.
(c) Reuters Limited 1997.
