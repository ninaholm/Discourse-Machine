Presserunde - Finans/Økonomi mandag 5 maj.

Reuters står ikke inde for avisartiklernes nøjagtighed 1) Antallet af danskere på efterløn vil blive fordoblet til 250.000 inden for de næste ti år, viser nye tal fra Dansk Arbejdsgiverforening (DA). Det er over 100.000 flere, end regeringen forventer. Tallene indgår i en stor rapport om seniorpolitik på arbejdsmarkedet, som DA offentliggør om få uger. De nye oplysninger får direktør Ole Krog, DA, til at kræve et indgreb i efterlønsordningen. &quot;Hvis ikke udviklingen skal løbe løbsk, må der gribes ind,&quot; siger Ole Krog. (Jyllands-Posten side 1)
2) Fire ud af fem overskudskroner i danske banker går til at polstre egenkapitalen. Den nærige udbyttepolitik mener to eksperter ikke kan fortsætte, hvis banksektoren får et nyt godt år i 1997. Jyske Bank er en af de mest tilbageholdende banker, hvor det gælder udbyttet, men bankens direktør, Anders Dam, afviser, at der skal flere penge ud til aktionærerne. (Børsen side 1 og 19)
(Presserunden er udarbejdet af Finansinformation).
(c) Reuters Limited 1997.
