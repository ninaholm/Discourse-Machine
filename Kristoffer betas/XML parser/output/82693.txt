Nykredit udskyder drøftelser om børsnotering.

KØBENHAVN, 16 april (Reuter) - Nykredit har indtil videre udskudt planerne om en børsnotering, fremgår det af et referat fra et møde i realkreditinstituttets styrelsesråd.
- Formanden orienterede endvidere om, at bestyrelsen har valgt at udskyde drøftelserne af en eventuel børsnotering af Nykredit, indtil de igangværende overvejelser om Nykredits fremtidig udvikling og udviklingen af samarbejdet i alliancen er færdiggjort, fremgår af en meddelelse fra selskabet.
(c) Reuters Limited 1997.
