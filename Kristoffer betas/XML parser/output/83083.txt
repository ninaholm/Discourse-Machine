Dansk spiritussalg faldt i februar 1,1 pct år/år.

KØBENHAVN, 28 april (Reuter) - Det samlede danske spiritussalg faldt i februar 1997 med 1,1 pct. i forhold til samme måned året før. Det viser beregninger foretaget på baggrund af afgiftstal fra Told &amp; Skat. Der blev i februar solgt 377.143 liter ren spiritus mod 381.229 liter i februar 1996.
For årets to første måneder under et er der tale om en fremgang i spiritussalget på 3,4 pct. I januar og februar under et blev der solgt 733.934 liter spiritus mod 709.985 liter i samme periode sidste år. I 1996 steg det danske spiritussalg 3,9 pct. til 5,8 mio. liter.
Det danske spiritusmarked domineres af Danisco Distillers med en markedsandel på godt 62 pct., mens Carlsbergs datterselskab Vingaarden har en andel på cirka fem pct.
- Stig Ørskov Pedersen (+45) 33 96 96 59.
(c) Reuters Limited 1997.
