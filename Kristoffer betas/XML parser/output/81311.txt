Olie bag kraftig APM-stigning tirsdag - handlere.

KØBENHAVN, 11 marts (Reuter) - Fremgang for olieaktierne på New York Stock Exchange mandag og længere tids efterslæb i forhold til de øvrige KFX-papirer er baggrunden for tirsdagens kursstigning i A.P. Møller papirerne, vurderer aktiehandlere.
DS Svendborg B var kl. 14.10 steget 6,4 pct. til 283.000, mens DS 1912 B var steget 4,8 pct. til kurs 195.000.
- Der har i længere tid været en stor sælger i papiret. Han er væk nu og det giver tirsdagens markante løft, da A.P. Møller papirerne har ligget tungt, mens resten af markedet er fortsat frem, siger en handler.
(c) Reuters Limited 1997.
