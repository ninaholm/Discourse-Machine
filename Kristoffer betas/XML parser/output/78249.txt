UDSIGT TIL AFVENTENDE DAG PÅ AKTIEMARKEDET.

KØBENHAVN, 12 december (Reuter) - Der er ikke lagt op til den helt store aktivitet på torsdagens aktiemarked, efter de seneste dages volatile udvikling på de internationale finansmarkeder.
- Det så ud til, at vi skulle have den helt store nedtur i dag, da USA åbnede i går, men heldigvis kom de amerikanske aktier lidt igen. De fleste markedsdeltagere holder sig nok på sidelinien og afventer, hvad der sker i USA senere i dag. Så det bliver en stille dag, hvor vi nok holder os på niveauet, siger en handler.
KFX-indekset faldt onsdag 1,38 point til 130,96.
(c) Reuters Limited 1996.
