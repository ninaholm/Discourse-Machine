Kommunekredit udsteder 4 pct lån på 200 mio kr.

KØBENHAVN, 10 marts (Reuter) - Kommunekredit har med Gudme Raaschou som arrangør og lead manager optaget et obligationslån på 200 mio. kr. med en løbetid på to et halvt år og en kuponrente på fire pct. Det fremgår af en meddelelse til Fondsbørsen mandag.
Obligationerne vil blive optaget til notering på Københavns Fondsbørs fra den 17. marts 1997.
Obligationerne er solgt, oplyser Gudme Raaschou.
- Jørn Nurkka (+45) 33 96 96 55.
(c) Reuters Limited 1997.
