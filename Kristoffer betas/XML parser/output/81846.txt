Vestjysk Bank nedskriver ejendomme med 10 mio kr.

KØBENHAVN, 20 marts (Reuter) - Vestjysk Bank er blevet pålagt at nedskrive bankens ejendomme med ca. 10 mio. kr., og det vil påvirke bankens resultat i 1997, fremgår det af et referat fra bankens generalforsamling.
- Samtidig skal vi meddele Fondsbørsen, at Vestjysk Bank - efter krav fra Finanstilsynet - skal nedskrive bankens ejendomme med ca. 10 mio. kr. Beløbet vil påvirke bankens årsregnskab for 1997 som en ekstraordinær udgift, skriver bankens ledelse i referatet.
(c) Reuters Limited 1997.
