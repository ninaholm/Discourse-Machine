Star Alliance venter værdifulde synergier - SAS.

KØBENHAVN, 14 maj (Reuter) - Det nye luftfartssamarbejde, Star Alliance, der blev en kendsgerning på et pressemøde i Frankfurt onsdag, vil kunne udnytte værdifulde synergier, skriver selskabene i en pressemeddelelse.
- Det nye initiativ vil ikke alene indebære fordele for kunderne, men også skabe solide rammebetingelser for den fremtidige udvikling. Desuden vil alle selskaber kunne udnytte værdifulde synergier på en række områder som strækker sig fra fælles faciliteter til fælles indkøb, skriver de seks selskaber i pressemeddelsen.
Star Alliance består af SAS, Lufthansa, Air Canada, Thai Airways og som ny deltager brasilianske Varig.
(c) Reuters Limited 1997.
