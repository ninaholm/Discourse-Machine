Novo Nordisk bekræfter Dyax-forskningsaftale.

KØBENHAVN, 12 marts (Reuter) - Novo Nordisk bekræfter, at der er indgået en aftale om et samarbejde med det amerikanske bioteknologiske selskab Dyax Corporation om at udvikle bedre forskningsredskaber for hurtigere og mere effektivt at udpege kandidater til nye lægemiddel. Det siger kommunikationschef for Novo Nordisk-koncernen Anne-Marie Skov til Reuters Finans.
Dyax har udviklet en speciel metode, phage display, til dette formål, og anser denne del af udviklingen af nye præparater som en af de største udfordringer i forskningsarbejdet.
Forskningsfasen af samarbejdet vil vare i to år. Der er ikke offentliggjort oplysninger om de økonomiske detaljer i aftalen.
Dyax er et privat selskab etableret i 1995 fra en fusion mellem Biotage Inc. og Protein Engineering Corporation. Selskabet har hovedkvarter i staten Massachusetts.
- Søren Linding Jakobsen (+45) 33 96 96 53.
(c) Reuters Limited 1997.
