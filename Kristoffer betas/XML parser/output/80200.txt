DANSKE AKTIER MOD NY REKORD EFTER USA-STIGNINGER.

KØBENHAVN, 14 februar (Reuter) - De danske aktiekurser ventes fredag at fortsætte op efter ny lukkerekord for KFX-indekset torsdag, hvor det blev til en stigning på 1,62 indekspoint til 154,48. Ny rekord for Dow Jones indekset torsdag, stigende obligationskurser og en yderst robust amerikansk dollar, gør det svært for aktiehandlerne at være pessimistiske.
- Udover, at markedet løftes af de solide grundfaktorer, er der fortsat en markant udenlandsk interesse for de store danske KFX-papirer. Specielt rederierne og bankerne er i fokus, siger en handler.
Den store interesse for shipping-aktier sås ikke mindst i A. P. Møller papirerne D/S 1912 og D/S Svendborg, der torsdag var blandt højdespringerne på det danske aktiemarked med stigninger på næste 4 pct. Samtidig fortsætter strømmen af positive anbefalingere på shipping-aktier. Senest fra børsmæglerselskabet Fibroco, der vurderer, at kurserne for en række af de mindre danske rederier kan stige 20 pct i 1997.
En nedjustering af britiske Rentokil fra SBW Warburg slog allerede torsdag igennem på Sophus Berendsen aktien, og ventes derfor kun at betyde lidt fredag.
Igen fredag ventes der interesse for en række af de store banker, der offentliggør deres årsregnskaber i slutningen af næste uge. Også her er det specielt de udenlandske investorer, der køber op i øjeblikket.
Fredagens danske regnskabsoffentliggørelser byder på årsregnskaber fra to mindre banker og A&amp;O Johansen. Derudover offentliggøres amerikanske producentpriser for januar, hvor der spås en månedlig stigning på 0,3 pct.
I New York sluttede Novo Nordisk 4 kr. højere i kurs 606, Tele Danmark 2 kr. højere i kurs 368, mens ISS ikke blev handlet.
KFX-aktier:  Kurs torsdag    kl. 15.30     +/- Novo-Nordisk .........  602      + 4 Den Danske Bank ........     565      + 5 Tele Danmark ...........     366      + 1 Danisco ................     368      + 3 D/S 1912 ..........      193.000   + 7000 D/S Svendborg .....      276.500 + 10.000 Sophus Berendsen ......      916      - 4 Unidanmark ............      350   0 Carlsberg .............      414      + 4 BG Bank ................     288      + 5. KFX-aktier  torsdag   kl. 15.30  +/- FLS ...................      860      - 6 Københavns Lufthavne ...     685   0 Coloplast .............      485      + 6 ISS ...................      179      + 2 Superfos ...............     775   0 Jyske Bank .............     525      + 5 GN Store Nord ..........     675      - 8 Chr. Hansen ...........      850      - 2 Radiometer ............      390   0 SAS Danmark .............  84,00   + 3,50.
- Stig Ørskov Pedersen (+45) 33 96 96 59.
(c) Reuters Limited 1997.
