Rieber øger ejerandel i Phønix til 89,52 pct.

KØBENHAVN, 1 april (Reuter) - Norske Rieber &amp; Søn har efter opkøb øget sin ejerandel af Phønix Contractors til 89,52 pct. af aktiekapitalen og 82,26 pct. af stemmerne. Det fremgår af en meddelelse til Fondsbørsen tirsdag.
Når der ses bort fra Phønix&apos; beholdning af egne aktier svarer aktieposten til 92,43 pct. af aktiekapitalen og 92,91 pct. af stemmerne.
Icopal, der ligeledes havde budt på Phønix, meddelte tirsdag, at en større aktiepost i Phønix er solgt tirsdag. De to kombattanters købstilbud udløb tirsdag kl. 16.00.
- Søren Linding Jakobsen (+45) 33 96 96 53.
(c) Reuters Limited 1997.
