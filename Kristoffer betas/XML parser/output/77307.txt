Valuta - Jeltsin-operation støtter USD tirsdag.

KØBENHAVN, 5 november (Reuter) - Valutamarkedet
afventer tirsdag formiddag nyt om den russiske præsident
Boris Jeltsin, der i øjeblikket får foretaget sin by-pass
operation.
Dermed er det amerikanske præsidentvalg i første
omgang skubbet lidt i baggrunden, forklarer en handler på
valutamarkedet.
Operationen af præsident Jeltsin startede kl. 5.00 i
morges, og forventes at tage seks til otte timer.
- Situationen omkring Jeltsin vejer til fordel for
US-dollar, siger dealere.
De mener samtidig, at den tyske D-mark har fået lagt
låg på eventuelle stigninger, på grund af den usikkerhed
operationen medfører.
Det amerikanske præsidentvalg kan blive afgørende for
dollaren senere på dagen, når vi nærmer os tidspunktet for
en afgørelse.
- Bill Clinton ligner en sikker vinder i
præsidentvalget, men hvis demokraterne generobrer
flertallet i kongressen bliver dollaren sårbar, vurderer
dealerne.
Fra mandag eftermiddag til tirsdag formiddag har
US-dollar fået plusser mod japanske yen, men i forhold til
den tyske D-mark er der næsten status quo.
Kronen holder sig lidt stærkere over for Tysklands
valuta, men bevægelserne er marginale.
DEM/DKK  USD/DKK FRF/DKK USD/JPY USD/DEM
Tirsdag   11.16  3,8425   5,8080  1,1350  113,90  1,5115
Mandag    14.50  3,8435   5,8120  1,1355  113,10  1,5120
(/klp).
(c) Reuters Limited 1996.
