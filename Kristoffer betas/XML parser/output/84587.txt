ØMU-forbehold hindrer lavere dansk merrente - OECD.

(Reuters Finans udsender hermed sine historier om OECD&apos;s seneste rapport om dansk økonomi, efter at flere danske medier, herunder Jyllands-Posten og Politiken tirsdag morgen har brudt embargoen, der er sat til tirsdag den 10. juni kl. 17.00)
KØBENHAVN, 10 juni (Reuter) - Det danske forbehold mod deltagelse i den fælleseuropæiske mønt, euro&apos;en, vil sætte en stopper for nye mærkbare fald i rentespændet mellem danske og tyske obligationer, vurderer OECD i sin seneste analyse af dansk økonomi.
- Med mindre realøkomien forbedres væsentligt ud over det forventede, vil yderligere fald i renteforskellen være begrænset af den danske beslutning om at stå uden for den tredje fase af den Økonomiske og Monetære Union (ØMU). Det må forventes at udgøre en varig præmie for de lange renter, skriver OECD.
Risikoen for at eje danske 10-årige krone-obligationer frem for tyske Bunds-obligationer blev i løbet af 1996 reduceret med 0,5 pct.point til 0,75 pct.point målt på rentespændet.
- Den seneste indsnævring af rentespændet kan ses som en indregning af de gunstige realøkonomiske forhold og af fordelene ved en stram fastkurspolitik, der har været med til at reducere udsvingene (i kronens værdi over for D-marken, red.), skriver den økonomiske samarbejdsorganisation.
- Søren Linding Jakobsen (+45) 33 96 96 53.
(c) Reuters Limited 1997.
