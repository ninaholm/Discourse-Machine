SAS-regnskab utroligt skuffende - analytiker.

KØBENHAVN, 7 maj (Reuter) - SAS skuffede fælt med sine regnskabstal for første kvartal, der viste et overraskende underskud på 269 mio. SEK før skat mod et forventet overskud på godt 170 mio. SEK. Det siger en SAS-analytiker onsdag morgen.
- Regnskabet er utroligt skuffende, og det skaber tvivl om SAS&apos; evne til at styre butikken, siger analytikeren, der ønsker at være anonym.
Udsigterne for 1997 er langt fra lyse, da der i første kvartal blev registreret tilbagegang over hele linien. SAS havde en faldende enhedsindtægt i de første tre måneder samtidig med, at trafikvæksten på de skandinaviske indenrigsruter udeblev.
- Hvis trafikvæksten er drevet af forretningsrejsende, er SAS &quot;home safe&quot;. Men det var den ikke i de første måneder, og selskabet ser en tendens til, at flere og flere flyver på økonomiklasse. Det giver et pres på yield&apos;en (enhedsindtægten, red.), siger analytikeren.
(c) Reuters Limited 1997.
