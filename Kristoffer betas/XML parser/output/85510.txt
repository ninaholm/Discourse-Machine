Lehman B opjusterer anbefaling af Nycomed-partner.

KØBENHAVN, 8 juli (Reuter) - Den amerikanske investeringsbank, Lehman Brothers, hævede tirsdag morgen sin købsanbefaling på Amersham International, der står til at blive fusioneret med norske Nycomed, til Outperform fra Neutral, fremgår det af bankens morgenbrev.
Planerne blev offentliggjort den 1. juli, og fusionen ventes på plads inden den 1. oktober, hvis ellers de to selskabers generalforsamlinger som ventet giver grønt lys.
Begge aktier er steget betydeligt siden fremlæggelsen af planerne. Nycomed er siden nyheden steget til kurs 144 NOK fra kurs 108, svarende til 33 pct., mens Amersham er oppe næsten 12 pct.
- Søren Linding Jakobsen (+45) 33 96 96 53.
(c) Reuters Limited 1997.
