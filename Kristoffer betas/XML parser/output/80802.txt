DAGSKALENDER - REUTERS FINANS TORSDAG 27 FEBRUAR.

KØBENHAVN, 27 februar (Reuter) - Her følger et udsnit af de begivenheder, der ventes at få indflydelse på de danske finansmarkeder i dag:
* REGNSKABER:
Helårsresultat fra Superfos. Ventes midt på dagen. Pressemøde kl. 15.00.
- Superfos&apos; egne forventninger: Ved halvåret ventede Superfos i 1996 en fremgang i det ordinære resultat før skat i størrelsesordenen 20 pct. Med et resultat i 1995 på 269 mio kr. svarer det til 323 mio. kr.
- Markedsforventninger: Analytikere venter ifølge en Reuters-prognose et resultat på 327 mio. kr.
- Superfos-bestyrelsen ventes i forbindelse med regnskabsbehandlingen at drøfte købstilbuddet på Phønix, hvor Superfos senest bød 808 mio. kr., hvorefter norske Rieber &amp; Søn bød 820 mio. kr.
Helårsresultat fra FIH. Ventes omkring kl. 12.00.
- FIH&apos;s egne forventninger: FIH opjusterede ved halvåret forventningerne til 1996-resultatet. I årsberetningen for 1995 forventede FIH &quot;tilfredsstillende resultater såvel før som efter skat. Ikke så gode som i 1995, men bedre end i 1994.&quot; Efter 1. halvår lå forventningerne inden for samme ramme, men på et højere niveau.
Helårsresultat fra Nomeco. Ventes omkring kl. 12.00.
- Nomecos egne forventninger: Ventede ved halvåret et lavere ordinært resultat før skat end i 1995, hvor det blev 102 mio. kr.
Helårsresultat fra Continental Investment Company.
- Continentals egne forventninger: Nedjusterede i november forventningerne til 1996-resultatet til nul kr.
Halvårsresultat fra DSV. Ventes torsdag aften omkring kl. 19.00.
- DSV&apos;s egne forventninger: Ventede efter 1. kvartal en fortsat positiv udvikling. Fik i 1. kvartal et overskud før skat på 37,6 mio. kr. mod 27,2 mio. kr. året før.
Halvårsresultat fra Vest-Wood. Ventes torsdag formiddag.
- Vest-Wood&apos;s egne forventninger: I prospektet fra november ventede Vest-Wood et overskud før skat i 1996/97 på 60-70 mio. kr. I 1. halvår 1995/96 var overskuddet 27,8 mio. kr.
* DANMARKS STATISTIK:
Overnatninger på hoteller, feriecentre og vandrehjem i december kl. 9..30.
* NATIONALBANKEN:
Nationalbanken tilbyder repo-forretninger. Rente kl. 10.00. Der ventes ingen ændringer af repo-renten, der i øjeblikket er 3,50 pct.
Auktion over skatkammerbeviser med løbertiderne fire og syv måneder. Resultat kl. 13.00.
* POLITIK
Venstre afholder konference om ØMU&apos;en på Christiansborg. Med indlæg fra blandt andet EU-kommissær Martin Bangemann og Finansrådets formand, Thorleif Krarup fra Unibank.
IRR Danmark afholder konference om ØMU&apos;en på SAS Scandinavia Hotel. Med indlæg fra blandt andet tidlligere Nationalbankdirektør Erik Hoffmeyer og professor Niels Thygesen.
* FONDSBØRSEN:
Marius Pedersens tilbud på Phønix udløber kl. 16.00. Den fynske entreprenørkoncern har meddelt, at tilbuddet ikke forhøjes.
4 pct. obligation Danske Kredit ann. 2009 noteres.
* GENERALFORSAMLING:
Morsø Bank kl. 17.00.
* VIRKSOMHEDSBESøG:
Dansk Aktionærforening besøger EDB Gruppen.
* USA:
Varige forbrugsgodeordrer januar kl. 14.30. Konsensusskøn ifølge Reuters-prognose: +1,5 pct. md/md (dec -1,9 pct.)
Nytilmeldte ledige i ugen frem til 22. februar kl. 14.30. Konsensusskøn ifølge Reuters-prognose: 310.000 (forrige 309.000)
* FRANKRIG:
BNP 4. kvartal (foreløbigt) kl. 8.45. Konsensusskøn ifølge Reuters-prognose: 0,0 pct. kvt./kvt., +1,9 pct. år/år (3. kvt. +0,9 pct. kvt./kvt.)
* SVERIGE:
Helårsresultat fra ABB.
* I LØBET AF UGEN:
- Regnskaber: Rationel Invest og Bankinvest.
Indeks til kalendere for forskellige markeder og lande fås ved at dobbeltklikke her: [IND/DIARY]
Reuters Finans: Tlf.: 33 96 96 56. Fax: 33 93 84 57.
(c) Reuters Limited 1997.
