ØKONOMER SER FORBEDRING AF VALUTASTILLINGEN.

KØBENHAVN, 1 november (Reuter) - Valutastilingen vil i oktober stige med 4,8 mia. kr. og dermed forøge Danmarks internationale valutareserve til 88,7 mia. kr.
Det skønner syv økonomer fra danske pengeinstitutter, over for Reuters Finans før Danmarks Nationalbank offentliggører tallet mandag den 4. november.
Hvis økonomerne får ret, vil det betyde, at tendensen fra september fortsætter. I september steg valutabeholdningen med fem mia. kr. til 83,9 mia. kr.
- Vi oplever en massiv indstrømning af kapital som følge af en svækkelse i D-marken i forhold til den danske krone. Det skaber køb af danske obligationer, siger Søren Nielsen, økonom fra Jyske Bank.
Unibank skriver i sin seneste vurdering af pengemarkedet, at den øgede valutabeholdning skal ses som led i Nationalbankens bestræbelser på at dække det statslige behov for valuta til overførseler til udlandet.(/clm).
(c) Reuters Limited 1996.
