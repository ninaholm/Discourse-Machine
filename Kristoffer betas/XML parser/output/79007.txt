Valuta - USD op over 1,59 DEM efter US-CPI.

KØBENHAVN, 14 januar (Reuter) - US-dollar er steget
efter offentliggørelsen af amerikanske forbrugerpristal
for december.
Dollaren er kommet op over kurs 1,59 mod D-marken, og
stigningen i valutaen er foregået parallelt med en pæn
fremgang i de amerikanske obligationer. Den 30-årige
T-bond er 26/32 stærkere i kurs 96,11
- Fratrukket mad og energi steg forbrugerpriserne 0,1
pct. i december mod forventede 0,2 pct., og det hjælper
dollaren. Det siger en dealer på valutamarkedet.
Inklusive mad og energi steg priserne i USA med 0,3
pct. i december, og det var helt som forventet.
Decemberopgørelsen over detailsalget viste en stigning
på 0,6 pct. mod ventede 0,5 pct.
Mod japanske yen har dollaren brudt den hidtidige
modstand på kurs 116,70 yen, og niveauet er 117 JPY ved
15.30-tiden.
DEM/DKK  USD/DKK FRF/DKK USD/JPY USD/DEM
Tirsdag   15.37  3,8105   6,0745  1,1290  117,00  1,5945
Tirsdag   11.28  3,8100   6,0550  1,1285  116,35  1,5895
(/klp).
(c) Reuters Limited 1997.
