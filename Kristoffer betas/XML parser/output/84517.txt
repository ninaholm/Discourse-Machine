Saga Petroleum ser lavere oliepriser i uge 24.

KØBENHAVN, 9 juni (Reuter) - Det norske olieselskab Saga Petroleum forventer, at prisen på en tønde Brent råolie med levering i juli vil være lavere i den kommende uge end i sidste uge. Det fremgår af selskabets ugentlige markedsrapport.
- Juli-kontrakten forventes at bevæge sig inden for et prisinterval på 17,50-19,00 USD per tønde, skriver Saga.
I sidste uge lå tøndeprisen på 18,25-19,62 USD per tønde.
Ifølge Saga Petroleum falder oliepriserne bl.a. på grund af sidste uges lagerstatistik fra USA.
Derudover svækkes oliemarkedet også af FNs forlængelse af &quot;olie-for-mad&quot;-aftalen med Irak, fremgår det.
- Eva Elgaard Pedersen (+45) 33 96 96 57.
(c) Reuters Limited 1997.
