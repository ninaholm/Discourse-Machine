DA UNDER PRES I OVERENSKOMSTFORHANDLINGER - MM.

KØBENHAVN, 27 januar (Reuter) - Det hidtidige forløb af overenskomst-forhandlingerne sætter Dansk Arbejdsgiverforening (DA) under pres, vurderer arbejdsmarkedsforskerne, Jesper Due og Jørgen Steen Madsen, i følge Ugebrevet Mandag Morgen (MM).
- DA har satset på at genskabe takten i overenskomstsystemet gennem indgåelse af tre-årige overenskomster. Den strategi ligger tilsyneladende i ruiner efter den stribe forlig, der siden midten af januar er indgået på landbrugsområdet, skriver MM.
MM skriver, at begge arbejdsmarkedets parter dog har interesse i at genvinde takten.
- Alternativerne kan nemt blive værre: Fortsat utakt og ustabilitet på arbejdsmarkedet flere år frem i tiden. Eller skrækscenariet: Storkonflikt og en handlingslammet regering, der ikke kan skabe flertal for et indgreb, skriver MM. (/mbp).
(c) Reuters Limited 1997.
