UDLANDET SES TRÆKKE DANSKE AKTIER YDERLIGERE OP.

KØBENHAVN, 14 november (Reuter) - KFX-aktierne er handlet 0,52 indekspoint op til 128,28, og det er især bankerne, Tele Danmark, EAC og Novo, der hiver kurserne op. Og der er yderligere stigninger i udsigt, mener en aktiechef.
- Jeg tror på en fortsat svag stigning resten af dagen, men det er de udenlandske investorer, der vil få Danmark op. De danske institutionelle investorer forholder sig nemlig stadig meget afventende på grund af risikoen for indførelsen af en realrenteafgift på aktier i forbindelse med finansloven, siger aktiechefen.
(c) Reuters Limited 1996.
