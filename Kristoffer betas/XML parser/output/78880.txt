LAVERE SPÆND MELLEM REALKREDIT OG STAT FORUDE - BG.

KØBENHAVN, 9 januar (Reuter) - Rentespændet mellem lange danske realkredit-og statsobligationer vil blive indsnævret yderligere, vurderer BG Bank i den ugentlige udgave af bankens Finansbrevet.
- Rentespændet mellem real-og statsobligationerne er i begyndelsen af det nye år indsnævret en anelse fra 116 basispoint til 113 basispoint. Vi vurderer, at denne indsnævring vil fortsætte, hvorfor vi anbefaler kunder at holde positioner med salg af stater mod køb af realer, skriver BG Bank.
Rentespændet mellem realkredit-og statsobligationer ligger torsdag ved 14.15-tiden i 113 basispoint.
(c) Reuters Limited 1997.
