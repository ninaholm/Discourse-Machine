STORAKTIONÆRER I PHØNIX AFVENTER UDVIKLING.

KØBENHAVN, 15 januar (Reuter) - Flere af storaktionærerne i entreprenørvirksomheden Phønix Contractors forholder sig indtil videre roligt i forhold til det købstilbud, som den norske koncern Rieber &amp; Søn har afgivet på det danske selskabs aktier.
- Vi kigger på det. Der går rygter om, at der måske kommer et tilbud, der er bedre, så vi ser tiden an, siger fondsdirektør Rolf Nordstrand fra pensionsselskabet ATP til Reuters Finans, der ejer omkring 10 pct. af aktiekapitalen i Phønix.
Han oplyser, at ATP har udsigt til en pæn tocifret milliongevinst, hvis pensionskassen sælger sin aktiebeholdning til den tilbudte pris.
Norske Riber &amp; Søn fremsatte onsdag et købstilbud til aktionærerne på 585 kr. pr. C-aktie og 650 kr. pr. A-aktie.
(c) Reuters Limited 1997.
