EU-INFLATION VAR REKORDLAV I AUGUST - EUROSTAT.

KØBENHAVN, 2 oktober (Reuter) - EU&apos;s årlige inflation var på et rekordlavt niveau i august, oplyser EU&apos;s statistiske kontor, Eurostat, onsdag.
Inflationen er opgjort til 2,3 pct. i august år/år i gennemsnit i EU-landene, og ni af landene havde en inflation under to pct. I juli lå den gennemsnitlige EU-inflation på 2,5 pct. år/år, mens den i august 1995 lå på 3,1 pct.
Sverige havde i august den laveste inflation på 0,3 pct., mens Finland fulgte lige i hælene med 0,4 pct. Grækenland toppede med en inflation på 8,5 pct.
For Danmark er den årlige inflation i august opgjort til 2,4 pct. (/eep).
(c) Reuters Limited 1996.
