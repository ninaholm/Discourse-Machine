TK koncern etablerer afdelingskontor i Stockholm.

KØBENHAVN, 1 august (Reuter) - Ledelsen i Thorkild Kristensen koncernen har besluttet at etablere et selvstændigt afdelingskontor i Stockholm for at overføre koncernens danske koncept med udvikling og etablering af storbutikker og butikscentre. Det fremgår fredag af en fondsbørsmeddelelse.
Etableringen af kontoret i Stockholm sker med baggrund i ledelsens forventninger til især markedet for storbutikker.
- Forhandlinger med en række svenske kædebutikker og potentielle kunder har vist, at der er et markedsmæssigt behov for udnyttelsen af koncernens ekspertise - og at vi samtidig er i stand til at tilbyde disse kunder nogle attraktive placeringer og nogle særdeles konkurrencedygtige projektløsninger, udtaler adm. dirktør Per Søndergaard.
(c) Reuters Limited 1997.
