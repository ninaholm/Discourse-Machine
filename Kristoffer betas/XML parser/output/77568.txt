Valuta - GBP ser stærkeste niveau i fire år.

KØBENHAVN, 15 november (Reuter) - Formodninger om en
kommende rentestigning i England har trukket det engelske
pund op i en ny fire-årig rekord over for den amerikanske
dollar fredag eftermiddag.
Pundet nåede op på 1,6697 US-dollar per pund, men er
siden faldet tilbage til kurs 1,6660. En dealer giver
profittagning efter det nye rekordniveau skylden for
pundets lille tilbagefald.
- Man er efterhånden enige om, at renterne i England
stiger fra nu af, mens billedet for de øvrige lande er
mere mudret, siger Chris Tinker fra Standard Chartered.
@
US-dollar har tabt yderligere terræn til D-mark og
yen. Dollaren er faldet en halv yen til 110,75 yen, på
trods af rygter om japanske investorers køb af ca. en
mia. US-dollar til kurs 111,00 yen.
- Tankan-rapporten (26-27 nov., red.) bliver kritisk
for opfattelsen af dollar/yen, siger Chris Tinker.
Overfor D-marken er dollaren gledet ned til 1,5055.
Julia Jessop fra Nikko Europe fortæller, at rapporten
fra Tysklands fem vise mænd, der forudser tyske vækst på
2,5 pct. i &apos;97 og tysk inflation på 1,5 pct. i &apos;96, har
været medvirkende til at understøtte D-marken.
DEM/DKK  USD/DKK FRF/DKK USD/JPY USD/DEM
Fredag    14.40  3,8400   5,7815  1,1360  110,75  1,5055
Fredag    10.57  3,8380   5,7830  1,1355  111,20  1,5065
(/clm).
(c) Reuters Limited 1996.
