Valuta - Lille valutareaktion på tysk ledighedstal.

KØBENHAVN, 5 december (Reuter) - Den tyske valuta
reagerede kun lidt, da ledigheden i Tyskland i november,
viste sig større end ventet torsdag formiddag.
Der blev 50.000 flere tyske ledige i november, og i en
Reuters prognose havde markedsdeltagere på forhånd ventet
en stigning på 30.000 ledige.
Bundebank holder i øjeblikket sit ordinære 14-dages
rådsmøde, men til Reuters siger 10 ud af 10 internationale
økonomer, at der ikke ventes ændringer af nøglerenterne.
- Der vil dog alligevel blive holdt et meget
opmærksomt blik rettet mod Buba, siger valutahandlere.
Bundesbank meddelte k. 10.30, at der ikke afholdes
pressemøde torsdag.
Sveriges Riksbank sænkede torsdag formiddag sin
rentekorridor med 50 bp, så ind- og udlånsrenten nu er
3,75 pct. og 5,25.
Det har haft positiv effekt på de svenske
obligationer, der er steget pænt, men svenske kroner er
svækket i forhold til den tyske D-mark.
Den svenske valuta omsættes til 4,3620 mod D-marken
sammenlignet med kurs 4,3465 sent onsdag.
Den danske Nationalbank holdt sin repo-sats fast på
3,50 pct. torsdag formiddag, og Danmarks valuta handles
lidt svækket i forhold til i går.
DEM/DKK  USD/DKK FRF/DKK USD/JPY USD/DEM
Torsdag   11.17  3,8280   5,9750  1,1330  112,50  1,5610
Onsdag    15.24  3,8270   5,9805  1,1320  113,25  1,5635
(/klp).
(c) Reuters Limited 1996.
