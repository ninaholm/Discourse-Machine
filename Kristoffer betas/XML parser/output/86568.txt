CBO Denmark fastholder prognose for 1997.

KØBENHAVN, 13 august (Reuter) - CBO Denmark forventer fortsat et overskud i 1997 på niveau med 1996, hvor selskabet realiserede et overskud før skat på 0,8 mio. kr. Det fremgår af CBO Denmarks regnskab for årets første seks måneder, der viste et overskud før skat på 1,1 mio. kr.
- Idet ingen af statsobligationerne udløber i 1997, forventes der på grund af den længere periode højere nettorenteindtægter i 1997 end i 1996. Da administrationsudgifterne forventes tilsvarende forøget, forventes der et samlet resultat i 1997 på niveau med 1996, skriver CBO Denmark.
Selskabet havde i første halvår 1997 nettorenteindtægter på 1,9 mio. kr. mod 1,6 mio. kr. i andet halvår 1996 og 0,1 mio. kr. i perioden 5. februar til 30. juni 1996.
CBO&apos;er er obligationer udstedt på baggrund af en portefølje af statsobligationer, således at enhver indfrielse af statsobligationerne modsvares af en indfrielse af de udstedte CBO&apos;er.
- Eva Elgaard Pedersen (+45) 33 96 96 57.
(c) Reuters Limited 1997.
