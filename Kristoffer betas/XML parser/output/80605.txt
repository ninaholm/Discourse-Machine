MYINVESTS AFDELING P FIK AFKAST PÅ 18,4 PCT I 96.

KØBENHAVN, 24 februar (Reuter) - Afkastet i MyInvest afdeling P blev i 1996 på 18,4 pct. mod 12,1 pct. året før. Det fremgår af en sammenligning mellem foreningens regnskab for 1996 og 1995.
For den unoterede afdeling U blev afkastet i 1996 på 16,0 pct.
Begge resultater betegnes som tilfredsstillende. I afdeling P tilskrives det flotte resultat &quot;væsentlige kursstigninger på de europæiske aktiemarkeder i 1996.&quot; I afdeling U tilskrives de høje afkast &quot;pæne kursgevinster&quot; på danske aktier.
Samlet for de to afdelinger mere end fordoblede MyInvest sit regnskabsmæssige resultat til 8,6 mio. kr. i 1996 fra 2,9 mio. kr. i 1995.
I selskabets afdeling P blev det regnskabsmæssige resultat på 4,6 mio. kr. i 1996 mod 1,0 mio. kr. i 1995.
I afgdeling U blev resultatet på 4,0 mio. kr. i 1996 mod 1,1 mio. kr. året før.
- Morten Bonde Pedersen (+45) 33 96 96 51.
(c) Reuters Limited 1997.
