RADIOMETER TILFREDS MED HALVÅRSRESULTAT.

KØBENHAVN, 11 december (Reuter) - Radiometer er tilfreds med det netop aflagte halvårsregnskab, der viste et ordinært overskud før skat på 116,2 mio. kr. mod 144,5 mio. kr. i samme halvår sidste år.
- For Radiometer A/S er første halvår fra 1. maj til 31. oktober forløbet tilfredsstillende, eftersom regnskabstallene for halvåret ligger meget tæt på de for perioden forventede, skriver Radiometer i sin meddelelse til Fondsbørsen.
Omsætningen på 821 mio. ligger således tre pct. under budgettet og af denne afvigelse kan to pct. henføres til mindre favorable valutakurser end budgetteret. Resultat før skat på 116 mio. kr. ligger på 99 pct. af periodens budget.
(c) Reuters Limited 1996.
