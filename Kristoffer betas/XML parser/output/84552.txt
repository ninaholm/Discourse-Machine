Store selskaber trak KFX-indeks i rekord mandag.

KØBENHAVN, 9 juni (Reuter) - De store selskabers aktier trak mandag KFX-indekset op i alle tiders rekord på 170,40.
Blandt andet steg A. P. Møller-aktierne med 8.500 kr og 9.000 kr. til henholdsvis 242.000 og 347.000. Tele Danmark fortsatte sidste uges stigninger og lukkede syv kr. højere i 346.
- Rygterne om, at British Telecom står parat til at købe statens Tele Danmark-aktier, bliver ved med at husere, siger en handler, der selv vurderer, at den sag ikke er slut endnu.
(c) Reuters Limited 1997.
