NeuroSearch-aktie stiger på meddelelse - handler.

KØBENHAVN, 9 maj (Reuter) - Aktiekursen på NeuroSearch er fredag formiddag steget med 16 kr., godt fire pct., til kurs 370, under en omsætning på knap 39.000 stk., som en reaktion på sidste ugens meddelelse om tilladelsen til klinisk fase 1 forsøg i England med lægemiddelkandidaten NS 2710, samt selskabets positive optræden på Finansanalytikernes virksomhedsdag, vurderer en handler.
- De gjorde et positivt indtryk på mødet i tirsdags og det kombineret med meddelelsen om fase 1 har smittet positivt af på aktien. Aktien kan godt gå i 400 på kort sigt, siger en handler til Reuters Finans.
En anden handler tilføjer, at aktien nok ikke skal ret meget højere op i dag pga den tynde handel der er i markedet, men, at der mandag godt kan ske ting og sager.
- Jørn Nurkka (+45) 33 96 96 55.
(c) Reuters Limited 1997.
