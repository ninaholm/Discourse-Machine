Papirpriser dæmper Daniscos forventninger - dir.

KØBENHAVN, 25 juni (Reuter) - Det er lave priser på papir og emballage, som får Danisco til at forvente, at stigningen i koncernresultatet i 1997/98 bliver mindre end i 1996/97. Det kom frem på et pressemøde ved onsdagens fremlæggelse af årsregnskabet.
- Det skyldes alene usikkerhed om emballage-og papirpriser, at vi skriver, som vi gør om forventningerne for 1997/98, sagde adm. direktør Alf Duch-Pedersen på pressemødet.
Han fastholdt, at Danisco fortsat forventer at nå en omsætning på mindst 25 mia. kr. i år 2000 gennem blandt andet opkøb. Danisco regner med, at 30-40 pct. af væksten skal komme fra organisk vækst. I 1996/97 havde Danisco en omsætning på 17 mia. kr.
Kina er også et sted, hvor Danisco venter sig meget af i de kommende år.
- Der ligger et meget stort potentiale for os i Kina, sagde Alf Duch-Petersen.
Danisco er med blandt andet Danisco Flexible ved at investere i Kina.
- Carl Johan Corneliussen (+45) 33 96 96 57.
(c) Reuters Limited 1997.
