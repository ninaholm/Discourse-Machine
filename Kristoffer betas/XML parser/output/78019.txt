DANSK ØMU-DELTAGELSE I 99 USANDSYNLIG - MORGAN S.

KØBENHAVN, 2 december (Reuter) - Den amerikanske investeringsbank Morgan Stanley sætter sandsynligheden for dansk deltagelse ved den Økonomiske og Monetære Unions (ØMU) start den 1. januar 1999 til beskedne 10 pct., stigende til 60 pct. i år 2002. Det fremgår af bankens seneste udgave af Investment Research Europe.
- Under alle omstændigheder er en anden folkeafstemning om ØMU&apos;en usandsynlig, inden regeringen er helt sikker på et ja. Erfaringerne fra 1992 og 1993 står alt for frisk i erindringen, skriver Morgan Stanley.
Bankens økonomer henviser til, at der ikke er tid nok til at afholde to nye folkeafstemninger, der af forfatningsmæssige årsager ikke kan finde sted i samme anledning sam et valg på Folketinget, sat til afholdelse senest september 1998.
Den ene folkeafstemning vil gælde resultatet af den igangværende regeringskonference, mens ØMU-spørgsmålet vil være genstand for den anden.
Danmark vil ikke have problemer med at opfylde konvergenskriterierne nedfældet i Maastricht-traktaten for deltagelse i den fælles-europæiske mønt, tilføjer Morgan Stanley. (/slj).
(c) Reuters Limited 1996.
