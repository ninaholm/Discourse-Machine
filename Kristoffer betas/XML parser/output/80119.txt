Valuta - USD holder niveau omkring 1,68 DEM.

KØBENHAVN, 12 februar (Reuter) - Den amerikanske
dollar har onsdag eftermiddag stabiliseret sig omkring
1,68 overfor D-marken efter at have været oppe over kurs
1,69. Bundesbank afviste tidligere, at banken skulle være
interesseret i en USD-kurs mellem 1,70 og 1,75 per DEM
USD, som det fremgik af amerikanske medier tirsdag.
Valutaanalytikere er imidlertid af den holdning, at
dollaren vil fortsætte højere, og at Bundesbank blot
begrænsede dens stigning i dag med afvisningen.
- Vi har nok set toppen for i dag, men jeg tvivler på,
at vi har set toppen for ugen, siger en valutahandler.
Den danske krone er stabil overfor D-marken i kurs
3,8100.
DEM/DKK  USD/DKK  FRF/DKK USD/JPY USD/DEM
Onsdag    16.15  3,8100   6,4010   1,1280  123,70  1,6815
Onsdag    12.05  3,8095   6,3985   1,1285  123,55  1,6790
-- Per Bech Thomsen (+45) 33 96 96 56.
(c) Reuters Limited 1997.
