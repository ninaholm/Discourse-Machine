MANGEL PÅ KVALIFICERET ARBEJDSKRAFT I 2008 - DI.

KØBENHAVN, 24 februar (Reuter) - Nye beregninger fra Dansk Industri (DI) viser, at erhvervslivet i år 2008 risikerer at mangle 170.000 personer med en erhvervsfaglig uddannelse. Det fremgår mandag af en pressemeddelelse fra DI i forbindelse med fremlæggelen af rapporten Vidensamfundet - udfordringer for industrien og uddannelsessystemet.
- Det danske uddannelsesystem skal lægge kursen markant om. Ellers kan det ikke lade sig gøre at opfylde de krav om viden og kvalifikationer, som fremtidens vidensamfund stiller til medarbejderne, siger DI&apos;s adm. direktør Hans Skov Christensen.
Ifølge rapporten vil virksomhederne mangle mellem 30.000 til 40.000 ingeniører og teknikere med en kortere videregående uddannelse.
- Med de nuværende optagelsestal risikerer vi at mangle op mod 15.000 ingeniører. Vi må og skal have ændret situationen, så naturvidenskab, ingeniøruddannelser og andre tekniske uddannelser får en helt anden placering i de unges bevidsthed. Det er det, samfundet skal leve af, fortsætter han.
- Jørn Nurkka (+45) 33 96 96 55.
(c) Reuters Limited 1997.
