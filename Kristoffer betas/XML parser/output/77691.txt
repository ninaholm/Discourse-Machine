DANMARK BETALTE 2,2 MIA I RENTE, UDBYTTE MV I OKT.

KØBENHAVN, 21 november (Reuter) - Betalingsbalancens løbende poster eksklusive vare-og tjenestebalancen samt søtransport viste i oktober 1996 et minus på netto 2,2 mia. kr. mod minus 4,3 mia. kr. i oktober 1995, oplyser Nationalbanken i Finansiel Månedsstatistik for oktober.
Renteposten viser et minus på 0,6 mia. kr., mens der hverken var tale om en indtægt eller en udgift for udbytter, idet beløbet er 0,0 mia. kr.
Bidraget til EU blev i oktober på netto 0,4 mia. kr., mens posten rejser viser et underskud på 0,5 mia. kr.
De ensidige overførsler på betalingsbalancens løbende poster viste et samlet minus på 0,7 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden november 1995 til oktober 1996 vist et underskud på 38,3 mia. kr. ifølge Nationalbankens opgørelse mod minus 38,1 mia. kr. i den foregående årsperiode. (/uha).
(c) Reuters Limited 1996.
