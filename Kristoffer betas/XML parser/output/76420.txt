Valuta - D-mark falder tilbage på gevinsttagning.

KØBENHAVN, 20 september (Reuter) - Den tyske mark er
blevet sat tilbage i de fleste valutakryds i Europa fredag
formiddag, efter at den blev ramt af gevinsthjemtagning.
Mod den amerikanske dollar er kursen 1,5150 USD/DEM,
mod 1,5110 torsdag eftermiddag. Markedet fortæller om
stop-ordrer ved 1,5160, hvorefter næste modstandspunkt
hedder 1,5200 mark.
Den franske franc har benyttet sig af lejligheden til
at gå igennem det psykologisk vigtige niveau 3,3900 mod
D-mark, og handler i kurs 3,3892. Det er francens
stærkeste niveau mod D-mark siden den 16. juli 1996.
Som årsag til francens styrkelse fortæller handlere om
store købsordrer i franske franc i takt med, at investorer
afviklede lange D-mark positioner. Samtidig har stigninger
i PIBOR, den franske interbank rente, medvirket til at
styrke franc&apos;en, efter at Bank of France i går sænkede sin
interventionsrente med 10 bp til 3,25 pct.
D-markens svækkelse har givet styrke til dollaren, som
handles til 109,85 mod yen mod 109,20 torsdag. Dealere
beretter om betydelig modstand i 109,90 yen.
@
DEM/DKK  USD/DKK FRF/DKK USD/JPY USD/DEM
Fredag    11.02  3,8470   5,8300  1,1350  109,85  1,5155
Torsdag   14.55  3,8490   5,8185  1,1300  109,20  1,5115
(/clm).
(c) Reuters Limited 1996.
