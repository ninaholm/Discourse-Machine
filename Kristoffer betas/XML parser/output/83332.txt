Økonomer ser lille fald i ledighed i marts (rpt).

KØBENHAVN, 5 maj (Reuter) - En stort set enig økonom-skare forventer, at den danske ledighed i marts faldt til 8,0 pct. fra 8,1 pct. i februar. Det viser en rundspørge foretaget af Reuters Finans blandt ni danske og udenlandske økonomer. Syv ud af de ni økonomer forventer en ledighed på 8,0 pct.
Den sæsonkorrigerede ledighed ventes at vise et fald på 2.100 personer til 223.900.
- Ledigheden falder som følge af en stigende beskæftigelse i byggeerhverv og de private serviceerhverv, siger Jyske Bank i en kommentar.
I februar faldt det gennemsnitlige antal ledige med 3.700 efter et fald i december 1996 og en stigning i januar 1997 på hhv. 2.200 og 1.400 personer.
Ledighedstallene for marts fremlægges mandag kl. 9.30.
- Eva Elgaard Pedersen (+45) 33 96 96 55.
(c) Reuters Limited 1997.
