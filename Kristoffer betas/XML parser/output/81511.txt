Blandet dansk aktiemarked i udsigt, regnskabsfokus.

KØBENHAVN, 17 marts (Reuter) - Der er udsigt til en blandet udvikling på det danske aktiemarked mandag, lyder vurderingen efter en fredag, hvor KFX-indekset steg 0,9 pct. til 159,92 oven på kursfald tidligere fredag. Lavere end ventede amerikanske PPI-tal gav et kraftig løft til de fleste aktiemarkeder inklusive det amerikanske, hvor Dow Jones indekset steg 0,8 pct. til 6.935,46. Samtidig faldt renterne en anelse, mens den amerikanske dollar svækkedes over for den tyske mark.
- Efter fredagens store stigning er der ikke lagt op til store stigninger fra morgenstunden, siger en handler.
På baggrund af en USD, der mandag morgen handles omkring 1,6930 DEM ventes der måske endda et mindre fald.
Ugen vil i altovervejende grad blive præget af en byge af regnskaber, hvoriblandt de vigtigste kommer fra KFX-selskaberne Tele Danmark, ISS og GN Store Nord tirsdag. Mandagens regnskaber er fra Højgaard Holding, Kompan, System B8 og Carli Gry.
- Her vil opmærksomheden primært være rettet mod Carli Gry, der præsenterer sit første helårsregnskab efter børsintroduktionen. Efter et tilfredsstillende regnskab fra In-Wear er forventningerne pæne, siger en handler.
De tre KFX-selskaber ventes først for alvor omsat, når regnskaberne er fremlagt, mens der mandag ikke ventes nogen større omsætning end normalt. Efterdønningerne fra sidste uges KFX-regnskaber - Sophus Berendsen (SB) p.g.a. Rentokil og Novo Nordisk - vurderes mandag morgen at have lagt sig med SB-aktien på et nyt lavere niveau lige over kurs 800. Før sidste uges regnskab lå aktien tæt på 900.
I New York sluttede regnskabsaktuelle Tele Danmark fredag i kurs 359 og dermed uændret i forhold til lukkekursen på Københavns Fondsbørs. Novo Nordisk faldt fire kr. til kurs 693, mens ISS ikke blev handlet.
KFX-aktier:  Kurs fredag kl. 15.30     +/- Novo-Nordisk ........... 697      - 8 Den Danske Bank ........ 610   7 Tele Danmark ........... 359   8 Danisco ................ 394   4 D/S 1912 .......... 200.000  + 2.000 D/S Svendborg ..... 285.000  + 5.000 Sophus Berendsen ...... 811      + 6 Unidanmark ............ 362      + 4 Carlsberg ............. 405      + 5 BG Bank ................ 297      + 5.     KFX-aktier:  Kurs fredag kl. 15.30     +/- FLS ................... 840      -13 Københavns Lufthavne ... 700      +10 Coloplast ............. 460   0 ISS ................... 177      - 2 Superfos ............... 770      - 5 Jyske Bank ............. 524      - 1 GN Store Nord .......... 690      + 5 Chr. Hansen ........... 850   0 Radiometer ............ 385      - 5 SAS Danmark ............. 76,00     0.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
