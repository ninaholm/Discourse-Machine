DDB ØGER BESTÅENDE EMTN-PROGRAM TIL TO MIA USD.

KØBENHAVN, 26 februar (Reuter) - Den Danske Bank forhøjer sit bestående European Medum Term Note (EMTN) program med en mia. US-dollar til i alt to mia. US-dollar, oplyser banken onsdag.
- Programmet, der blev etableret i november 1995, giver banken mulighed for at udnytte gunstige muligheder for obligationsudstedelser i de internationale kapitalmarkeder med kort varsel, skriver banken i en meddelelse.
Programmet er noteret på The Luxembourg Stock Exchange, og kan anvendes til at optage supplerende kapital og almindelig kapital i flere forskellige valutaer, fremgår det.
- Ole Mikkelsen (+45) 33 96 96 54.
(c) Reuters Limited 1997.
