JULEHANDEL BEDRE END I 1995 - DHS-UNDERSØGELSE.

KØBENHAVN, 30 december (Reuter) - Årets julehandel blev bedre end i 1995, viser en undersøgelse foretaget af Dansk Handel &amp; Service blandt 224 butikker mandag den 23. december 1996.
Undersøgelsen viser, at 56 pct. af butikkerne har mærket en større julehandel end i 1995, mens kun 12 pct. har oplevet en mindre omsætning.
Den seneste undersøgelse fra Dansk Handel &amp; Service falder godt i tråd med den undersøgelse, foreningen lavede i begyndelsen af december.
Undersøgelsen viste, at butikkerne ved starten af måneden havde store forventninger til en god julehandel. Næsten halvdelen af butikkerne ventede på dette tidspunkt en bedre julehandel i 1996 end i fjor.
Ifølge undersøgelsen foretaget lille juleaftensdag, mener 82 pct. af de adspurgte, at julehandelen har levet op til deres forventninger. Kun 18 pct. mener, at årets julehandel ikke har levet op til deres forventninger. (/jnu).
(c) Reuters Limited 1996.
