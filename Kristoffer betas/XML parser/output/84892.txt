Hypotekbanken øger 4 pct lån med 100 mio kr.

KØBENHAVN, 18 juni (Reuter) - Hypotekbanken har besluttet at forøge et eksisterende 4 pct. obligationslån med 100 mio. kr. til i alt 500 mio. kr., oplyser Bankaktieselskabet Gudme Raaschou, der arrangerer lånet, i en meddelelse til Fondsbørsen.
Lånet udløber i år 2005, og obligationerne er allerede solgt, fremgår det, lige som det også oplyses, at Jyske Bank er lead manager på lånet.
- Ole Mikkelsen (+45) 33 96 96 54.
(c) Reuters Limited 1997.
