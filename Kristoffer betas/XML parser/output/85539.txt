DDB på vej mod nedjustering af balanceoverskud.

KØBENHAVN, 9 juli (Reuter) - Den Danske Bank er på vej mod en nedjustering af skønnet for overskuddet på den danske betalingsbalances løbende poster i 1997. Det vurderer cheføkonom Jørgen Birger Christensen fra Den Danske Bank efter onsdagens handels-og betalingsbalancetal fra Danmarks Statistik.
- Efter de seneste måneders tal kommer vi ikke uden om, at vores seneste skøn om et overskud på 14,8 mia. kr. skal nedjusteres, siger Jørgen Birger Christensen til Reuters Finans. Størrelsen af nedjusteringen ønsker han ikke at vurdere på nuværende tidspunkt.
(c) Reuters Limited 1997.
