Fortsat færre job i finanssektoren - FA.

KØBENHAVN, 22 maj (Reuter) - Antallet af job i finanssektoren vil fortsat falde frem til år 2000, vurderer Finanssektorens Arbejdsgiverforening (FA) i sin årsberetning 1996-97.
Sektorens samlede beskæftigelse ventes at falde til 50.000 i år 2000 fra ca. 57.000 ved udgangen af 1996, fremgår det af rapporten. Ved udgangen af 1988 udgjorde sektorens samlede antal ansatte til sammenligning godt 70.000.
Tallene bygger på FA&apos;s sektorundersøgelse for 1997, der dækker godt 75 pct. af sektoren.
- Banker og sparekasser venter en samlet nettoafgang på knap 2.500 medarbejdere i 1997. I forsikringsselskaberne ventes der en samlet nettoafgang på godt 400 medarbejdere. Til gengæld ser det ud til, at realkreditinstitutterne vil tegne sig for en mindre fremgang igen i 1997, skriver FA.
Også udover 1997 er det realkreditinstitutterne, der vil tegne sig for fremgang i beskæftigelsen, fremgår det af rapporten. Pengeinstiutterne og forsikringsselskabernes beskæftigelseskurver går den modsatte vej.
- Morten Bonde Pedersen (+45) 33 96 96 51.
(c) Reuters Limited 1997.
