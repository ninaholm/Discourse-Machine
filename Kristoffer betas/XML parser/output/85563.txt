Ledighed nede på 5,5 pct i træindustrien - blad.

KØBENHAVN, 9 juli (Reuter) - Ledigheden blandt medlemmerne af fagforbundet Træ-Industri-Byg i Danmark (TIB) er nu nede på 5,5 pct. på landsplan, fremgår det af bladet, Træ &amp; Byg, som fagforeningen udgiver.
- Udviklingen i TIB&apos;s ledighedstal udvikler sig fortsat positivt. Siden slutnignen af februar, hvor ledigheden toppede med ca. ni pct., viser de seneste ledighedstal fra slutningen af maj, at ledigheden nu er nede på 5,5 pct., hedder det i en artikel i bladet.
I alt var 3.143 medlemmer ramt af ledighed i sidste uge af maj, fremgår det.
Ledighedsprocenten varierer fra 10,3 pct. i Horsens til 1,9 pct. i Ølgod, men ellers findes de højeste ledighedsprocenter generelt i København, Lolland-Falster, Bornholm og Vestsjælland, mens de laveste udover Ølgod findes i Aarup på Fyn, Hobro, Vejle og Holstebro.
- Ole Mikkelsen (+45) 33 96 96 54.
(c) Reuters Limited 1997.
