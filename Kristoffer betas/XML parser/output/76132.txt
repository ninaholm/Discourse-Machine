Valuta - USD glider tilbage mod DEM og JPY.

KØBENHAVN, 3 september (Reuter) - Siden umiddelbart
efter morgenens bombning af Irak, hvor den amerikanske
nåede 1,4912 D-mark, er USD faldet tilbage. En mindre end
forventet stigning i Tysklands industri produktion for
august på 0,2 pct. stoppede midlertidigt trenden omkring
1,4850, men dollaren fortsætter nu ned og USD handles
tirsdag eftermiddag i 1,4830 DEM.
Mod den japanske yen er tendensen den samme. USD lå
indtil kl. 15.15 til 109,40, men er siden gledet ned til
109,25. Oliepriserne steg umiddelbart efter USA&apos;s bombning
af Irak i morges, hvilket ramte yen&apos;en, ifølge dealere.
Præsident Bill Clinton udtalte i eftermiddags på et
pressemøde, at en plan under FN-regi om udveksling af
irakisk olie for medicin og fødevarer ikke kan finde sted
under den nuværende situation.
Det amerikanske obligationsmarked startede handelen i
New York med at falde, hvilket ifølge markedsdaltagere var
medvirkende til at lægge en dæmper på dollaren.
Den amerikanske 30-årige T-Bond er foreløbig faldet
med 23/32 til 94,23/7,18 pct., og eftermiddagens
NAPM-indeks for august kan få yderligere negativ
indflydelse på obligationskurserne.
Analytikere venter en stigning til 52,9 i
NAPM-indekset efter 50,2 i juli. David Bloom fra HSBC
James Capel ser endda mulighed for et indeks på op til 54.
DEM/DKK  USD/DKK FRF/DKK USD/JPY USD/DEM
Tirsdag   15.40  3,8635   5,7315  1,1280  109,25  1,4830
Tirsdag   11.09  3,8630   5,7515  1,1290  109,30  1,4885
(/clm).
(c) Reuters Limited 1996.
