Meddelelse kan ventes ved middagstid - Top DK.

KØBENHAVN, 13 juni (Reuter) - Nykredit, BG Bank og Topdanmark vil offentliggøre en meddelelse ved middagstid fredag, og det er årsagen til, at der er børspause i de to børsnoterede BG Bank og Topdanmark, oplyser kommunikationschef Steffen Heegaard.
- Det er på baggrund af artiklen i Jyllands-Posten. Derfor har vi i samråd med Fondsbørsen sagt, at der kommer en meddelelse ved middagstid, siger Steffen Heegaard om baggrunden for børspausen i de to papirer.
Morgenavisen Jyllands-Posten skriver fredag, at bestyrelsen i Nykredit har afvist planerne om at danne en finansalliance med BG Bank.
(c) Reuters Limited 1997.
