Danmark betalte 2,3 mia i rente, udbytte mv i feb.

KØBENHAVN, 21 marts (Reuter) - Betalingsbalancens løbende poster eksklusive vare-og tjenestebalancen samt søtransport viste i februar 1997 et minus på netto 2,3 mia. kr. mod minus 2,4 mia. kr. i februar 1996, oplyser Nationalbanken i Finansiel Månedsstatistik for februar.
Renteposten viser et minus på 1,2 mia. kr., mens der er en nettoindtægt fra udbytter på 0,1 mia. kr.
Bidraget til EU blev i februar på netto 0,4 mia. kr., mens posten rejser viser et underskud på 0,5 mia. kr. De ensidige overførsler på betalingsbalancens løbende poster viste i februar et samlet minus på 0,3 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden marts 1996 til februar 1997 vist et underskud på 43,9 mia. kr. ifølge Nationalbankens opgørelse mod minus 37,5 mia. kr. i den foregående årsperiode.
- Per Bech Thomsen (+45) 33 96 96 56.
(c) Reuters Limited 1997.
