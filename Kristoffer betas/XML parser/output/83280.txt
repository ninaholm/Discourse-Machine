SAS jagter flere samarbejdspartnere - Stenberg.

KØBENHAVN, 2 maj (Reuter) - SAS-chef Jan Stenberg har ambitioner om en større alliance, end den han sammen med fire øvrige selskaber løfter sløret for den 14. maj. Det skriver den norske erhvervsavis Dagens Næringsliv fredag.
- Vi mangler samarbejdspartnere i Afrika, Syd-Stillehavet, Nordøst-Asien og Japan, siger Jan Stenberg til avisen, og tilføjer, at SAS vil dække et globalt rejsebehov.
Han benægter på det stærkeste, at der føres forhandlinger med japanske All Nippon og South African Airways (SAA) om at indlemme disse to selskaber i den store globale alliance. SAS fører dog separate forhandlinger med SAA, da det sydafrikanske selskab har en bilateral aftale med SAS&apos; største samarbejdspartner, tyske Lufthansa.
De øvrige tre flyselskaber i den multilaterale alliance, der offentliggøres midt i maj på et pressemøde i Frankfurt, er amerikanske United Airlines, canadiske Air Canada og thailandske Thai Airways.
- Redaktionen (+45) 33 96 96 56.
(c) Reuters Limited 1997.
