NTR-køb af Union en glimrende ide - analytiker.

KØBENHAVN, 2 juni (Reuter) - NTR Holdings overtagelse af Union Engineerings aktiviteter er en god idé. Virksomhederne passer sammen og har begge en førerstilling på markedet for miljø-og procesindustri, siger en aktieanalytiker til Reuters Finans.
- HV Turbo i NTR, HOH Vandteknik i Union Engineering passer godt sammen, og dertil er de veldrevne virksomheder med en lav kapitalbinding. Det er en glimrende idé, siger analytikeren.
Han mener, at den nu opgivne børsintroduktion af Union Engineering var en god idé, men en sammenlægning er bedre.
- Nu får man en aktie med en bredere industriel portefølje. Dertil kommer, at det er en forbedring af NTR Holding. De får en stor ledelseskapacitet, der har vist, at den kan få ting til at vokse, siger analytikeren.
- Carl Johan Corneliussen (+45) 33 96 96 57.
(c) Reuters Limited 1997.
