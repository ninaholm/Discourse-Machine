SiD venter meget vanskelige OK-forhandlinger i 98.

KØBENHAVN, 3 april (Reuter) - SiD lægger allerede nu i kølvandet på dette års relativt fredsommelige overenskomstforhandlinger op til en hårdere tone til næste år. Det fremgår af lederen i forbundets blad, Fagbladet i denne uge.
- Et-årige overenskomster på de helt store områder som transport, byggeri og rengøring betyder, at der kan imødeses endog meget vanskelige overenskomstforhandlinger allerede næste år, skriver SiD.
I 1998 udløber også industriens nu tre-årige overenskomster, tilføjer SiD. Fagforbundet forventer forhandlinger om løn og arbejdsvilkår hvert eneste år frem til den anden side af årtusindeskiftet.
I løbet af efteråret 1997 vil hovedkravene for næste års overenskomster også blive fremsat.
- Og som tingene tegner sig, &quot;halter&quot; industrien på forhånd efter det øvrige arbejdsmarked for eksempel, når det gælder arbejdsmarkedspensioneen, skriver SiD.
Det offentlige arbejdsmarked, ansatte på mejerier, slagterier og tilhørende erhverv forhandler først igen i 1999, mens handels-og kontoransatte, elektrikere og journalister venter til år 2000.
- Søren Linding Jakobsen (+45) 33 96 96 53.
(c) Reuters Limited 1997.
