INTET NEGATIVT PRES PÅ HANDELSBALANCEN - INDOSUEZ.

KØBENHAVN, 17 januar (Reuter) - Banque Indosuez mener ikke, der er grund til at forvente et negativt pres på handelsbalancen de kommende måneder. Det skriver bankens økonom, Kaj Lindberg, i en kommentar til Danmarks Statistiks opgørelse over handelsbalancen for oktober.
Opgørelsen viste et handelsoverskud på 2.123 mio. kr. eksklusiv skibe for oktober 1996 mod 2.098 mio. kr. i samme måned året før.
- Industriens eksportordre-indgang har de seneste måneder vist en stigning, hvilket giver grund til at forvente, at industrieksporten vil stige i de kommende måneder, samtidig med, at importen tager af, skriver banken.
Kai Lindberg mener, at det faldende overskud på handelsbalancen stort set skyldes ændringer i nettoeksporten af skibe og fly.
- Derfor viser det sæsonkorrigerede handelsoverskud også en fremgang i forhold til året før, og hvad der er endnu vigtigere, en tilbagevenden til niveauet fra begyndelsen af tredje kvartal, skriver Kai Lindberg i sin kommentar. (/mbp).
(c) Reuters Limited 1997.
