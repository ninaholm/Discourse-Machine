DFDS&apos; Hamburg-Harwich rute har skuffet - Bach.

KØBENHAVN, 4 marts (Reuter) - DFDS&apos; rute mellem Hamburg i Tyskland og Harwich i England har hidtil skuffet transportkoncernen. Det oplyste adm. direktør Niels Bach ved præsentationen af koncernens årsregnskab for 1996 tirsdag.
- Ruten har skuffet lidt. En del af forklaringen er, at færgen trængte til et løft. Ved at sætte Prince of Scandinavia ind får vi det løft, sagde han. Prince of Scandinavia skal afløse færgen M.S. Hamburg fra den 6. maj. Det betyder at passager-og bilkapacitet bliver øget med ca. 35 pct. samtidig med, at overfartstiden forkortes.
(c) Reuters Limited 1997.
