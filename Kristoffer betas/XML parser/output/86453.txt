Færre vil fastholde ØMU-forbehold - Greens.

KØBENHAVN, 11 august (Reuter) - Mellem juni og august
er antallet af vælgere, der ønsker af fastholde Danmarks
forbehold mod at deltage i en fælles europæisk mønt,
faldet seks pct.point. Det viser en ny meningsmåling fra
Greens Analyseinstitut i Børsen mandag.
- Sandsynligvis er det alene det faktum, at datoen for
for ØMU-starten nu kun er 17 måneder ude i fremtiden, der
ligger bag, hedder det i Børsen om det faktum, at 49,4
pct. af vælgerne ønsker af fastholde ØMU-forbeholdet mod
55,9 pct. i juni-målingen.
Det hedder videre, at de danske vælgere måske er ved
at indstille sig på realiteten i, at Danmark på en meget
synlig facon hægtes af et EU med en fælles valuta.
Men det store skred i flertallet for at fastholde
forbeholdet, har ikke gavnet tilhængere af en ophævelse af
ØMU-forbeholdet, da andelen af &quot;ved ikke&quot; er steget syv
pct.point, fremgår det.
- Samtlige 16-18 pct. af de usikre vælgere skal
bestemme sig for at sige ja til ophævelsen af de fire
danske forbejhold mod den fulde Maastricht-traktat, hvis
det fortsat markante flertal for at bevare undtagelesrne
skal flyttes afgørende, hedder det.
Institut/dato   Fastholde (pct.)  Ophæve (pct.)  Ved ikke
Greens august  49,4    31,4     18,3 Greens 2-4/6   55,9    32,5     11,6
-- Per Bech Thomsen (+45) 33 96 96 56.
(c) Reuters Limited 1997.
