Braathens SAFE i strategisk alliance med KLM.

OSLO, 18 august (Reuter) - Det norske flyselskab Braathens SAFE satser nu internationalt og har valgt hollandske KLM som strategisk partner og medejer af selskabet. KLM køber 30 pct. af aktierne til en endnu ikke fastlagt købspris, oplyser selskaberne mandag.
Braathens SAFE bliver med et en del af et verdensomspændende netværk, da hollænderne bl.a. er i alliance med amerikanske Northwest. Schiphol-lufthavnen i Amsterdam bliver alliancens knudepunkt, og Braathens SAFE er nu også i stand til at tilbyde sine største kunder alle de flyrejser, som de har brug for, fremgår det.
Braathens SAFE vil udvide sit rutenet i Norden og Nord-europa, og det kan måske true SAS&apos; altdominerende stilling på de skandinaviske markeder.
- Søren Linding Jakobsen (+45) 33 96 96 53.
(c) Reuters Limited 1997.
