ABB med i gruppe der vil byde på Berlin-lufthavn.

ESSEN, 4 marts (Reuter) - Svensk-schweiziske ABB vil sammen med Siemens og den tyske entreprenørgruppe Hochtief AG byde på at finansiere, bygge og operere den nye lufthavn i Berlin. Det oplyser Hochtief tirsdag.
Lufthavnsprojektet vil være det første af sin art, der bliver udbudt i en international licitation. Vinderen vil formodentlig blive fundet i løbet af 1998.
ABB er noteret på Københavns Fondsbørs.
- Redaktionen (+45) 33 96 96 56.
(c) Reuters Limited 1997.
