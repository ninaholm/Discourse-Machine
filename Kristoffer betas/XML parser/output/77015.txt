ABB NI MDR 1996 DRIFTSRES 2.101 MIO USD.

KØBENHAVN, 22 oktober (Reuter) - Industrikoncernen ABB fik i årets første ni måneder et driftsresultat efter afskrivninger på 2.101 mio. USD mod 2.021 mio. USD i de første ni måneder af 1995, oplyser koncernen tirsdag.
Omsætningen steg i perioden med tre pct. til 24.083 mio. USD sammenlignet med samme periode året før.
ABB fastholder sin forventning om et højere nettoresultat i hele 1996 når samme forretningsområder sammenlignes.
(c) Reuters Limited 1996.
