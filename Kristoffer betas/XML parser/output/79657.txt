SUPERFOS INDVIER EMBALLAGEFABRIK I FRANKRIG.

KØBENHAVN, 31 januar (Reuter) - Superfos&apos; indviede fredag emballage-divisionens Packaging&apos;s nye emballagefabrik i Besancon i Frankrig.
- Vi indvier i dag en af de mest moderne plastemballagefabrikker i Europa. Dermed har vi skabt det bedst tænkelige udgangspunkt for fortsat vækst i Superfos&apos; emballageaktiviteter i Frankrig og i det øvrige Europa, sagde bestyrelsesformand i Superfos, Poul Andreassen ved åbningen.
Fabrikken i Besancon er på 23.000 kvadratmeter og dermed en af Superfos&apos; største. Virksomheden har 145 medarbejdere og producerer sprøjtestøbte spandeemballager, dels til fødevarer og dels til nonfood-produkter. (/jnu).
(c) Reuters Limited 1997.
