BANKER HAR ET PROBLEM NU PGA SATAIR-DOM - PROFESSOR.

KØBENHAVN, 21 januar (Reuter) - Flere pengeinstitutter har nu et problem, fordi Højesteret tirsdag stadfæstede Landsrettens dom i den såkaldte selskabstømmersag mod Satair, vurderer professor Lennart Lynge Andersen fra Handelshøjskolen i København.
- Det er vel uden videre klart, at en del pengeinstitutter har et problem, siger Lennart Lynge Andersen til Reuters Finans.
Men han henviser til, at bankernes rolle i sagen ikke blev belyst med dommen.
- Det havde været en fordel, hvis man havde fået en helhedsblik, men sådan er sagen ikke skåret til, siger Lennart Lynge Andersen.
(c) Reuters Limited 1997.
