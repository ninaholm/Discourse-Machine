Fare for overophedning i bygge og anlæg - DI.

KØBENHAVN, 14 maj (Reuter) - Dansk Industri (DI) ser i indeværende år en fare for overophedning i bygge-og anlægssektoren, hvor der er lav ledighed og samtidig den højeste vækst. Det skriver Dansk Industri i Erhvervsøkonomisk Barometer, der blev fremlagt sammen med DI nye prognmose for danske økonomi.
- Især inden for bygge-og anlægssektoren er der fare for overophedning. Sektoren har i forvejen lav ledighed samtidig med, at det er den sektor, der oplever den højeste vækst. Der forventes en vækst i produktionen på fire pct., hvilket er i samme størrelsesorden som ledigheden i sektoren, skriver Dansk Industri.
Det eneste, som muligvis kan afværge flaskehalsen, er, hvis den usædvanligt store vækst i produktionen per medarbejder fortsætter.
- De seneste to år har bygge-og anlægssektoren oplevet en for sektoren usædvanlig stor vækst i produktionen per ansat. Hvis denne udvikling kan fortsættes i indeværende år, vil faren for overophedning muligvis drive over, skriver Dansk Industri.
Organisationen vurderer, at bygge-og anlægsaktiviteten falder i 1998 på grund af fald i anlægsvirksomheden.
Men da det alene er i anlægsvirksomheden faldet ventes, vurderer Dansk Industri fortsat mangel på faglærte bygningshåndværkere.
Dansk Industri venter i sin nye prognose, at ledigheden fortsætter med at falde, så den for 1997 som helhed bliver på 220.000 personer, mens ledighedsniveauet i 1998 ventes på 215.000 personer.
- Carl Johan Corneliussen (+45) 33 96 96 57.
(c) Reuters Limited 1997.
