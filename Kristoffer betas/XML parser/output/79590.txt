DANSK/TYSK SPÆND KAN GÅ UD I 75 BP PÅ 3 MDR - BG.

KØBENHAVN, 30 januar (Reuter) - Økonomerne i BG Bank vurderer, at det dansk-tyske rentespænd kan udvides til 75 bp på tre måneders sigt, fremgår det af Finansbrevet som banken udgiver.
- Det dansk-tyske rentespænd er i den forløbne uge udvidet med 7 bp til 67 bp. På lidt længere sigt forventer vi en yderligere udvidelse af rentespændet, idet vi forudser en fortsat høj inflationsforskel mellem landene. På tre måneders sigt forventer vi at spændet kan udvides til 75 bp, skriver BG Bank.
Det dansk-tyske rentespænd ligger torsdag kort før kl. 12.00 i 70 bp. (/jnu).
(c) Reuters Limited 1997.
