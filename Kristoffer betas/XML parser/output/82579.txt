8 pct 2006 kan stige til 111 kommende uger - Uni.

KØBENHAVN, 14 april (Reuter) - Den toneangivende statsobligation kan stige til kurs 111 i de kommende uger, vurderer analytikere fra Unibank i den ugentlige markedskommentar Nordisk Update.
- En mindre base er dannet ved det gamle topniveau fra januar 1996, svarende til kursniveauet 108. Det efterfølgende brud over kurs 108,85 anses at bekræfte, at køberne har genvundet kontrollen over markedet, og yderligere stigning mod kurs 111 må forventes i de kommende uger, hedder det i kommentaren.
Men modsat vil et uventet fald tilbage til under kurs 108,15 indikere, at køberne har fejlet, og det vil blive bekræftet ved en lukkekurs under det seneste bundniveau ved kurs 107,50, mener analytikerne.
I analysen peges der på otte vigtige kursniveauer. Det er: 113,10, 111,00, 110,60, 108,85, 108,15, 107,50, 107,15 og 104,00.
Fredag sluttede den 10-årige benchmark, 8 pct. St.lån 2006 omkring kurs 108,75.
- Ole Mikkelsen (+45) 33 96 96 54.
(c) Reuters Limited 1997.
