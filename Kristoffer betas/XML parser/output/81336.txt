Novo Nordisk i forskningssaftale med Dyax - Dyax.

KØBENHAVN, 12 marts (Reuter) - Novo Nordisk har per 11. marts indledt et samarbejde med det amerikanske selskab Dyax Corporation om at udvikle bedre forskningsredskaber for hurtigere og mere effektivt at udpege kandidater til nye lægemiddel. Det oplyser Dyax Corp. til nyhedsmediet PR Newswire.
Dyax har udviklet en speciel metode, phage display, til dette formål, og anser denne del af udviklingen af nye præparater som en af de største udfordringer i forskningsarbejdet.
Forskningsfasen af samarbejdet vil vare i to år. Der er ikke offentliggjort oplysninger om de økonomiske detaljer i aftalen.
Dyax er et privat selskab etableret i 1995 fra en fusion mellem Biotage Inc. og Protein Engineering Corporation. Selskabet har hovedkvarter i staten Massachusetts.
- Søren Linding Jakobsen (+45) 33 96 96 53.
(c) Reuters Limited 1997.
