Industrisalg feb-april steg 3 pct, ordrer 6 pct.

KØBENHAVN, 11 juni (Reuter) - Industriens omsætning af egne varer og tjenester og ordreindgang i løbende priser (ikke-sæsonkorrigeret) steg i februar-april 1997 med hhv. tre pct. og seks pct. i forhold til februar-april 1996, oplyser Danmarks Statistik onsdag.
Ordrebeholdningen opgjort ultimo april var fem pct. højere end samme tidspunkt sidste år.
Industriens omsætning steg i april med 10 pct., og ordrer steg 13 pct. i forhold til samme måned sidste år.
(c) Reuters Limited 1997.
