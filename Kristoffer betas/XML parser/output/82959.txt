Pris afgør kamp om østrigsk mobilandel - Tele DK.

KØBENHAVN, 23 april (Reuter) - Prisen blev efter Tele Danmarks mening afgørende for, hvem der blev vinder af kampen om en aktiepost i det østrigske mobilselskab, Mobilkom Austria. Det siger projektdirektør i Tele Danmark International, Thomas Andresen, efter at det er blevet kendt, at italienske STET løb med sejren.
- Det er helt klart prisen, der afgør valget af den strategiske partner til Telekom Austria. Vi syntes selv, at vi kom med et fornuftigt tilbud, men noget tyder på, at prisforskellen på tilbud et og to var meget stor, siger Thomas Andresen.
(c) Reuters Limited 1997.
