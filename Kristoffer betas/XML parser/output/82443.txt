Højere øl-og vinafgifter fra maj - Koch.

KØBENHAVN, 9 april (Reuter) - De forhøjede afgifter på øl og vin, som skatteminister Carsten Koch har foreslået, træder i kraft fra 1. maj. Tirsdag vedtog Folketinget loven efter trediebehandling.
De forhøjede afgifter vil indbringe staten 125 mio. kr. årligt.
Bryggeriforeningen og Vin og Spiritus Organisationen i Danmark har gjort indsigelser mod loven over for Folketingets skatteudvalg.
- Der er grund til at frygte, at afgiftsforhøjelse på øl og vin vil medføre en tiltagende grænsehandel med tab af provenu, skrev de to brancheorganisationer i en kommentar til lovforslaget.
Carsten Koch har afvist, at loven vil få flere danskere til at grænsehandle i Tyskland og færre svenskere til at grænsehandle i Danmark.
- Morten Bonde Pedersen (+45) 33 96 96 51.
(c) Reuters Limited 1997.
