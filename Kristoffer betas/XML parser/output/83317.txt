Kabineansatte varsler konflikt i SAS Commuter 14/5.

KØBENHAVN, 2 maj (Reuter) - Overenskomst-forhandlingerne mellem SAS Commuter og Kabineforeningen (CAU) er brudt sammen. Det betyder, at der er varslet konflikt per den 14. maj kl. 0.00, fremgår det af en pressemeddelelse fra CAU sent fredag.
- Bruddet er på arbejdsbestemmelser, løn, pension og graviditet/barsel, hvor parterne står m e g e t langt fra hinanden, skriver CAU.
Parterne skal mødes i Folrigsinstitutionen den 6. maj.
SAS Commuter er et produktionsselskab under SAS Gruppen, der udfører flyvninger for SAS i Skandinavien og det nordlige Europa. I 1996 blev der gennemført ca. 50.000 flyvninger med 1,4 mio. passagerer ud af SAS Gruppens i alt næsten 20 mio. passagerer.
- Søren Linding Jakobsen (+45) 33 96 96 53.
(c) Reuters Limited 1997.
