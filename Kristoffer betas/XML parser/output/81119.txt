Skuffende salg af livsforsikringer i 96 - Codan.

KØBENHAVN, 6 marts (Reuter) - Ledelsen i forsikringskoncernen Codan er skuffet over salget af livsforsikringer i 1996, fremgår det af selskabets 1996-regnskab, der blev offenltiggjort torsdag.
Bruttopræmierne på livsforsikringsområdet faldt til 1.438 mio. kr. i 1996 fra 1.587 mio. kr. året før.
- Faldet skyldes, at nytegningen i 1996 var skuffende lav, og ledelsen har derfor taget initiativ til at ændre udviklingen i 1997, hedder det i regnskabet, der viste et resultat før skat for koncernen på 968 mio. kr. mod 741 mio. kr. i 1995.
De samlede resultat i de syv livsforsikringsselskaber i koncernen blev på 172 mio. kr. i 1996 mod 154 mio. kr. året før.
- Herudover er overført 1.315 mio. kr. til bonusudjævnings-hensættelser. Den ekstraordinært store bonusoverførsel, der hænger sammen med det betydelige afkast på aktiebeholdningen, har gjort det muligt at hæve kontorenten i Codan Liv fra 5,3 pct. i 1996 til 5,8 pct. i 1997, hedder det i regnskabet.
- Ole Mikkelsen (+45) 33 96 96 54.
(c) Reuters Limited 1997.
