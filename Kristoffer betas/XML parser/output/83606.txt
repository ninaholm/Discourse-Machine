Coloplast udelukker ikke opkøb før år 2000 - dir.

KØBENHAVN, 13 maj (Reuter) - Medicokoncernen Coloplast vil ikke udelukke opkøb af virksomheder inden år 2000. Det sagde koncerndirektør i Coloplast, Carsten Lønfeldt på et pressemøde hos Coloplast tirsdag.
- Vi er begyndt at kigge os omkring, men vi opkøber ikke noget de første tre måneder. Efter min mening er det europæiske område det mest attraktive for at styrke vores position, sagde Carsten Lønfeldt, der ikke vil udelukke, at opkøbene sker før år 2000.
Carsten Lønfeldt tilføjede, at Coloplast kan investere 300-400 mio. kr. i opkøb uden at hente ny kapital over Fondsbørsen. Koncernens likviditet lyder på ca. en mia. kr., medregnet kreditgarantier og lignende.
- Carl Johan Corneliussen (+45) 33 96 96 57.
(c) Reuters Limited 1997.
