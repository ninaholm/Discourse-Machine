TDM har 61 pct af samlet mobilmarked - Tele Danmark.

KØBENHAVN, 11 juli (Reuter) - Ved udgangen af 1996 havde Tele Danmark Mobil 523.897 GSM-kunder mod Sonofons 510.834 kunder. Tele Danmark Mobils andel svarer til 50,63 pct. af markedet. Lægges NMT-kunderne til, er Tele Danmarks markedsandel 61,2 pct. mod Sonofons 38,8 pct. Det skriver Tele Danmark Mobil i en pressemeddelelse fredag.
- Ca. fem år efter premieren på GSM er Tele Danmark Mobil stadig markedsleder med 61,20 pct. af det samlede mobilmarked mod Sonofons 38,80 pct. Tele Danmark Mobil havde ved udgangen af 1996 281.861 kunder på NMT, et fald på 7,9 pct. mod året før. Tele Danmark Mobil havde ved udgangen af 1996 i alt 805.758 mobilkunder, skriver Tele Danmark Mobil
Det samlede GSM-marked blev i 1996 fordoblet. Tallene fremgår i Teleårbogen fra Telestyrelsen, der netop er blevet offentliggjort.
- Eva Elgaard Pedersen (+45) 33 96 96 57.
(c) Reuters Limited 1997.
