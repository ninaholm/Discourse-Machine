KONSOLIDERING VENTER AKTIER - SVAGT FALD MULIGT.

KØBENHAVN, 22 oktober (Reuter) - Der synes tirsdag at være lagt op til en mindre konsolidering af de seneste kursstigninger på det danske aktiemarked. Det kan give et svagt faldende marked fra morgenstunden. Det vurderer en aktiehandler.
- Der er trods en fortsat positiv stemning ikke basis for at sætte markedet op. Men jeg tror heller ikke, at det skal meget ned. De KFX-tunge papirer, der havde en stærk dag mandag, vil være udslagsgivende, siger aktiehandleren.
KFX-indekset endte mandag 0,62 point højere i 129,26.
(c) Reuters Limited 1996.
