KFX-indeks ventes stige efter uændrede USA-renter.

KØBENHAVN, 21 maj (Reuter) - Det danske aktiemarked ventes onsdag at stige, efter at den amerikanske centralbank tirsdag lod sine officielle rentesatser forblive uændrede. En markant svagere USD ventes dog at lægge en dæmper på stigningspotentialet, hvorfor udviklingen på det amerikanske marked ikke ventes efterlignet. Her steg Dow Jones indekset 1,0 pct. tirsdag.
- Umiddelbart tegner det til en stigning. Man skal dog samtidig være opmærksom på, at usikkerheden om den amerikanske renteudvikling fortsat vil være i markedet, siger en handler.
(c) Reuters Limited 1997.
