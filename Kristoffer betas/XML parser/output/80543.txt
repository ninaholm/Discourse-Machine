ANALYTIKERE VENTER STIGENDE HELÅRSRESULAT I BG BANK.

KØBENHAVN, 21 februar (Reuter) - Danske og internationale analytikere forudser et stigende ordinært resultat i BG Bank i 1996, viser et estimat, som Reuters Finans har foretaget forud for offentliggørelsen af regnskabet på mandag.
Et gennemsnit af analytikernes skøn forudser et ordinært resulat på 1.972 mio. kr. Det er knap fem pct. højere end 1995-resultatet på 1.885 mio. kr.
Det højere resultat understøttes at forventningerne om faldende omkostninger og stigende netto rente-og gebyrindtægter
Ledelsen i BG Bank opjusterede forventningerne til 1996 i forbindelse offentliggørelse af halvårsregnskabet i august. Der blev således givet udtryk for en forventning om en basisindtjening, der er større end i 1995, hvor den ifølge bankens egne beregninger var 1.113 mio. kr. Analytikerne forudser, at basisindtjeningen er steget til ca. 1.300 mio. kr. i 1996.
Eksperterne forudser et markant fald i posten med tab og hensættelser på kunder. Det gennemsnitlige skøn på 518 mio. kr. er således næsten 30 pct. lavere end i 1995.
Der er en klar forventning om, at der bliver udbetalt et større udbytte end de fem pct., det blev til sidste år. Den mest pessimistiske af de seks danske og internationale analytikere tror således, at der udbetales et udbytte på 10 pct., mens de mest optismistiske tror på et udbytte på 12 pct.
Forventningerne om et højere udbytte skyldes blandt andet, at ledelsen i forbindelse med en emission sidste år gav udtryk for et ønske om at få flere udenlandske investorer ind i ejerkredsen, og udenlandske investorer presser normalt på for at få højere udbytte.
Før offentliggørelsen af årsregnskaberne i Den Danske Bank og Unibank var der også forventninger om højere udbytte. Men forventningerne blev ikke indfriet. Begge storbanker fastholdt satsen fra året før.
Kun Jyske Bank har indfriet markedets forventninger ved at hæve udbyttet til 10 pct. fra otte pct.
Nedenfor følger de seks analytikeres forventinger til BG Banks helårsregnskab for 1996:.
(c) Reuters Limited 1997.
