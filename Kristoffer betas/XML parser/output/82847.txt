Indenlandsk dansk vækst synes aftagende - CSFB.

KØBENHAVN, 21 april (Reuter) - Hastigheden i den indenlandske danske vækst synes at være aftagende, men derimod nyder eksporten godt af en svækkelse af den danske krone. Det vurderer investeringsbanken Credit Suisse First Boston (CSFB) i en analyse af dansk økonomi.
- På trods af, at hastigheden er aftagende, er væksten stadig godt foran Tyskland. Væksten i fjerde kvartal 1996 steg kun 0,4 pct. i forhold til tredje kvartal. Men tallet var stærkt influeret af lagrenes cyklus, skriver CSFB.
Lagerforøgelserne bidrog i fjerde kvartal negativt med 0,6 pct. efter et positivt bidrag i tredje kvartal på 1,6 pct.
CSFB forventer i år en dansk BNP-vækst på 3,3 pct. stigende til 3,8 pct. i 1998. Inflationen ventes at ligge på 2,1 pct. i år og 2,2 pct. i 1998.
- Eva Elgaard Pedersen (+45) 33 96 96 58.
(c) Reuters Limited 1997.
