EKSPORTEN OVERRASKER POSITIVT - BG BANK.

KØBENHAVN, 5 november (Reuter) - De seneste tal for handels-og betalingsbalancen fra Danmarks Statistik overrasker positivt, mener analysechef Frank Fryd Pedersen fra BG Bank.
- Vores generelle opfattelse er, at det er nogle pæne tal, og at eksporten overrasker lidt positivt. Der er stadigvæk ikke udsigt til, at erhvervene er igang med at genopbygge deres lagre, og at det skulle trække noget import med sig, siger analysechefen til Reuters Finans tirsdag.
Overskuddet på betalingsbalancen udgjorde 2,0 mia. kr. i august, mens handelsoverskudet eksklusive skibe viste et overskud på 2,8 mia. kr. Men det får ikke BG Bank til, at ændre sine skøn for overskuddet på betalingsbalancen i år, som fortsat lyder på 8 mia. kr.
- Vi er lige kommet med vores seneste skøn, og der er fortsat fire måneder tilbage af året, så det er for tidligt at revidere tallet, fortsætter Frank Fryd Pedersen. (/jnu).
(c) Reuters Limited 1996.
