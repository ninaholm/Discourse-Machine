Forbrugernes tillid er stabiliseret - Gallup.

KØBENHAVN, 15 juli (Reuter) - Efter to store udsving i Gallups ForbrugerForventningsIndeks (FFI), hvor indekset faldt i maj og steg tilsvarende i juni, er indekset i juli opgjort til 156,5. Det fremgår af en pressemeddelelse fra Gallup tirsdag.
- Dette er et mindre fald fra de 159,0 som optrådte i juni. Det mindre fald skyldes især, at forbrugernes forventninger seks måneder frem er dalet, skriver Gallup.
Før regeringens økonomiske indgreb i maj lå Gallups FFI på 160,8 og faldt umiddelbart efter indgrebet til 145,7.
- Nu - to måneder efter afgiftsforliget - er Gallup FFI landet på 156,5 og er dermed tilbage på det høje og stabile niveau, som indekset har ligget på efter &quot;vækstpausen&quot; i sidste halvdel af 1995 og første halvdel af 1996, skriver Gallup.
Det er især forbrugernes forventninger til erhvervslivet, der er høje.
Gallups FFI er baseret på telefoninterviews med 968 personer over 15 år i perioden 7. - 13. juli 1997.
- Jørn Nurkka (+45) 33 96 96 55.
(c) Reuters Limited 1997.
