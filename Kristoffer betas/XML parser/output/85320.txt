Aktiepuljer gav bedste afkast i 1 hlv - Unibank.

KØBENHAVN, 1 juli (Reuter) - Det blev puljerne med danske og udenlandske aktier, der gav det bedste afkast for Unibanks pensionskunder i første halvår 1997, oplyser banken tirsdag.
- Bedst er det gået i bankens puljer med danske og udenlandske aktier, som har givet afkast på omkring 30 pct. Puljerne med obligationer har givet et væsentligt lavere afkast, men dog pæne absolutte afkast, skriver Unibank i en pressemeddelelse.
Puljen med danske aktier har således givet et afkast på 30,5 pct., mens udenlandske aktier har givet 28,9 pct. i afkast, fremgår det.
Korte obligationer har givet et afkast på 2,9 pct., lange obligationer 6,1 pct. og indeksobligationer 5,0 pct., oplyser banken.
- Ole Mikkelsen (+45) 33 96 96 54.
(c) Reuters Limited 1997.
