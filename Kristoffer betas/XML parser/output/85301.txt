Planer for Carlsberg-Tetley under udarbejdelse.

KØBENHAVN, 1 juli (Reuter) - Efter den britiske handels-og industriminister Margaret Beckett fredag meddelte, at myndighederne ikke kan godkende Carlsberg-Tetley/Bass Brewers fusionen, arbejder Carlsberg på planer for, hvad der skal være strategien for Carlsberg-Tetley.
- Vi overvejer nu situationen og trækker i arbejdstøjet for nøjere at definere planerne, som kommer til at koncentrere sig om Carlberg-Tetley&apos;s fremtid, siger Henrik Mølstrøm, der er konstitueret informationschef i Carlsberg.
Han siger, at Carlsberg på et senere tidspunkt kommer med en meddelelse, hvori de nye planer bliver konkretiseret, men han kan ikke oplyse, hvornår meddelelsen bliver udsendt.
Den afblæste fusion betyder bl.a., at Carlsberg køber Bass PLC&apos;s 50 pct. andel af Carlsberg-Tetley samt selskabets engelske ølmærker for 110 mio. GBP.
(1 GBP = 11,04 DKK)
- Carl Johan Corneliussen (+45) 33 96 96 58.
(c) Reuters Limited 1997.
