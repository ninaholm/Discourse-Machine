ØKONOMER SER HANDELSOVERSKUD PÅ 1,9 MIA KR I JULI.

KØBENHAVN, 2 oktober (Reuter) - Den danske samhandel med udlandet udviklede sig positivt i juli, og det medførte et overskud på handelsbalancen i faktiske priser eksklusive skibe på 1,9 mia. kr. I juli viste saldoen på betalingsbalancens løbende poster samtidig et plus på 0,4 mia. kr.
Det vurderer syv økonomer til Reuters Finans i anledning af offentliggørelsen af de endelige tal fra Danmarks Statistik fredag den 4. oktober.
Handelsbalancen gav et overskud på 2,7 mia. kr. i juni, mens betalingsbalancen steg 1,2 mia. kr.
Skønnene på handelsbalancen i juli fordeler sig mellem plus 1,4 mia. kr. og 3,2 mia. kr., men økonomerne er ikke enige om, at betalingsbalancen giver overskud i juli.
Holdningen til saldoen på de løbende poster spænder fra et underskud på 0,8 mia. kr. til et overskud på 1,5 mia. kr. (/klp).
(c) Reuters Limited 1996.
