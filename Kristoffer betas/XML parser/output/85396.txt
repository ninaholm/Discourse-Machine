Vest-Wood indgår aftale om køb af Svedplan.

KØBENHAVN, 3 juli (Reuter) - Vest-Wood har indgået en betinget aftale om køb af svenske Svedplan-Gruppen, der har en omsætning på ca. 310 mio. SEK, oplyser Vest-Wood torsdag.
- En koncern bestående af Vest-Wood og svedplan-Gruppen forventes at styrke den samlede koncerns strategiske position i forhold til såvel konkurrenter, kunder og leverandører, skriver Vest-Wood i en meddelelse til Fondsbørsen.
Ledelsen venter betydelige synergieffekter ved overtagelsen.
(c) Reuters Limited 1997.
