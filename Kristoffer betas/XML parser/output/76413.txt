ID SPARINVEST SKIFTER DIREKTØR 1 NOVEMBER.

KØBENHAVN, 19 september (Reuter) - Investeringsforeningen Sparinvest skifter snart direktør. Således forlader Ole Valentin-Hjorth posten den 1. november, hvor tidligere områdedirektør i Unibank, Per Noesgaard sætter sig i direktørstolen.
Det fremgår af en meddelelse fra investeringsforeningen torsdag.
- Direktionsændringen må ses som et led i Sparinvests ønske om yderligere at styrke sin markedsplacering og at udbygge sine forbindelser til pengeinstitutter og øvrige forretningskontakter, hedder det. (/uha).
(c) Reuters Limited 1996.
