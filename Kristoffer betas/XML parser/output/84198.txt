Mobilix bruger 50 mio kr på introkampagne - blad.

KØBENHAVN, 29 maj (Reuter) - Det franskejede, danske mobiltelefonselskab Mobilix er parat til at bruge 50 mio. kr. på en introduktionskampagne for at opnå den bebudede andel af det danske telemarked på 20 pct. Det skriver bladet Markedsføring torsdag.
- Danmarks nye udbyder af mobiltelefoni har netop udskrevet en bureaukonkurrence for introduktionen på det danske marked. Kilder oplyser, at Mobilix i første omgang vil satse omkring 50 mio. kr. på en introduktionskampagne, skriver Markedsføring.
Tilbud på kampagner fra reklamebureauer skal være afleveret i perioden 9.-13. juni, oplyser kilder i branchen. Afgørelsen om hvem der får opgaven falder relativt hurtigt efter tilbudsperiodens udløb, skriver Markedsføring.
- Carl Johan Corneliussen (+45) 33 96 96 57.
(c) Reuters Limited 1997.
