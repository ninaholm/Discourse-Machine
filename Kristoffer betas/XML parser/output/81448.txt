EAC tjener ikke penge nok - Michael Fiorini.

KØBENHAVN, 13 marts (Reuter) - EAC er ikke god nok til at tjene penge ud fra det indtjeningspotentiale, som koncernen råder over. Det sagde ordførende adm. direktør i EAC Michael Fiorini på et pressemøde torsdag i forbindelse med årsregnskabet.
- Vi tjener ikke penge nok, når man ser på det indtjeningspotentiale, der er i koncernen. sagde Michael Fiorini.
Resultatet af den primære drift faldt i 1996 til 402 mio. kr. fra 422 mio. kr. året før.
EAC har således valgt ikke at udbetale udbytte for regnskabsåret 1996. Sidste gang EAC udbetalte udbytte var i 1991 og da blev der udbetalt ni pct.
- Vores bestyrelse har valgt ikke at udbetale udbytte. Tiden vil vise, hvornår vi betaler udbytte, sagde Michael Fiorini.
- Jørn Nurkka (+45) 33 96 96 55.
(c) Reuters Limited 1997.
