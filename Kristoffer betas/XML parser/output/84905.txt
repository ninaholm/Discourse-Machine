BG Bank skiller sig ud i dødt dansk aktiemarked.

KØBENHAVN, 18 juni (Reuter) - BG Bank skilte sig ud på onsdagens døde danske aktiemarked, hvor KFX-indekset blev flyttet beskedne 0,04 indekspoint i nedadgående retning. En købsanbefaling fra et andet større dansk pengeinstitut sendte aktien 2,45 pct. op.
Igen onsdag bar markedet præg af, at de største markedsdeltagere er tæt på afslutningen af første halvdel af deres regnskabsår. Efter en stigning i KFX-indekset på 25,5 pct. siden årsskiftet har de ingen grund til at sætte gevinsten på spil så kort tid før halvårets afslutning, lyder vurderingen.
(c) Reuters Limited 1997.
