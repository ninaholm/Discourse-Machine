Køb Novo-aktier op til 1 kvt-regnskabet - Midtbank.

KØBENHAVN, 13 maj (Reuter) - Analytikerne i Midtbank anbefaler deres kunder at købe aktier i Novo Nordisk op til offentliggørelsen af selskabet regnskab for 1 kvartal, som offentliggøres onsdag. Det fremgår tirsdag af den ugentlige markedskommentar fra Midtbanks likviditetsområde, Finans Fokus.
- Et godt kvartalsregnskab fra Novos største direkte konkurrent Eli Lilly, vidner om gode muligheder for et godt kvartalsregnskab, hvorfor vi venter, at Novos kvartalsregnskab vil vidne om fortsat fremgang, skriver analytikerne.
Aktiekursen på Novo Nordisk sluttede mandag 13 kr. højere i kurs 672 og kursen er således siden årsskiftet steget godt 21 pct. i kursværdi.
- Jørn Nurkka (+45) 33 96 96 55.
(c) Reuters Limited 1997.
