Solar-resultat fulgte ikke med omsætningsfremgang.

KØBENHAVN, 18 marts (Reuter) - Selv om omsætningen i grossistvirksomheden Nordisk Solar Compagni i 1997 steg med hele 22 pct. i forhold til året før, så har det ikke smittet af på koncernens resultat i samme omfang, fremgår det af årsregnskabet for 1996, der blev offentliggjort tirsdag.
Resultatet før skat steg kun en pct. til 207,8 mio. kr., mens nettoomsætningen steg til 3.842,1 mio. kr. fra 3.141,0 mio. kr.
- Personaleudgifter er steget fra 421 mio. kr. i 1995 til 552 mio. kr. i 1996 og udgør 14,4 pct. af omsætningen, hvilket er en stigning på 1 pct.point i forhold til 1995, konstaterer ledelsen i regnskabet.
Den samlede omsætning fordeler sig på geografiske områder med 60 pct. i Danmark, 16 pct. i Tyskland, 13 pct. i Holland, ni pct. i Sverige og to pct. i andre lande.
(c) Reuters Limited 1997.
