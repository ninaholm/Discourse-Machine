Stille aktiemarked, afventer US-tal torsdag.

KØBENHAVN, 11 juni (Reuter) - Onsdagens aktiemarked var ikke præget af den helt store aktivitet og udsigten for torsdag lyder på samme melding.
- Markedet konsoliderer sig lidt i øjeblikket, og deltagerne forsøger at finde ud af, hvilken vej indekset skal gå. Markedet vil nok i morgen være en smule afventende op til offentliggørelse af de amerikanske detailsalgstal for maj, som offentliggøres kl. 14.30, vurderer en handler. KFX-indekset sluttede onsdag marginalt lavere i 170,27, efter et fald på 0,11 point, mens juni futuren steg 0,60 point til 170,80.
(c) Reuters Limited 1997.
