Landboforeninger råder til konvertering nu - blad.

KØBENHAVN, 18 juli (Reuter) - Landboforeningernes Landskontor for Driftsøkonomi råder landmændene til at konvertere nu på baggrund af den lave rente. Det skriver Landsbladet fredag.
Ifølge finansieringskonsulent, Bo Degnbol Nielsen, fra Landskontoret sidder mange landmænd med 30-årige kontantlån baseret på ni eller 10 pct. obligationer. De har typisk konverteret i 1994 og har nu 27 års løbetid tilbage på deres lån. Især landmænd der har brug for en likviditetslettelse bør omlægge nu, siger Bo Degnbol.
- Stig Ørskov Pedersen (+45) 33 96 96 59.
(c) Reuters Limited 1997.
