Obligationsomsætning juli steg 45 pct md/md - KF.

KØBENHAVN, 11 august (Reuter) - Obligationsomsætningen på Københavns Fondsbørs steg i juli 46 pct. i forhold til samme måned sidste år og 45 pct. i forhold til juni. Det fremgår mandag af en meddelelse fra Københavns Fondsbørs.
I alt blev der i juli omsat for 676,9 mia. kr., svarende til en daglig omsætning på 29,4 mia. kr. mod 23,3 mia. kr. i juni.
Omsætningen i obligationsgruppen stat mv. blev 403,9 mia. kr, mens omsætningen i gruppen enhedsprioritet blev 221,2 mia. kr.
Største relative fremgang på 62 pct. kunne fremvises af almindelig og særlig realkredit, fremgår det.
De to mest handlede rentegrupper for statspapirerne blev igen 8 pct. og 7 pct. med en omsætning på henholdsvis 157 mia. kr. og 126 mia. kr. Blandt realkreditpapirerne var de mest omsatte grupper 7 pct. med 98 mia. kr. og 6 pct. med 68 mia. kr.
Gennemsnitsrenten på Københavns Fondsbørs faldt i juli med 10 basispoint til 6,10 pct.
- Stig Ørskov Pedersen (+45) 33 96 96 59.
(c) Reuters Limited 1997.
