GENPLACERING KAN TRÆKKE OBLIGATIONER HØJERE.

KØBENHAVN, 12 november (Reuter) - Genplacering af udløbne statsobligationer kan trække de danske obligationer en anelse i vejret. Til gengæld trækker ulmende valutauro den anden vej, så markedet kan slutte uændret, vurderer en obligationshandler.
Statens 8 pct. 2006 er i kurs 107,85 en halv promille højere. Det giver en 10-årig rente på 6,82 pct.
- Genplacering for omkring 30 mia. kr. kan løfte den lange ende, siger handleren, der forudser et handelsinterval i benchmarken på 107,70 til 108,00.
(c) Reuters Limited 1996.
