Valuta - Behersket DEM-stigning efter M3-tal.

KØBENHAVN, 23 januar (Reuter) - Den tyske valuta
reagerede med behersket fremgang, da M3-pengemængden blev
noget højere end forventet af de finansiellle markeder.
M3 voksede i december med 7,9 pct. mod 8,0 pct. i
november. Forventningerne til december-tallet var 7,5 pct.
Bundesbank har til formiddag bekræftet, at M3 i 1996
lå over det target på 4-7 pct., der på forhånd var sat for
pengemængdevæksten.
Der ventes ingen ændringer af de officielle tyske
rentesatser efter dagens ordinære rådsmøde i Bundesbank.
Den amerikanske dollar vil ikke blive påvirket af
US-nøgletal eller andre begivenheder fra USA torsdag,
skønner analytikere.
- Markedets fokus vil derimod være på det britiske
pund og den tyske D-marks tilstand i de europæiske kryds,
vurderer de.
Hvis den tyske D-mark styrkes endnu mere i de
europæiske kryds kan det føre til en smule profittagning i
USD/D-mark, siger Chris Turner, Valutaanalytiker ved BZW.
Danske kroner er lidt ramt af den stigende D-mark,og
kronen er svækket en kvart øre fra onsdag eftermidag.
DEM/DKK  USD/DKK FRF/DKK USD/JPY USD/DEM
Torsdag   11.45  3,8160   6,2515  1,1310  119,05  1,6390
Onsdag    15.30  3,8125   6,2430  1,1300  118,80  1,6380
(/klp).
(c) Reuters Limited 1997.
