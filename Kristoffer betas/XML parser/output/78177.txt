B&amp;O UNDERSØGER FJERNØSTLIGE MARKEDER - FINANSDIR.

KØBENHAVN, 10 december (Reuter) - Fjernøsten er et nyt interessant område for Bang &amp; Olufsen, oplyser selskabets finansdirektør Peter Tholstrup til Reuters Finans tirsdag i forbindelse med B&amp;Os opjustering af sine resultatforventninger tirsdag.
- Vi har gennem det sidste års tid forsøgt os i Fjernøsten, da det er et af de få områder, hvor der er vækst i vores branche. Vi arbejder selvfølgelig på at finde ud af, hvilken placering vi skal have i området, men indtil videre foregår salget gennem nogle ene importører i landene. Men vi er ikke særligt store i Fjernøsten, siger Per Tholstrup.
Ifølge Per Tholstrup vil det tage endnu et par år, før Fjernøsten kan bidrage positivt til indtjeningen i B&amp;O.
Bang &amp; Olufsen opjusterede tidligere tirsdag forventningerne til både halvårsresultatet og resultatet i hele regnskabsåret 1996/97.
Bang &amp; Olufsen Holding forventer nu, at komme ud af regnskabsårets første seks måneder med en omsætning på 1.550 mio. kr. og et resultat før skat og minoritetsinteresser i størrelsesordenen 165 mio. kr.
I de første seks måneder af 1995/96 blev omsætningen på 1.335 mio. kr. og resultatet før skat og minoriteter på 132 mio. kr.
I hele regnskabsåret 1996/97 ventes en indtjeningsvækst på mindst 15 pct.
B&amp;O-aktien slutter tirsdag 22 kr. højere i kurs 267. (/jnu).
(c) Reuters Limited 1996.
