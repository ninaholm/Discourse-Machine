Jan Stenberg udnævnt til adm dir for SAS Danmark.

KØBENHAVN, 25 juni (Reuter) - Koncernchef i SAS, Jan Stenberg, er onsdag blevet udnævnt til adm. direktør for SAS Danmark. Det oplyser SAS Danmarks bestyrelse i en meddelelse til Fondsbørsen onsdag.
- Denne udnævnelse er et led i den omfattende harmoniseringsproces mellem SAS og dets moderselskaber, som efter flere års arbejde nu er afsluttet, skriver SAS Danmark.
Jan Stenberg vil fremover fungere både som koncernchef for SAS og som adm. direktør i de tre moderselskaber i Danmark, Sverige og Norge.
Den nuværende direktør for SAS Danmark, Gunnar Tietz, vil fortsætte som daglig leder af selskabets kontor i Danmark, fremgår det.
- Eva Elgaard Pedersen (+45) 33 96 96 58.
(c) Reuters Limited 1997.
