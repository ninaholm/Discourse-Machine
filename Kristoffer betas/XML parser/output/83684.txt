Markant hop i bankers ekstraordinære poster - BJ.

KØBENHAVN, 14 maj (Reuter) - Pengeinstitutternes ekstraordinære omkostninger er eksploderet i de seneste år. Det bevirker, at regnskaberne bliver mindre gennemskuelige og kan i sin yderste konsekvens medvirke til, at regnskaberne ikke viser bankernes reelle økonomiske udvikling.
Det konkluderer Bjarne Jensen Consult i sin seneste udgave af Månedsbrevet Bankinfo.
Ifølge Bjarne Jensen Consult er de ekstraordinære udgifter siden 1991 vokset mere end 1,3 mia. kr. til ca. 2,2 mia. kr. i 1996 fra knap 900 mio. kr. i 1991.
Af de ordinære resultater før skat i perioden 1991-1996 &quot;forsvandt&quot; knap 25 pct. til ekstraordinære omkostninger.
- Det er en udvikling, der medvirker til at gøre bankernes regnskaber mindre gennemskuelige for regnskabslæserne, og som i sin yderste konsekvens kan medvirke til, at der på generalforsamlingerne vedtages regnskaber, som ikke viser bankens reelle økonomiske udvikling, skriver Bjarne Jensen Consult.
- Eva Elgaard Pedersen (+45) 33 96 96 57.
(c) Reuters Limited 1997.
