Steen Hemmingsen fratræder EAC - EAC.

KØBENHAVN, 13 marts (Reuter) - Steen Hemmingsen fratræder sin stilling som økonomi-og finansdirektør hos EAC, meddeler selskabet torsdag eftermiddag.
- Endvidere har regnskabsdirektør Sv. Aage Larsen besluttet at gå på pension efter 45 års indsats for ØK, skriver selskabet.
Sv. Aage Larsens fratrædelse sker med med udgangen af juli, mens Steen Hemmingsen fratræder i løbet af andet kvartal.
EAC har ikke yderligere kommentar til Steen Hemmingsens afgang, men understreger, at det ikke skyldes uenighed mellem ham og den øvrige ledelsen i selskabet.
- Jørn Nurkka (+45) 33 96 96 55.
(c) Reuters Limited 1997.
