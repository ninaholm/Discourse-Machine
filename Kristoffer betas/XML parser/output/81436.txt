EAC Hong Kong gav underskud på 20,4 mio kr i 1996.

KØBENHAVN, 13 marts (Reuter) - EAC&apos;s børnoterede datterselskab i Hong Kong fik i 1996 et underskud efter skat på 20,4 mio. kr. mod et underskud på 6,4 mio. kr. i 1995. Det fremgår af en regnskabsmeddelelse torsdag.
Det var primært den kinesiske forretning, der er under opbygning, som stod for de røde tal. Den grafiske forretning har vist god fremgang og opnået et tilfredsstillende resultat.
EAC Hong Kong forventer fremgang i de fleste af selskabets forretninger i 1997, men aktiviteterne indenfor forbrugsvarer og børneernæring vil fortsat være under opbygning de næste to-tre år, og det stiller krav til væsentlige ressourcer i denne periode.
- EAC (Hong Kong) overvejer derfor at styrke sit finansielle grundlag ved at udstede konvertible obligationer, skriver EAC.
Hele EAC-koncernen kunne i 1996 notere et resultat efter skat og minoriteter på 177 mio. kr. mod 271 mio. kr. året før.
- Søren Linding Jakobsen (+45) 33 96 96 53.
(c) Reuters Limited 1997.
