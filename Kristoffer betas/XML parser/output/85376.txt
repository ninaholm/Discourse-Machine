DDB&apos;s pensionspuljer gav fra 3 til 30 pct i 1 hlv.

KØBENHAVN, 3 juli (Reuter) - Den Danske Bank pensionspuljer gav i første halvår 1997 afkast på mellem 3,0 pct. og 30,3 pct., oplyser banken torsdag.
- Det skal bemærkes, at helårsafkastene vil være stærkt afhængige af markedsudviklingen, og at kursudviklingen ikke kan forventes at vise samme stigningstakt i andet halvår, skriver banken i en pressemeddelelse.
Puljen med danske aktier gav med 30,3 pct. det bedst afkast, mens udenlandske aktier gav 26,5 pct.
Puljen med danske obligationer gav 6,9 pct., mens udenlandske obligationer gav 8,8 pct. Indeksobligationerne gav et afkast på 5,5 pct.
To puljer med korte obligationer og korte indeksobligationer gav henholdsvis 3,0 og 4,4 pct. i afkast i første halvår, fremgår det.
- Ole Mikkelsen (+45) 33 96 96 54.
(c) Reuters Limited 1997.
