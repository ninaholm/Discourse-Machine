Ledighed falder fortsat hos metal-arbejdere - Metal.

KØBENHAVN, 16 april (Reuter) - Ledigheden blandt Dansk Metals medlemmer fortsætter med at falde, fremgår det af bladet Metal, som udgives af fagforeningen.
- I uge ni i år var 7.900 fuldtidsledige - det svarer til syv pct. af A-kassens medlemmer. Arbejdsløsheden ligger 14 pct. under ledigheden i samme periode i 1996, skriver Metal.
Ugerne 3 til 15 i 1996 afveg fra den normale udvikling på grund af lukningen af B&amp;W, fremgår det.
- Derfor må det også forventes, at ledighedskurven for 1997 i løbet af sommeren igen nærmer sig 1996-udviklingen, skriver Metal.
- Ole Mikkelsen (+45) 33 96 96 54.
(c) Reuters Limited 1997.
