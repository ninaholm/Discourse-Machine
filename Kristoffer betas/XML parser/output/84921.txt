Scanbox indgår sin hidtil største tv-aftale.

KØBENHAVN, 19 juni (Reuter) - Scanbox Danmark har indgået en aftale med TV1000 om levering af et større antal udenlandske filmtitler over en to-årig periode, oplyser selskabet torsdag.
- Aftalen er den første større aftale, der er indgået med det nyoprettede MTG Acquisitions, der køber ind for alle Kinnevik-ejede TV-stationer på det skandinaviske og baltiske marked, skriver Scanbox.
Scanbox forhandler desuden om et yderligere antal større TV-aftaler, som forventes afsluttes i nærmeste fremtid.
(c) Reuters Limited 1997.
