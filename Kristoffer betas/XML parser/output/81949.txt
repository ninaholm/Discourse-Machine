Inkassoforretning bidrog positivt til DAI-resultat.

KØBENHAVN, 21 marts (Reuter) - DAI Holdings inkassoaktiviteter, DAI Konsulent A/S, bidrager med en bruttofortjenste på 8,8 mio. kr., til den samlede bruttofortjenste på 46 mio. kr. i 1996. Det fremgår fredag af selskabets årsregnskabsmeddelelse.
- Forretningsområdet blev etableret medio 1995, hvorfor 1996 er det første år, hvor det på årsbasis er muligt at vurdere indtjeningsevnen. Udviklingen har levet op til forventningerne, skriver ledelsen.
DAI Holding kom ud af 1996 med et oprdinært resultat på 20,1 mio. kr. mod 17,3 mio. kr. året før. Et resultat som ledelsen betegner som tilfredsstillende.
(c) Reuters Limited 1997.
