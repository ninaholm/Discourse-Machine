Presserunde - Generelle nyheder torsdag 10 april.

Reuters står ikke inde for avisartiklernes nøjagtighed 1) Den Danske Bank er valgt som rådgiver for staten, som nu seriøst overvejer at privatisere Tele Danmark. Kilder i regeringsapparatet siger, at statens store aktiepost i Tele Danmark forventes solgt i løbet af sensommeren 1998. Med de nuværende aktiekurser vil et salg give ca. 20 milliarder kr. i statskassen. (Berlingske Erhverv side 3)
2) Nyrup-regeringen ønsker at gøre Danmark til et foregangsland som velfærdsnation, og for at nå det mål, fremlægger regeringen nu en 13-punktsplan. De første udspil kommer i løbet af de næste par uger, men det regeringen først og fremmest vil er, at der er færre på passiv forsørgelse. (Det Fri Aktuelt side 1, 2 og 5)
3) Den danske statsminister Poul Nyrup Rasmussen (S) kritiserer nu Frankrig for at bryde den hidtidige linie i EU omkring kritikken af de brudte menneskerettigheder i Kina. Han frygter, at Frankrigs enegang vil svække EUs fælles udenrigspolitik. &quot;Det er ikke godt for Europa,&quot; siger Nyrup. (Det Fri Aktuelt side 13)
4) EU&apos;s kritik af den danske værftspolitik er langt hårdere end først antaget. Samtidig tyder meget på, at A. P. Møller er blevet gjort til syndebuk i sagen om den kritisable danske værftspolitik. Den danske regering har tilsyneladende blødt det oprindelige papir fra kommissionen så meget op, at kritikken virkede harmløs. Det tyder på, at kommissionen er blevet vildledt i mange år. (Børsen side 10-11)
5) SF afviser nu at privatisere TV2. Det kan der ikke blive tale om, siger SF, der er en del af medieforliget, og dermed kan nedlægge veto. (Information side 1).
(c) Reuters Limited 1997.
