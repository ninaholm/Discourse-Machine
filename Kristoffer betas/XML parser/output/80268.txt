Uændret privat beskæftigelse i 4 kvt 96 - DS.

KØBENHAVN, 17 februar (Reuter) - Som forudset i den foreløbige opgørelse for tredje kvartal 1996 har indførelsen af en ny ATP-sats i den offentligge sektor skabt problemer for opgørelsen af beskæftigelsen, oplyser Danmarks Statistik mandag.
I første omgang offentliggøres kun beskæftigelsestal for den private sektor i fjerde kvartal 1996. Danmarks Statistik håber at kunne offentliggøre de manglende tal for de offentlige sektor i forbindelse med næste kvartals beskæftigelsesopgørelse.
Vurderet på baggrund af de foreløbige indbetalinger af ATP for fjerde kvartal 1996 og korrigeret for normale sæsonbetingede bevægelser er den private beskæftigelse stort set uændret. Sammenholdt med fjerde kvartal 1995 er den private beskæftigelse steget med ca. 14.000. Fra tredje kvartal 1996 til fjerde kvartal 1996 er beskæftigelsen faldet med ca. 4.000 i industrien, oplyser DS.
(c) Reuters Limited 1997.
