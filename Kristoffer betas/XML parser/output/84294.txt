Nyrup har tabt troværdighed hos vælgere - MM.

KØBENHAVN, 2 juni (Reuter) - Statsministe Poul Nyrup Rasmussen har tabt troværdighed hos et udslagsgivende vælgerkorps, og det kommende folketingsvalg giver med stor sandsynlighed et regeringsskifte, mener valgforsker og proffessor Jørgen Goul Andersen.
- Medmindre de borgerlige partier forfalder til ren overbudspolitik eller markant anti-velfærds-retorik, er et regeringsskifte efter næste valg nu overvældende sandsynligt, siger valgforskeren og professor Jørgen Goul Andersen til ugebrevet Mandag Morgen.
Ugebrevet konstaterer, at et generelt højreskred i vælgerbefolkningen er blevet yderligere cementeret med de seneste opinionstal.
- Det farligste for statsministeren er imidlertid, at han indenfor de seneste uger synes at have tabt megen troværdighed hos et udslagsgivende vælgerkorps, skriver Mandag Morgen.
Kernen i Nyrups krise og dilemma er den upopulære boligsbeskatning, som Danmarks økonomiske succes nu gør det stadig mere nærliggende at gøre noget ved, konstaterer ugebrevet
Statsministeren forsøgte søndag aften i en tv-debat at komme kritikerne af boligbeskatningen i møde. Det skete med udtalelser om, at regeringen er parat til at sænke lejeværdien for de dyreste huse.
- Ole Mikkelsen (+45) 33 96 96 54.
(c) Reuters Limited 1997.
