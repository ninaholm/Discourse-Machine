Lille stigning i den danske skibstonnage i 96 - DS.

KØBENHAVN, 28 februar (Reuter) - Den danskflagede skibstonnage er øget med to pct. i løbet af 1996. Per 1. januar 1997 var de danske skibes samlede bruttotonnage på 5,9 mio. BT, hvilket er 0,1 mio. mere end året før.
Stigningen fra 1. januar 1996 til 1. januar 1997 er overvejende fremkommet ved en forøgelse af containerskibenes bruttotonnage på knap 0,2 mio. BT som følge af tilgang af fire skibe, og et lille fald i øvrige tørlastskibes og tankskibes bruttotonnage på 0,1 mio. BT på grund af afgang Ro-Ro lastskibe og gastankskibe, skriver Danmarks Statistik fredag.
(c) Reuters Limited 1997.
