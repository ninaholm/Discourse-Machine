Alm Brand venter lidt lavere resultat i 1997.

KØBENHAVN, 3 april (Reuter) - Alm. Brand A/S Koncernen venter ikke at kunne opnå samme resultat i 1997, som det var tilfældet i 1996, fremgår det af årsregnskabet, der blev offentliggjort torsdag.
- Alm. Brand A/S Koncernen forventes i 1997 at få et tilfredsstillende overskud, som opfylder koncernens indtjeningsmål, om end resultatet næppe kan forventes at nå de sidste to års niveau, der blandt andet har været præget af kursgevinster, skriver ledelsen i regnskabet, der viste et resultat før skat på 370 mio. kr. mod 312 mio. kr. året før.
(c) Reuters Limited 1997.
