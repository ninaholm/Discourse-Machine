Radiometer Medical præget af intensiv konkurrence.

KØBENHAVN, 18 august (Reuter) - Forretningsområdet Radiometer Medical Group (RMG), der er koncernens største forretningsområde, måtte i regnskabsåret 1996/97 opleve et fald i det primære driftsresultat på ni pct. til 207 mio. kr., som følge af en intensivering af konkurrencen. Det fremgår mandag af regnskabet fra Radiometer-koncernen, der viste et primært driftsresultat på 250,9 mio. kr. mod 276,4 mio. kr. året før.
- Blodgasmarkedet har været præget af en stedse mere intensiv konkurrence. Radiometer har søgt at undgå at medvirke til et yderligere fald i salgspriserne, og har til gengæld accepteret et mindre fald i markedsandelen, skriver ledelsen.
Omsætningen er i RMG faldet til 1.233 mio. kr. fra 1.242 mio. kr. i 1995/96.
For regnskabsåret 1997/97 venter RMG et nå en omsætning på 1.410 mio. kr. og et primært driftsresultat på 260 mio. kr., fremgår det.
- Jørn Nurkka (+45) 33 96 96 55.
(c) Reuters Limited 1997.
