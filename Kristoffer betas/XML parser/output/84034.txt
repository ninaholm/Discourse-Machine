EAC venter halvårs-resultat lavere end forventet.

KØBENHAVN, 26 maj (Reuter) - Det Østasiatiske Kompagni (EAC) nedjusterer nu forventningerne til halvårsregnskabet, fremgår det af en meddelelse fra selskabet.
EAC begrunder det med, at genopretningen af købekraften i Venezuela og forbedringen af resultatet for Consumer Products i Kina ikke har udviklet sig som forventet.
- EAC&apos;s halvårsregnskab vil derfor blive ringere end forventet. Såvel i Venzuela som i Kina forventes forbedringerne at manifestere sig i andet halvår - ligesom resultaterne af en række kompenserende tiltag, der er igangsat. En præcisering af indvirkningen på resultatet for hele året må afvente aflæggelsen af halvårsregnskabet, men det er ikke sandsynligt, at fremgangen gennem andet halvår vil kunne kompensere fuldt ud for de manglende indtægter i årets første seks måneder, skriver EAC.
(c) Reuters Limited 1997.
