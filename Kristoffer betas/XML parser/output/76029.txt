TELE DK HAR ANSAT FLERE MEDARBEJDERE I 1 HLV 96.

KØBENHAVN, 29 august (Reuter) - Tele Danmark har siden årsskiftet ansat flere medarbejdere i koncernen. Antallet af fastansatte medarbejdere udgjorde ved udgangen af første halvår 1996 16.499 mod 16.476 ved årets begyndelse, oplyser selskabet i halvårsregnskabet torsdag.
- Inden for vækstområderne erhverv, mobil og udenlandske aktiviteter var der en stigning på 159 fastansatte medarbejdere, mens der i den øvrige del af koncernen var et fald på 136 medarbejdere, skriver ledelsen.
De samlede personaleudgifter er i de første seks måneder steget til 2.499 mio. kr. mod 2.343 mio. kr. i samme periode året før.
Af stigningen på 156 mio. kr. kan de 45 mio. kr. henføres til overenskomstmæssige lønstigninger. De resterende 111 mio. kr. skyldes primært personale tilgang i inden-og udenlandske datter-og associerede virksomheder. (/jnu).
(c) Reuters Limited 1996.
