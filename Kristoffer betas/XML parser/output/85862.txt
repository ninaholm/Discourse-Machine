Reuters Finans - Sommerquiz - Prognose 18 juli.

KØBENHAVN, 18 juli (Reuter) - Tilliden til de danske
ryttere i Tour de France er tilsyneladende usvækkelig.
Deltagerne i årets Sommerquiz på Reuters Finans lader sig
ikke knægte af, at &quot;Ørnen fra Herning&quot; har haft svært ved
at følge de bedste, når det går op ad bakke. Flertallet
tror, at den bedste dansker efter søndagens 14. etape vil
ligge som nummer tre i det samlede klassement. Hovedparten
sætter lid til Bjarne Riis. Heriblandt Thorsten Enghave
fra Handelsområdet i Den Danske Bank, der tror, at Bjarne
Riis bliver bedst placerede dansker med en tredjeplads.
- Han taber godt nok i dag til både Ullrich, Olano og
Virenque, men jeg tror, at han kommer stærkt igen i
weekenden og henter Olano. Ullrich og Virenque slår han
aldrig.
Jens Bille fra Carlsberg Finans tror også på en
tredjeplads til Bjarne Riis. &quot;Selv om Bjarne siger, at
benene er bedre i Alperne, tror jeg, det bliver svært at
komme forbi Ullrich på enkeltstarten og Virenque i
bjergene. Olano går derimod ned. Pantani er giftig bagfra,
men Bjarne Riis holder ham fra fadet.&quot;
Hvilken placering har den bedst placerede dansker i
det samlede klassement efter søndagens 14. etape?
PROGNOSE - fredag den 18. juli
1. plads  8 pct.     2. plads 38 pct.     3. plads 32 pct.     4. plads  6 pct.     5. plads  7 pct.     6. plads  1 pct.     7. plads  6 pct.     8. plads  2 pct.     9. plads  1 pct.
Derudover er der skudt på en 28. plads.
Dobbeltklik på følgende kode for yderligere
oplysninger om Tour de France [CYCL].
De daglige etaper i Tour de France kan blandt andet
følges direkte på internetsiderne:

Tour-redaktionen: Fax 33 93 84 57.
(c) Reuters Limited 1997.
