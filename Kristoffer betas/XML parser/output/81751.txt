NatWest fastholder købsanbefaling på Kbh Luft.

KØBENHAVN, 19 marts (Reuter) - Aktieanalytikerne i det britiske børsmæglerselskab NatWest Securities fastholder deres købsanbefaling, Add, på Københavns Lufthavne efter offentliggørelsen af årsregnskabet, fremgår det onsdag af NatWests European Daily Notes.
- Efter en periode med moderat outperformance handles aktien nu med en lille præmie i forhold til danske marked, og med en discount på 25 pct. i forhold til sektorlederen BAA. Der er fortsat plads til kursløft, men potentialet er mindre, og vi fastholder vores Add-anbefaling, skriver NatWest.
NatWest har den 10. februar i år nedjusteret deres anbefaling på den danske lufthavns-aktie til Add fra Outperform.
NatWest venter, at Københavns Lufthavne vil få en omsætning på 1.529 mio. kr. i 1997, stigende til 1.669 mio. kr. i 1998 og 1.782 mio. kr. i 1999. I 1996 havde lufthavnen en omsætning på 1.427 mio. kr.
Indtjeningen per aktie (EPS) skønnes at blive på 34,4 i 1997, 36,7 i 1998 og 37,6 i 1998. EPS blev på 34,0 i 1996.
BAA er en britisk lufthavns-gruppe, der har været noteret i 10 år og virker som benchmark for de øvrige to europæiske lufthavnsaktier, København og Wien.
- Jørn Nurkka (+45) 33 96 96 55.
(c) Reuters Limited 1997.
