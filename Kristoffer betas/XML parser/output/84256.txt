Rentokil-aktier skal bruges til opkøb - Sophus B.

KØBENHAVN, 30 maj (Reuter) - Rentokil-aktierne i det nye Sophus Berendsen skal bruges til at låne penge til eventuelle opkøb af virksomheder. Det siger adm. direktør, Hans Werdelin til Reuters Finans fredag.
- Vi kan låne på dem, da alle ved, at der nu ligger aktier for to mia. kr. Hvis aktierne fortsætter med at stige i værdi i samme takt som tidligere, så er det fire mia. kr om fire år. Det burde vi kunne låne nogle penge på indtil da, hvis vi skulle finde nogle fornuftige akkvisitioner, siger Hans Werdelin.
(c) Reuters Limited 1997.
