Danmark betalte 1,4 mia i rente, udbytte mv i juni.

KØBENHAVN, 18 juli (Reuter) - Betalingsbalancens løbende poster eksklusive vare-og tjenestebalancen samt søtransport viste i juni 1997 et minus på netto 1,4 mia. kr. mod minus 3,2 mia. kr. i maj 1997, oplyser Nationalbanken i Finansiel Månedsstatistik for juni.
Renteposten viser et plus på 0,4 mia. kr., mens der er en nettoudgift fra udbytter på 0,9 mia. kr.
Bidraget til EU blev i juni på netto 0,3 mia. kr., mens posten rejser viser et underskud på 0,1 mia. kr. De ensidige overførsler på betalingsbalancens løbende poster viste i juni et samlet minus på 0,5 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden juli 1996 til juni 1997 vist et underskud på 30,6 mia. kr. ifølge Nationalbankens opgørelse mod minus 39,2 mia. kr. i den foregående årsperiode.
- Ole Mikkelsen (+45) 33 96 96 54.
(c) Reuters Limited 1997.
