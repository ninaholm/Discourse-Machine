Dansk-tysk spænd indsnævres max til 60 bp - Uni.

KØBENHAVN, 5 maj (Reuter) - Spændet mellem Danmark og Tyskland på den 10-årige statsobligation er på 66 bp. Det gør, at Unibank Market ikke anbefaler køb. Banken regner højst med, at spændet kommer ned på 60 bp. Det vil udløse en salgsanbefaling fra banken, hedder det i Nordisk Update.
- Ud fra en risk/reward betragtning vil vi ikke anbefale køb Danmark mod Tyskland på det aktuelle 10-årige spænd på 66 bp. Vi ser højst mulighed for en indsnævring til 60 bp. Det vil udløse en salgsanbefaling, skriver Unibank Markets.
Banken anbefaler, at hvis man ønsker at købe Danmark mod kernelandene i Europa, så vil banken foretrække at sælge Frankrig.
Blandt de øvrige landespænd anbefaler Unibank køb af den svenske statsobligation s1038 mod 8 pct. 2006, hvor der på det aktuelle niveau er et rentespænd på 73 bp med en åben valutakurs.
- Vi finder nu fortsat spændet rasende interessant, og anbefaler det for investorer, der ikke allerede er eksponeret, skriver Unibank Markets.
- Carl Johan Corneliussen (+45) 33 96 96 57.
(c) Reuters Limited 1997.
