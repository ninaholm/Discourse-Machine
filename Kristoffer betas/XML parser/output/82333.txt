Aktier ventes at stige langsomt mandag.

KØBENHAVN, 4 april (Reuter) - De danske aktier ventes at stige en smule mandag efter fredagens ledighedstal fra USA, siger en handler.
- Det skulle undre mig, hvis de amerikanske aktier bliver handlet ned på de amerikanske tal, og derfor tror jeg, at de danske aktier vil stige en lille smule mandag, siger handleren, og henviser til, at det tyske eftermarked ligger små 30 point oppe i 3244,93, mens det engelske eftermarked ligger oppe med små 24 point i 4238,4.
Herhjemme lukkede KFX-indekset fredag i 149,02. Det er 0,34 point højere end torsdag.
(c) Reuters Limited 1997.
