Øresundsbyggeri hjalp Hoffmann til godt 96-res.

KØBENHAVN, 2 april (Reuter) - Opgaver ved byggeriet af den faste forbindelse mellem Danmark og Sverige har bidraget pænt til fremgang i både omsætning og overskud hos entreprenørvirksomheden H. Hoffmann &amp; Sønner i 1996, fremgår det af årsregnskabet, der blev offentliggjort onsdag.
Omsætningen er steget 17 pct. til 1.436 mio. kr., mens resultatet før skat steg 22 pct. til 30,2 mio. kr., fremgår det af regnskabet.
- Omsætningsfremgangen hidrører især fra den indelandske region øst, der i disse år oplever et højt aktivitetsniveau i Hovedstadsområdet, hvor koncernen er involveret i opgavetyper fra for eksempel erhvervsbyggeri i forbindelse med udbygningen af Kastrup Lufthavn til anlægsarbejder i forbindelse med Øresundsforbindelsen og Helsingør-motorvejens udvidelse, skriver ledelsen i regnskabet.
De to datterselskaber, Alex I. Hansen &amp; Søn og Chr. Jensens Sønner, har bidraget til omsætningen med henholdsvis 167 mio. kr. og 174 mio. kr.
(c) Reuters Limited 1997.
