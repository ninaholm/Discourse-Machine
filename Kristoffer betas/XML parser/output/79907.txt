DUC&apos;S OLIEPRODUKTION FALDT 1,6 PCT I JAN - APM.

KØBENHAVN, 6 februar (Reuter) - Dansk Undergrunds
Consortiums (DUC) olieproduktion fra felterne i Nordsøen
faldt fra december 1996 til januar 1997 med 1,6 pct.,
fremgår det af oplysninger fra operatøren A. P. Møller
torsdag til Reuters Finans.
Således nåede man en produktion i januar på 228.352
tønder olie pr. dag (BOPD) mod 232.077 tønder i december.
Produktionen i januar svarer til 965.000 tons olie,
hvilket er 18,6 pct. mere end i januar 1996.
Her følger en oversigt over Nordsø-felternes
produktion: (alle tal i 1.000 tønder olie pr. dag (BOPD):
Felt     jan 97 dec 96 jan 96 Dan Feltet     69,5   70,3   63,0 Kraka Feltet    7,0    7,3    7,0 Regnar Feltet   0,0    0,0    1,1 Gorm Feltet    48,9   48,9   38,8 Skjold Feltet  35,2   34,5   43,1 Rolf Feltet     4,2    3,5    4,5 Dagmar Feltet   0,3    0,4    0,4 Tyra Feltet    23,7   24,2   29,7     Felt     jan 97 dec 96 jan 96 Valdemar Feltet      2,8    3,5    2,4 Roar Feltet     8,5    8,0    -- Svend Feltet   28,2   31,5    -- Total    228,4  232,1  191,5
Der har ikke været produceret olie i Regnar Feltet
siden oktober, fordi feltet er lukket pga.
vedligeholdelsesreperationer.
Operatøren A.P. Møller ejer 39 pct. af DUC-konsortiet.
De to partnere, Shell og Texaco, ejer hhv. 46 pct. og 15
pct. af DUC. -- Uffe Hansen (+45) 33 96 96 58.
(c) Reuters Limited 1997.
