Dansk ØMU-afstemning efter ØMU-start - Ove Fich.

KØBENHAVN, 3 april (Reuter) - Danskerne skal først stemme om at ophæve forbeholdet overfor ØMU&apos;ens tredie fase, når ØMU&apos;en er kommet fra land.
Det skriver formanden for Folketingets Europaudvalg, Ove Fich (S), i sit oplæg til dagens rådsmøde på Christiansborg om de danske forbehold.
- ØMU-forbeholdet er befolkningens beslutning, og der er ingen presserende grund til at bringe dette spørgsmål op igen til en folkelig afgørelse. Nu må vi afvente etableringen af den økonomisk-monetære Union og se, hvad den udvikler sig til, skriver Ove Fich i sit oplæg.
Europaudvalgs-formanden skriver, at der er langt vigtige spørgsmål end de danske forbehold på den europæiske dagsorden.
- Det er regeringskonferencens succesfulde afslutning, åbning af udvidelsesforhandlingerne, reform af landbrugspolitikken, fastlæggelse af den kommende finansiering og forhåbentlig optagelse af nye lande fra Central-og Østeuropa, skriver Ove Fich.
Han har sammen med otte andre danske politikere og den danske EU-ambassadør, Niels Ersbøll, bidraget til det kompendium, som udgør oplægget til dagens konference.
Konferencen er arrangeret af Rådet for Europæisk Politik.
- Morten Bonde Pedersen (+45) 33 96 96 51.
(c) Reuters Limited 1997.
