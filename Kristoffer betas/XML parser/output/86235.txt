Djurslands Bank venter lavere 1997-resultat.

KØBENHAVN, 4 august (Reuter) - Djursland Bank forventer et resultat for 1997, når der korrigeres for kursreguleringer og skat, på et lidt lavere niveau end i 1996, fremgår det af bankens halvårsregnskab mandag.
- For andet halvår 1997 forventer Djurslands Bank, at stigningstakterne i forretningsomfanget kan fasthoildes, men netto rente-og gebyrindtægterne forventes at blive på et lidt lavere niveau end i første halvår 1997 som følge af den hårde konkurrence, skriver banken.
I de første seks måneder af 1997 fik Djurslands Bank et overskud før skat på 16,0 mio. kr., herunder kursreguleringer på 0,2 mio. kr.
For hele 1996 udgjorde resultatet før skat og kursreguleringer 32,0 mio. kr.
Resultatprognosen for 1997 er uændret fra aflæggelse af seneste helårsregnskab den 19. februar.
- Søren Linding Jakobsen (+45) 33 96 96 53.
(c) Reuters Limited 1997.
