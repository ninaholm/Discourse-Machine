HØJERE FORBRUGERTILLID OVERRASKEDE - INDOSUEZ.

KØBENHAVN, 15 oktober (Reuter) - Stigningen i forbruger-tillids-indikatoren i oktober måned var overraskende, skriver økonom Kai Lindberg fra Banque Indosuez i en kommentar til tallene, som Danmarks Statistik offentliggjorde tirsdag.
- Stigningen var ikke forventet. Markedet havde regnet med et lille fald af sæsonmæssige årsager, skriver han.
Forbruger-tillids-indikatoren blev i oktober plus fem mod plus fire i september.
Stigningen skyldes hovedsageligt, at langt flere forbrugere i oktober vurderer Danmarks fremtidige økonomiske situation mere positiv, oplyste Danmarks Statistik.
Uden for den sammensatte indikator er der en uforandret positiv forventning til arbejdsløsheden, ligesom der et en stigende tiltro til prisstabilitet, fremhæver Kai Lindberg.
- Vi vurderer, at forventningerne omkring priser og arbejdsløshed er positive for den økonomiske udvikling og en understøttelse af den klare forbedring af statsfinanserne, vi har set i de seneste måneder, skriver Banque Indosuez&apos; økonom.
Endelig mener han, at tallene understøtter en snarlig nedsættelse af repo-renten fra de nuværende 3,50 pct. (/pbt).
(c) Reuters Limited 1996.
