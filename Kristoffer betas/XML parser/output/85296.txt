EU støtter nordeuropæisk naturgasnet-projekt.

KØBENHAVN, 1 juli (Reuter) - EU-kommisionen vil finansiere halvdelen af udgifterne til en undersøgelse, der skal vise, om det kan betale sig at sammenkoble naturgasnettene i de skandinaviske lande, Baltikum og Rusland. Det skriver Dansk Olie &amp; Naturgas i en pressemeddelelse tirsdag.
Undersøgelsen vil koste ca. ni mio. kr.
- Undersøgelsen af &quot;Nordic Gas Grid&quot; skal udrede mulighederne for at udvikle og sammenkoble naturgasnettet i Danmark, Norge, Sverige, Finland, Rusland og de baltiske lande. Studiet omfatter blandt andet en analyse af naturgassens konkurrenceevne og forskellige muligheder for placering af rørledninger, hedder det i meddelelsen.
Undersøgelsen forventes færdig i juni 1998.
- Eva Elgaard Pedersen (+45) 33 96 96 57.
(c) Reuters Limited 1997.
