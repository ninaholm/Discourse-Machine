CARLSBERG/BASS-AFTALE ENDNU IKKE AFGJORT - DIR.

KØBENHAVN, 2 december (Reuter) - Ifølge den engelske avis The Times skulle de engelske konkurrencemyndigheder havde anbefalet den engelske industriminister, at overdrage godkendelsen af fusionen mellem Carlsberg-Tetley og Bass til monopolmyndighederne.
- Det er ren spekulation fra avisen. Der er intet kommet ud om konkurrencemyndighedernes anbefaling til industriministeren. Det er helt op til ham at bestemme, om fusionen skal godkendes, eller om den skal sendes videre til en nærmere undersøgelse, siger direktør Ebbe Dinesen fra Carlsberg-Tetley mandag til Reuter Finans.
Carlsberg har i forrige uge gennem sin halvtejede britiske øl-koncern Carlsberg-Tetley henvendt sig til den engelske industriminister for at få en hurtigere godkendelse af fusionen mellem Carlsberg-Tetley og Bass. Men bryggeriet har endnu ikke fået noget konkret svar.
- Vi har endnu ikke modtaget noget svar fra ministeren, men vi har modtaget en kvittering, og kan nok ikke forvente meget andet, fortsætter han.
Ebbe Dinesen forventer en endelig afgørelse i sagen inden jul. (/jnu).
(c) Reuters Limited 1996.
