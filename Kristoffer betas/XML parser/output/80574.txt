KRIG OM ARBEJDSMARKEDSPENSIONER PÅ VEJ - ØU.

KØBENHAVN, 24 februar (Reuter) - Et benhårdt slagsmål om den ubesatte del af arbejdsmarkeds-pensionsmarkedet er under opsejling mellem landets største forsikrings-og pensionsselskaber, skriver Økonomisk Ugebrev (ØU).
- Codan, Danica og Tryg-Baltica har blæst jagten ind på de samme markedsandele, som synes lige uundværlige for alle parter i opgøret. De vækstmål for livsselskaberne er nemlig så høje, at de kun kan realiseres gennem et vellykket raid på det frie marked for arbejdsmarkedspensioner, skriver ugebrevet.
Det marked, der dystes om, har en skønsmæssig værdi på ca. 2,5 mia. kr. i årlig bruttopræmie. Og kampen gælder i første omgang 6.000-8.000 mindre og mellemstore virksomheder, som endnu ikke har tegnet nogen pensionsaftale for deres ansatte, skriver ØU.
- Redaktionen +45 33 96 96 56.
(c) Reuters Limited 1997.
