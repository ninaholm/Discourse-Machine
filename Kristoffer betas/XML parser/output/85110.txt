Engrospriser højere end ventet pga svin - Codan.

KØBENHAVN, 25 juni (Reuter) - De danske engrospriser steg lidt mere end ventet i maj, og som med inflationsindekset er det igen prisen på svin, der har gjort sig gældende, vurderer seniorøkonom Peter Schlaikjer Bruhn fra Codan Bank.
- Det er nok igen især de svinepriser, der overrasker. De seneste ugers fald i svinenoteringen vil nok først slå igennem i juni måneds engrospriser, siger Peter Schlaikjer Bruhn til Reuters Finans.
Ifølge Danmarks Statistik steg engrosprisindekset i maj 1,9 pct. i forhold til maj 1996, mens råvareprisindekset steg med 3,7 pct. på årsbasis. På forhånd havde økonomer over for Reuters spået en stigning på 1,6 pct. for engrospriserne, mens skønnet for råvarerprisindekset var i plet med 3,7 pct.
(c) Reuters Limited 1997.
