OBLIGATIONER OMBYTTET TIL 1 MIA KR AKTIER - DANISCO.

KØBENHAVN, 23 januar (Reuter) - Konverteringen af Danisco&apos;s konvertible obligationslån 1994/2004 på 1.150 mio. kr. med konverteringsfrist den 17. januar 1997, har resulteret i indløsning af obligationer til aktier på i alt 1.142.421.000 kr., oplyser Danisco torsdag i en pressemeddelelse.
Ikke alle obligationsejere har indløst deres obligationer, oplyser Danisco, og de resterende obligationer udgør nominelt 7.579.000 kr.
I henhold til &quot;vilkår for obligationslånet&quot; paragraf 6d, kan Trustee, som er Bank of New York, vælge at konvertere de resterende obligationer til aktier.
Besluningen om konvertering vil blive truffet af Bank of New York i perioden 6. til 11. februar 1997.
Så fremt banken ikke vælger at konvertere, vil obligationerne blive indfriet til kurs 100 den 21. februar 1997, fremgår det. (/jnu).
(c) Reuters Limited 1997.
