JYSKE BANK FORVENTER UÆNDRET REPO I NÆR FREMTID.

KØBENHAVN, 18 september (Reuter) - Jyske Bank forventer ikke, at Nationalbanken justerer på repo-renten i det nærmeste fremtid, fremgår det af bankens seneste &quot;Strategioplæg&quot;.
- Da der i de kommende måneder heller ikke ventes et fald i den tyske repo-rente, imødeses det, at repo-renten i Danmark forbliver uændret 3,5 pct. i en overskuelig fremtid, skriver Jyske Bank.
Jyske Bank ser bl.a. på den baggrund heller ingen mulighed for en indsnævring af det 10-årige dansk-tyske rentespænd.
- Sammen med inflationen, som ligger pænt over den tyske, og forventninger om et fortsat relativt lavt niveau for overskuddet på betalingsbalancen tilsiger udsigten til et uændret repo-spænd, at der ikke på kort sigt er grundlag for en indsnævring af det lange dansk-tyske rentespænd, skriver banken.
Den tyske repo-rente er i øjeblikket på 3,00 pct.
Jyske Bank forventer ikke, at det 10-årige rentespænd til Tyskland vil kommer stabilt under en pct.point.
- Med det aktuelle valutaflow og Danmarks udlandsgæld, der svarer til ca. 27 pct. af BNP, vurderes der ikke at være grundlag for et dansk-tysk 10-årigt rentespænd vedvarende under et pct.point, mener banken. (/uha).
(c) Reuters Limited 1996.
