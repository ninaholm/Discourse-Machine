Bil-afgifter på kant med EU-regler - importører.

KØBENHAVN, 7 maj (Reuter) - Regeringens forslag til højere bilafgifter indeholder elementer, der er på kant med EU&apos;s regler, skriver De Danske Bilimportører (DDB) i en pressemeddelelse onsdag.
- De Danske Bilimportører er på grundlag af en nøje gennemgang af lovforslaget kommet til det resultat, at lovændringen vil være i strid med EU-forordning 1475/95, der regulerer forholdene i bilbranchen, skriver DDB.
For at få ændret forslaget har DDB nu kontaktet foreningen EU-eksperter for at få en foreløbig udtalelse om lovligheden af regeringens forslag, hedder det.
Også Fremskridtspartiet mener, regeringens bilafgifter strider mod EU&apos;s politik. I en pressemeddelelse skriver partiets EU-ordfører, Anette Just:
- De nye afgifter vil gøre det endnu sværere for Danmark at tilnærme bilafgifterne til det langt rimeligere niveau, der er gældende i andre EU-lande.
- Morten Bonde Pedersen (+45) 33 96 96 51.
(c) Reuters Limited 1997.
