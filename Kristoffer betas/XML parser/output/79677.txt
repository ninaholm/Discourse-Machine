KØB LANGE REALER OG SÆLG STATENS 8&apos;06 - SPAR NORD.

KØBENHAVN, 31 januar (Reuter) - Sparekassen Nordjylland anbefaler at købe lange realkreditobligationer og sælge statens 10-årige benchmark, da rentespændet mellem de to er historisk højt, fremgår det fredag af Spar Nord Strategi.
- I forventning om faldende kurs og stigende rente på statsobligationen, imødeser vi, at dette spænd vil indsnævres igen. Vi forventer, at spændet indenfor 3-6 måneder vil komme under en pct. igen. Vi anbefaler derfor, at man køber 8 pct. realkredit 2016 og sælger 8 pct. stat 2006, skriver økonomerne i Spar Nord.
Hvis Spar Nords forventninger indfries, vil kursspændet gå fra p.t 6,5 til 4,5, svarende til en kursgevinst på to point, vurderer økonomerne og der til kommer en renteindtjening fra den forskel, der er mellem de to papirers rente.
Rentespændet mellem de 30-årige realkreditobligationer og statens 10-årige 8 pct. 2006 ligger fredag formiddag i 118 basispoint. (/jnu).
(c) Reuters Limited 1997.
