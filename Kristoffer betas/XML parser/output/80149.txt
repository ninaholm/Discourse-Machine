DANISCO BLANDT FLERE DER HAR BUDT PÅ POLSK SELSKAB.

WARSAW, 13 februar (Reuter) - Hovedaktionæren i Polens største sukkerraffinaderi, Ropczyce, vil udpege den investor, der får lov til at købe en andel på 38 pct. i selskabet den 14. februar, oplyser formanden for holdingselskabet Lubelska Spolka Cukrowa, Stanislaw Misztal.
Lubelska Spolka Cukrowa, der ejer 51 pct. af Ropczyce, oplyste onsdag til Reuters, at otte udenlandske, heriblandt Danisco, og polske selskaber har afgivet bud på andelen, der er omkring 50 mio. zlotys værd.
- Resultatet af licitationen vil blive besluttet på fredag - vi har modtaget otte tilbud, og vi er i processen med at gennemgå tilbuddene, siger Stanislaw Misztal.
Licitationen inkluderer udstedelse af nye aktier, hvorefter investoren vil have 38 pct. af Ropczycke, Lubelska Spolka Cukrowa vil besidde ca. 32 pct., mens statens andel vil være omkring 30 pct.
Udover Danisco har polske Rolimpex, franske Eridania Beghin-Say og Generale Sucriere, tyske Sudzucker, hollandske Cosun og det britiske Tate and Lyle og British Sugar budt på det polske selskab.
Ropczyce producerede 58.000 tons sukker sidste år.
- Roberg Bogdanski (+48) 22 653 9700
- Ole Mikkelsen (+45) 33 96 96 54.
(c) Reuters Limited 1997.
