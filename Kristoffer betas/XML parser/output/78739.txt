BYERHVERVS OMSÆTNING STEG I 3 KVT - DS.

KØBENHAVN, 6 januar (Reuter) - Korrigeret for sæsonbevægelser er byerhvervenes omsætning for tredje kvartal 1996 steget en pct. i forhold til andet kvartal 1996. Hvis der tages hensyn til en skønnet stigning i priserne op en halv pct. bliver den reale stigning på en halv pct. Stigningen ses både for den indenlandske omsætning og for eksporten, oplyser Danmarks Statistik.
Den største vækst i omsætningen ses inden for bygge og anlægsvirksomheder med en real stigning på 4,5 pct., når tredje kvartal 1996 sammelignes med andet kvartal 1996.
I forhold til tredje kvartal 1995 steg den årlig ukorrigerede omsætning med 4,5 pct. Det giver en årlig real stigning på 2,5 pct., når der tages hensyn til en skønnet stigning i priserne på to pct. (/slj).
(c) Reuters Limited 1997.
