CHEMINOVA AGRO INDGÅR AFTALE MED USA OM PRODUKT.

KØBENHAVN, 30 december (Reuter) - Cheminova Agro forventer mandag at indgå en aftale med det amerikanske miljøministerium EPA (Enviromental Protection Agency) om de fremtidige vilkår for registreringen af virksomhedens produkt methyl parathion, som er et insekticid godkendt af EPA til landbrugsformål.
Det oplyser Cheminova Agro i en pressemeddelelse.
Baggrunden for aftalen er, at der er forekommet illegalt brug af produktet, idet det ulovligt har været anvendt til bekæmpelse af skadedyr i boliger og andre indendørs lokaliteter.
Aftalen indebærer ændrede vilkær vedrørende emballage, tilsætning af luftstoffer, sporbarhed af produktet, information m.m.
Som et led i aftalen hjemkaldes produkter, der allerede er på markedet, for at blive behandlet, således at de opfylder aftalens bestemmelser, oplyser Cheminova Agro, der venter, at det ændrede produkt vil være i handelen i løbet af få uger. (/jnu).
(c) Reuters Limited 1996.
