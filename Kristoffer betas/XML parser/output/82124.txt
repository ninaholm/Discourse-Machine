Presserunde - Erhverv tirsdag 1 april.

Reuters står ikke inde for avisartiklernes nøjagtighed 9) Sikkerheden på de danske byggepladser er elendig, viser en ny undersøgelse fra Arbejdstilsynet. Fra perioden 1993 til 1995 er antallet af arbejdsulykker steget med 23 pct., og det kan ikke kun forklares ved, at der er kommet flere i arbejde. &quot;Det er en kæmpe skuffelse, at der ikke er sket mere på trods af, at Arbejdstilsynet har lavet mange kampagner for sikkerheden på byggepladserne,&quot; siger kontorchef Kirsten Jørgensen fra Tilsynet. (Fri Akt. s. 4)
10) Kun mellem 10 og 20 pct. af de danske virksomheder siger ja til skånejob. Det viser en ny undersøgelse, som Socialforsknings-instituttet (SFI) har gennemført. Fire pct. af danske virksomheder har i dag oprettet skånejob uden offentlig støtte, mens lige så mange har oprettet med offentlig støtte. (Berl. Erh. s. 1 og 5)
11) Når France Telecom til december kaster nye milliarder ind i kampen om de danske mobiltelefonkunder, så vil det udløse en ny lønspiral og en forværring af manglen på ingeniører. Franskmændene søger således 200 specialister, og de er parate til at grave dybt i lommerne. Svenske Telia, der ligeledes er nye på det danske marked, vil derimod skaffe sine specialister i egne rækker i Sverige. (Berl. Erh. s. 1)
12) En rundspørge til flere IT-giganter viser, at Danmark i øjeblikket bliver støvsuget for kompetente ingeniører. Efterspørgselen vokser, samtidig med at der uddannes færre ingeniører end tidligere. Formand for Ingeniørernes A-kasse, Karsten Meyer, oplyser at der på 10 år er sket en stigning på 400 pct. i antallet af ingeniører beskæftiget på data-området. Men antallet af optagne på ingeniør-skolerne er idag kun 70 pct. af hvad det var i slutningen af firserne. (Børsen s. 1 og 4)
13) Lauritzen-koncernens formand, Michael Christiansen, vendte sent hjem mandag aften fra forhandlingerne med den malaysiske forretningsmand, Dato Amin Shah. Der kan i dag ventes en offentliggørelse af udfaldet af de to sidste ugers forhandlinger om salget af 48 pct. af skibsværftet Danyard. (Berl. Erh. s. 2)
14) Maersk Line har som en direkte konsekvens af pres fra EU-kommissionen sænket priserne på landtransport med 10-40 procent siden årsskiftet. Prisnedsættelserne skal åbne for mere konkurrence mellem de transatlantiske rederier, men har imidlertid ikke gjort kunderne tilfredse. Afskiberne kritiserer fortsat rederierne for manglende fleksibilitet og prisaftaler. (Børsen s. 6).
(c) Reuters Limited 1997.
