Tele DK-gruppe vil have 10-15 pct marked i Schweiz.

ZÜRICH, 3 marts (Reuter) - Tele-konsortiet Newtelco, som Tele Danmark ejer 29 pct. af, regner med at vriste 10 til 15 pct. af det schweiziske marked ud af hænderne på den nationale schweiziske teleoperatør, Swiss Telecom. Det sagde ansatte fra konsortiet på et pressmøde i Schweiz mandag.
- 10 til 15 pct. (af det schweiziske marked, red.) vil ikke være urealistisk over en 10 års periode, sagde Alfred Mockett på pressemødet. Han er adm. direktør for global kommunikation i British Telecom, der ejer 20 pct. af Newtelco.
Markedsandelen kan hentes hjem, når den schweiziske telesektor bliver liberaliseret i 1998, forklarede Alfred Mockett.
Ved samme lejlighed planlægger Newtelco at blive børsnoteret, sagde Newtelco-ansatte på pressemødet.
De tilføjede, at Newtelco regner med at investere ca. 500 mio. CHF (ca. 2,2 mia. kr.) og forudser en omsætning på en mia. CHF (ca.4,4 mia. kr.)
- Michael Shields, Zurich newsroom + 41 1 631 7340.
(c) Reuters Limited 1997.
