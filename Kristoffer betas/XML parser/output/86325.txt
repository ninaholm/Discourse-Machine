Skælskør Bank opjusterer trods tilsyns-pålæg.

KØBENHAVN, 6 august (Reuter) - Skælskør Bank opjusterer nu forventningerne til hele 1997, selv om banken er blevet pålagt at nedskrive værdien af hovedkontoret i Skælskær med 2,1 mio. kr. til i alt 10,0 mio. kr. af Finanstilsynet. Det fremgår af halvårsregnskabet, der blev offentliggjort onsdag.
- Vi forventer, såfremt renteniveauet er uændret, et resultat før skat på 14,4 mio. kr., hvilket er over budget, skriver ledelsen i regnskabet, der viste et resultat før skat på 9,0 mio. kr. mod 5,7 mio. kr. i første halvår 1996.
I forbindelsen med offentliggørelsen af 1996-regnskabet blev der givet udtryk for en forventning om et resultat før skat 12,1 mio. kr.
(c) Reuters Limited 1997.
