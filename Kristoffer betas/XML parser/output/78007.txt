FLS VENTER 96-NETTORES PÅ NIVEAU MED 91 - RIISAGER.

KØBENHAVN, 2 december (Reuter) - FLS Industries forventer at komme ud af 1996 med et nettoresultat på niveau med 1991. I 1991 fik koncernen et overskud efter skat på 643 mio. kr. Det fremgik af adm. koncerndirektør Birger Riisagers indlæg på Venstres erhvervspolitiske konference mandag.
- Hvis du prøver at udelukke ekstraordinære poster og indtægter af engangsnatur, så bliver 1996 kvalitetsmæssigt meget bedre end 1991. Hvis du ligger det hele ind og glemmer at sammenligne æbler med æbler, så bliver resultatet efter skat nok på samme niveau som i 1991, præciserede Birger Riisager over for Reuters Finans efter sin tale.
I 1995 fik FLS Industries et overskud efter skat på 412 mio. kr.
Han sagde ydermere, at der ventes en omsætning på ca. 19,5 mia. kr. i 1996 mod 18,0 mia. kr. i 1995. Omsætningen i 1996 skønnes at være fordelt med omkring halvdelen udenfor Europa, 30 pct. i Europa eksklusiv Danmark og 20 pct. i Danmark.
Den positive udvikling, som FLS har oplevet siden 1993, venter Birgerr Riisager vil fortsætte i 1997 og i 1998. (/uha).
(c) Reuters Limited 1996.
