DFDS 1997-resultat på samme niveau som i 1996.

KØBENHAVN, 4 marts (Reuter) - DFDS Koncernen venter at komme igennem regnskabsåret 1997 med cirka samme resultat som i 1996, fremgår det af årsregnskabet, der blev offentliggjort tirsdag.
- Med forbehold for kraftige eksterne påvirkninger, herunder ikke mindst negative valutaudsving, forventer DFDS Koncernen i 1997 at kunne opnå et resultat på samme høje niveau som i 1996, skriver ledelsen i regnskabet, der viste et resultat før skat på 271,1 mio. kr. mod 106,1 mio. kr. året før. Driftsresultatet blev på 269 mio. kr. i 1996.
(c) Reuters Limited 1997.
