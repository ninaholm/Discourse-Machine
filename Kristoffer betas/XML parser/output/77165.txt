Valuta - Styrket DEM i fokus pga EMU-spekulationer.

KØBENHAVN, 30 oktober (Reuter) - Den amerikanske
dollar holder sig i ro på det europæiske valutamarked
onsdag formiddag, og fokus retter sig mere mod
EMS-valutaerne og D-marken.
D-marken ligger styrket i de europæiske kryds, men har
dog ikke helt kunne holde nattens høje niveauer mod bl.a.
den italienske lire
Liren er onsdag formiddag kravlet tilbage til kurs
1.006,85 per D-mark fra 1.009,03 tidligere onsdag, og den
danske krone ligger en anelse svagere i forhold til sent
tirsdag.
- Det er igen spekulationer om EMU&apos;en, der påvirker
valutamarkedet, oplyser en dealer.
Bundesbank&apos;s Jochimsen har bidraget til disse
spekulationer ved at udtale, at de franske
budget-problemer er meget negative for den tyske
befolknings tillid til EMU&apos;en.
Den franske valuta har dog ikke taget denne kommentar
ilde op, og kursen på francen er kun faldet marginalt i
forhold til D-marken, sammen med de øvrige europæiske
valutaer.
Francen er ved 11-tiden i prisniveauet 3,3842 per
D-mark mod 3,3809 tirsdag eftermiddag.
DEM/DKK  USD/DKK FRF/DKK USD/JPY USD/DEM
Onsdag    11.08  3,8430   5,8085  1,1350  114,30  1,5115
Tirsdag   14.50  3,8415   5,8000  1,1360  113,75  1,5100
(/klp).
(c) Reuters Limited 1996.
