Salomon anbefaler køb af Tamro og ser opkøb i DK.

KØBENHAVN, 21 februar (Reuter) - Det amerikanske finanshus, Salomon Brothers, har fortsat anbefalingen køb på den finske medicinalgrossist Tamro, og samtidig vurderer analytikerne, at selskabet snart vil foretage opkøb i Danmark. Det fremgår fredag af en ny analyse på selskabet.
Finanshuset venter, at selskabets Medicinal-og Laboratoriedivision vil vokse sig større gennem akkvisitioner i Danmark.
- Der er endnu ingen Laboratorie-virksomhed i Danmark, men det kan hurtigt blive ændret gennem et opkøb, skriver Salomon.
Salomon vurderer, at Tamro kan blive nød til at købe enten Nomeco, eller et af de to privatejede selskaber Max Jenne eller Tjellesen, hvis selskabet vil ind på det danske marked.
Tamro meddelte tidligere fredag, at selskabet i øjeblikket undersøger mulighederne for yderligere ekspansion i Danmark.
- Jørn Nurkka (+45) 33 96 96 55.
(c) Reuters Limited 1997.
