Scandi Mobility skal ned i kurs 75 - handler.

KØBENHAVN, 24 april (Reuter) - Aktiekursen på Scandinavian Mobility er faldet ca. 15 pct. til kurs 80, efter at selskabets ledelse endnu engang har nedjusteret forventningerne. I handlerkredse er man enige om, at markedet er ved at være trætte af aktien, og at aktiekursen skal længere ned.
- Nu er folk ved at være trætte at ledelsens nedjusteringer. Den aktie skuffer gang på gang, og ledelsen har ikke gjort andet end at nedjustere, siden de kom på børsen. Aktien skal yderligere ned og et fald til kurs 75 er meget sandsynlig, siger en handler.
(c) Reuters Limited 1997.
