Salg af Faxe Kalk gav Aalborg Portland pænt plus.

KØBENHAVN, 21 marts (Reuter) - 1996 var et godt år for industrikoncernen Aalborg Portland. Koncernens resultat før skat og ekstraordinære post blev på 276 mio. kr. Det er 74 pct. højere end i 1996, hvor det blev til 159 mio. kr. Og resultatet efter ekstraordinære poster steg også pænt - blandt på grund af en indtægt fra salget af Faxe Kalk.
- I regnskabet for 1996 indgår, som ekstraordinær post, en avance fra salget af Faxe Kalk på 155 mio. kr., skriver Aalborg Portland i regnskabet.
Koncernen solgte sin ejerandel på 49 pct. i Faxe Kalk midt på året til det belgiske Lhoist til kurs 1.640.
- Efte den gennemførte due diligence undersøgelse fremsatte Lhoist krav om regulering af overdragelsessummen. Da parterne ikke har opnået enighed om den endelig prisfastsættelse, er sagen overgivet til Det Danske Voldgiftsinstitut. Der forventes ikke væsentlige reguleringer af overdragelsessummen, skriver Aalborg Portland.
(c) Reuters Limited 1997.
