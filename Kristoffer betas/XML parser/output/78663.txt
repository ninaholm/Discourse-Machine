TELE DANMARK ØGER RABAT PÅ VISSE SPECIALNUMRE.

KØBENHAVN, 2 januar (Reuter) - Tele Danmark har fra i dag øget rabatterne på specielnumrene International Hyggesnak og FavoritNumre, oplyser selskabet i en pressemeddelelse.
Således lyder rabatten for hyggesnak-numrene nu på 10, 20 eller 30 pct. afhængigt af om der aftales 10, 20 eller 30 minutters minimums taletid. Tidligere lød rabatten på 5, 7,5 eller 10 pct.
Hyggesnak-samtalerne skal føres mellem 19.30-08.00 eller om søndagen, for at rabatten udløses.
Rabatten på FavoritNumre er øget således, at der nu spares op til 20 pct. på opkald til seks af de numre, man ringer mest på om aftenen og hele søndagen. Tidligere var rabatten 15 pct.
I dagtimerne gives der nu 10 pct. rabat mod tidligere fem pct. (/uha).
(c) Reuters Limited 1997.
