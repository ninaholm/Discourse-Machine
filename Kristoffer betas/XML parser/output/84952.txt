Nykredit Bank udvider direktionen.

KØBENHAVN, 19 juni (Reuter) - Kim Duus og Jes Klausby indtræder i Nykredit Banks direktion for at styrke ledelsen i bestræbelserne på at få en mere selvstændig profil. Det skriver banken i en meddelelse til Fondsbørsen torsdag.
- Den seneste tids udvikling betyder, at Nykredit Bank får en mere central placering i Nykredit koncernens udvikling og en mere selstændig profil i markedet. Det er derfor besluttet at styrke ledelsen i Nykredit Bank, hedder det i meddelelsen.
(c) Reuters Limited 1997.
