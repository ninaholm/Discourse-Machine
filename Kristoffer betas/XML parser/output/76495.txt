MIMI J TIL FREDERIKSHAVN IGEN EFTER DANYARD-KRISE.

KØBENHAVN, 24 september (Reuter) - Erhvervsminister Mimi Jakobsen skal til Frederikshavn den 27. september for atter at diskutere følgerne af Danyardkrisen med bl.a. byens borgmester. Det fremgår af et svar fra statsminister Poul Nyrup Rasmussen til V&apos;s Kim Mouritsen.
- Det er mit indtryk, at der fra begge sider gøres en god indsats for at minimere følgerne af den negative udvikling på Danyard, og jeg håber, at samarbejdet med erhvervsministeren, som kommer til Frederikshavn den 27. september for at fortsætte dialogen, vil afdække nye muligheder for erhvervslivet i Nordjylland, skriver Nyrup.
Mimi Jakobsen mødtes med repræsentanter for byen første gang den 3. september.
Regeringen følger den alvorlige situation for Danyard med &quot;stor opmærksomhed og bekymring&quot;, tilføjer statsministeren. (/uha).
(c) Reuters Limited 1996.
