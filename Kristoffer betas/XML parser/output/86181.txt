Økonomer ser pæn stigning i majs handelsoverskud.

KØBENHAVN, 1 august (Reuter) - Der kan ventes en pæn stigning i overskuddet på Danmarks handels-og betalingsbalance i maj. Det forudser otte økonomer, som Reuters Finans har talt med forud for offentliggørelsen af tallene på onsdag.
Den sæsonkorrigerede handelsbalance eksklusiv skibe ventes således at give et overskud i april på 2,6 mia. kr. mod 1,5 mia. kr. i måneden før, mens et gennemsnit af økonomernes skøn for betalingsbalancen er et plus på 1,2 mia. kr. mod 0,1 mia. kr. måneden før.
Årsagen til de bedre balancetal begrundes af flere økonomer først og fremmest med lavere rentebetalinger til udlandet.
- Der er traditionelt lavere rentebetalinger i maj, og i år ser det ud til, at de er ca. halvanden mia. kr. mindre. Det bør derfor være en væsentlig faktor, siger en økonom.
En anden økonom forventer, at landbrugseksporten vil give et pændt bidrag til handelsbalancen på grund af stigende svinepriser. Men andre mener, at effekten fra høje kilopriser på svin er aftagende.
- Ole Mikkelsen (+45) 33 96 96 54.
(c) Reuters Limited 1997.
