FLS&apos; Densit ser store muligheder på Taiwan - dir.

KØBENHAVN, 14 april (Reuter) - Cementproducenten Densit, der ingår i FLS-koncernen, ser store muligheder for virksomheden på Taiwan, efter at der nu er etableret stabile forbindelser til lokale partnere, samtidig med at virksomheden ofte selv besøger øen.
Det fremgår af Den Danske Banks publikation Business Today, dateret den 9. april, der bringer et interview med Densits adm. direktør Chr. Siegumfeldt.
Densit etablerer nu et datterselskab i Malaysia bl.a. for at kunne servicere kunderne på Taiwan.
- Vi vurderer Taiwan som et meget positivt fremtidigt marked, og samtidig har vi kunder andre steder i Asien, som med fordel kan betjenes fra Malaysia, siger Densits adm. direktør Chr. Siegumfeldt til Business Today.
Densit tog sine første kontakter på Taiwan for fire et halvt år siden. Siden er det gået langsomt fremad for Aalborg-virksomheden, der sidste år omsatte for otte mio. kr. på Taiwan eller ca. 10 pct. af den samlede omsætning.
- Men det har været et langt sejt træk at nå så vidt, erkender Densits førstemand ifølge Business Today.
I øjeblikket er Densit bl.a. involveret i forstærkningen af en otte-sporet motorvejsbro.
- Eva Elgaard Pedersen (+45) 33 96 96 58.
(c) Reuters Limited 1997.
