Valuta - Marked afventende før US-tal fredag.

KØBENHAVN, 10 oktober (Reuter) - Den amerikanske
dollar kæmper en brav kamp for at holde kurs 1,5300 mod
D-marken, og handles torsdag eftermiddag til 1,5290.
Markedsdeltagere mener, at bekymringer over Ruslands
præsident Boris Jeltsins helbred er med til at støtte
dollaren. De fortæller dog om et stille marked, og venter
ikke de store bevægelser før fredagens amerikanske tal for
septembers producentpriser og detailsalg.
- Der er ikke meget, der kan rykke markedet før
fredag, siger Jeremy Hawkins fra BankAmerica.
Den japanske yen er stabil i 111,20 JPY/USD.
Det japanske marked har været lukket i dag pga.
&quot;Sports Dag&quot;.
Fredagens producentpriser forventes at vise en
stigning på 0,3 pct., mens detailsalget ventes at vise en
stigning på 0,2 pct.
Tallet for den sidste uges jobless claims viste et
overraskende fald til 319.000 personer mod forventet
342.000. Det skabte dog ikke den store røre i
valutamarkedet.
Den italienske lire handles til omkring 996,80 mod
996,00 tidligere i dag.
Den danske krone holder fast over for D-marken
umiddelbart over 3,83. En D-mark koster 3,8310 kroner.
DEM/DKK  USD/DKK FRF/DKK USD/JPY USD/DEM
Torsdag   15.30  3,8310   5,8585  1,1330  111,20  1,5290
Torsdag   11.14  3,8315   5,8595  1,1320  111,25  1,5290
(/clm).
(c) Reuters Limited 1996.
