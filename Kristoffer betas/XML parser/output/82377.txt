Falck får ambulance-ordre i Sverige.

KØBENHAVN, 7 april (Reuter) - Falck har fået ny ordre på ambulancekørsel i Sverige, oplyser selskabet mandag.
- Aftalen giver Falck en årlig omsætning på 60 mio. SEK, og Falcks samlede svenske ambulance-og sygetransporttjeneste udgør herefter en omsætning på over 100 mio. SEK, skriver selskabet i en pressemeddelelse.
Falck har siden 1995 varetaget ambulancetjenesten i tre byer, men fra årsskiftet har selskabet yderligere fem byer i opgavebogen, fremgår det.
(c) Reuters Limited 1997.
