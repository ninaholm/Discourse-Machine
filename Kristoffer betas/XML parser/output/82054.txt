Enskilda hæver BNP-skøn for 1997 og 98.

KØBENHAVN, 25 marts (Reuter) - Skandinaviska Enskilda Banken hæver sit skøn for væksten i det danske BNP i 1997 og 1998 til hhv. 3,2 pct. og 3,0 pct. Det fremgår af marts-nummeret af bankens markedskommentar, Nordic &amp; European Outlook.
Bankens seneste prognoser for 1997 og 1998 lyder på hhv. 2,3 pct. og 2,6 pct.
- Alt i alt ser det ud til, at endnu en markant opjustering af vores vækstskøn for BNP i 1997 og 1998 til hhv. 3,2 pct. og 3,0 pct. er berettiget, skriver S-E-Banken.
Banken begrunder sin opjustering med, at forbruget har været stigende, at aktiemarkedet og huspriserne er gået samme vej, samt at job-udsigterne er gunstigere.
- Morten Bonde Pedersen (+45) 33 96 96 51.
(c) Reuters Limited 1997.
