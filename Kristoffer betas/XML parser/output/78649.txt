DILFS INDUSTRIBAROMETER STEG TIL 59,6 I DEC.

KØBENHAVN, 2 januar (Reuter) - Dansk Indkøbs-og Logistikforum, Dilf&apos;s industribarometer er for december opgjort til 59,6 mod 57,8 i november, oplyser Dilf torsdag.
- Indekset for ordrebeholdning steg med 6,5 pct.point til 66,3 pct., hvilket er den næsthøjeste værdi i 16 måneder, idet ikke mindre end 54 pct. af virksomhederne havde en øget ordrebeholdning sammenlignet med november, skriver Dilf.
Indekset for indkøbt mængde viste for femte måned i træk forøget mængde, konstateres det.
Dilf&apos;s industribarometer er baseret på et vejet gennemsnit af fem faktorer, og en værdi over 50 indicerer en generel stigning i produktionsvirksomhedernes aktivitetsniveau.
Af de fem indeks, der danner baggrund for beregningen af industribarometeret, viser de fire indeks for produktion/output, ordrebeholdning, leverandørernes leveringstid og beskæftigelse fremgang. Kun indekset for lager af indkøbte varer viser tilbagegang. (/jnu).
(c) Reuters Limited 1997.
