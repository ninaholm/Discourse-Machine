Business as usual med ny Danisco-chef - Schrøder.

KØBENHAVN, 14 april (Reuter) - Alf Duch-Pedersens overtagelsen af chefstolen i fødevare-og industrikoncernen Danisco efter Palle Marcus varsler intet strategiskift, skriver bestyrelsesformand Hugo Schrøder i en leder i Daniscos blad, Magasinet.
- En ny personlighed vil karakterisere måden, hvorpå Danisco vil søge at nå målene. Men de store linier i forretningen Danisco vil i det kommende år være &quot;business as usual&quot;, skriver Hugo Schrøder.
Han tilføjer, at når dette år er gået, kommer arbejdet med at lægge linierne for tiden efter årtusindeskiftet.
Danisco har i &quot;Danisco mod år 2000&quot; nedfældet de rammer, der udgør idegrundlaget og målene for udviklingen af koncernen, der bl.a. stiler mod en årlig omsætning i år 2000 på mere end 25 mia. kr. I 1995/96 var omsætningen 16,2 mia. kr.
Alf Duch-Pedersen, der kommer fra Tryg-Baltica, tiltræder den 1. maj i år.
- Søren Linding Jakobsen (+45) 33 96 96 53.
(c) Reuters Limited 1997.
