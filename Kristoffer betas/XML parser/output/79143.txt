DANSK LEDIGHEDS-FALD NÆSTSTØRST I EU - EUROSTAT.

KØBENHAVN, 17 januar (Reuter) - Danmark kunne notere sig for den næststørste ledighedsfald blandt EU-landene i de 11 første måneder af 1996, fremgår det af den seneste opgørelse fra EU&apos;s statistiske bureau, Eurostat.
I november 1996 lå den sæsonkorrigerede danske arbejdsløshed på 5,5 pct. mod 6,6 pct. ved årsskiftet 1995/96, fremgår det af opgørelsen.
Ellers har EU-arbejdsløsheden ligget konstant på 10,9 pct. i syv måneder fra april 1996. Det er godt dobbelt så meget som i USA, hvor oktober-ledigheden var på 5,4 pct. I Japan var 3,4 pct. uden arbejde i oktober.
I de 11 første måneder af 1996 har de fleste EU-lande oplevet et fald i ledigheden, mens Frankrig og Tyskland har oplevet de største stigninger. I Tyskland fra 8,5 pct. ved årsskiftet til 9,3 pct. i november, og i Frankrig fra 11,8 pct. til 12,5 pct.
Luxemburg har fortsat unionens laveste ledighed med 3,3 pct. i november, efterfulgt af evige toer i denne sammenhæng, Østrig, med 4,0 pct. Denmark lå nummer tre på november-listen med de 5,5 pct. (/mbp).
(c) Reuters Limited 1997.
