SAS IVÆRKSÆTTER TILTAG FOR AT REDUCERE UDGIFTER.

KØBENHAVN, 19 november (Reuter) - SAS Gruppen har planer om omfattende omkostningsreduktioner, fremgår det af ni måneders regnskabet, som selskabet offentliggjorde tirsdag.
- Omfattende tiltag er sat i gang med henblik på målrettede og strukturelle omkostningsreduktioner samt indtægtsforbedringer med sigte på effekt i 1997 og årene fremover, hedder det i resumeet af regnskabet.
Selskabet kom ud af årets første ni måneder med et resultat før skat på 1.257 mio. SEK mod 2.145 mio. SEK i den tilsvarende periode sidste år.
(c) Reuters Limited 1996.
