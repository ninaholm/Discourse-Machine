Mimi J beklager Engell-afgang som partiformand - RB.

KØBENHAVN, 21 februar (Reuter) - CDs leder Mimi Jakobsen beklager den konservative leder Hans Engells beslutning om at trække sig som partiformand og statsministerkandidat.
- Jeg er meget ked af det på Hans Engells vegne. Jeg betragter ham som en meget dygtig politiker, som jeg har stor respekt for. Det gør mig meget ondt, at ham må træffe den beslutning. Jeg vil ikke blande mig i beslutningen, som er hans afgørelse. Det gør mig ondt for ham, siger CDs leder til Ritzau.
Hun vil ikke kommentere, om Hans Engells beslutning kan påvirke, hvem CD vil pege på som statsminister efter næste folketingsvalg. Det afgør partiet først ved valgkampen, understreger Mimi Jakobsen. CDs leder vil heller ikke kommentere, om Hans Engells afgang svækker det borgerlige Danmark og styrker statsminister Poul Nyrup Rasmussens (S) chancer for at fortsætte.
- Redaktionen (+45) 33 96 96 53.
(c) Reuters Limited 1997.
