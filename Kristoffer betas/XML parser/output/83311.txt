Opadgående trend i skibsmarkedet - Bassøe.

KØBENHAVN, 2 maj (Reuter) - Efter nogle stille sommermåneder venter Bassøe Shipbrokers en opadgående trend i bulkmarkedet, men også i andre markeder ventes den trend at slå igennem.
- Ikke uventet har bulkmarkedet fået sig et knæk. Ratekurven viser en stærkt degressiv udvikling, som skyldes sæsonmæssige faktorer på efterspørgselssiden kombineret med en hurtig voksende tilbudsside. De fleste venter en opadgående trend igen efter nogle stille sommermåneder, skriver Bassøe Shipsbrokers i sin rapport for april.
På tørlastmarkedet viser konsensus, at trenden skal vende og efterspørgslen igen vil stige set over nogle måneder, og måske endda før det, skriver Bassøe.
På nybygningsmarkedet er det muligvis for tidligt at tale om et boom i kontraheringsmarkedet for tankskibe, men trenden er stærk.
- Vi må vente til halvårsskiftet med at se den videre trend, men tendensen er utvivlsomt stærk og mange aktører maner allerede nu til mere ansvarlighed, skriver Bassøe Shipbrokers.
- Carl Johan Corneliussen (+45) 33 96 96 57.
(c) Reuters Limited 1997.
