Sydbank venter uændret DEM/DKK-kurs næste 12 mdr.

KØBENHAVN, 30 maj (Reuter) - Sydbank forudser en stort set uændret kurs mellem D-mark og danske kroner i de næste 12 måneder, fremgår det af en prognose fra banken.
- Sydbank venter en uforandret DEM/DKK-kurs på 381,00 over de næste 12 måneder. Dette skyldes primært en stabil inflationsudvikling og en stadig stor tillid til den danske valutakurspolitik, skriver økonomerne fra Sydbank.
Kronen ligger fredag i 3,8082 over for D-marken.
Sydbank anbefaler fortsat sine kunder, at de nedbringer andelen af udlandslån.
- Baggrudnen herfor er, at vi vurderer, at risikoen ved udlandslån gennem de senere år er blevet større. Rentefordelen ved udlandslån er således blevet mindre, og herved kan selv mindre kursforskydninger mellem DKK og en mulig lånevaluta betyde, at gevinsten ved udlandslån hurtigt forsvinger, konkluderer Sydbank.
Klik her (DEMDKK=)for at få aktuel D-mark-krone-kurs.
- Ole Mikkelsen (+45) 33 96 96 54.
(c) Reuters Limited 1997.
