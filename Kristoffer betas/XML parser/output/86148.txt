Magasin indgår aftale med Thorn Retail.

KØBENHAVN, 31 juli (Reuter) - Th. Wessel &amp; Vetts Magasin-stormagasiner har indgået en aftale med Thorn Retail om etablering af M&amp;M butikker i stormagasinerne i stedet for de afdelinger, som Fredgaard hidtil har drevet. Det oplyser Th. Wessel &amp; Vett i en meddelelse torsdag.
- M&amp;M er en specialkæde med et dominerende sortiment inden for Musik og Videofilm. Herudover tilbydes et sortiment inden for CD-Rom, transportabel lyd samt øvrige produkter, der relaterer til musik og film, hedder det i meddelelsen. Th. Wessel &amp; Vett oplyser, at det udvidede sortiment på musik og videofilm harmonerer godt med Magasins øvrige sortiment i stormagasinerne.
- Carl Johan Corneliussen (+45) 33 96 96 58.
(c) Reuters Limited 1997.
