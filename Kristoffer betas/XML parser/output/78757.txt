SAS FORSIGTIG MED AT ENTRE FJENDELAND - KONCERNDIR.

KØBENHAVN, 6 januar (Reuter) - SAS vil være meget forsigtig med at starte indenrigsruter uden for sit naturlige hjemmemarked i Norden, selv om EU fra den 1. april i år tillader det. Det skriver koncerndirektør Vagn Sørensen i en leder i SAS-bladet Indenrigs.
- Men både SAS og andre selskaber vil nok alligevel være endog meget forsigtige med at gå ind i &quot;fjendeland&quot; og konkurrere om andre flyselskabers inderigskunder, skriver Vagn Sørensen.
Grunden til den forventede tilbageholdenhed er, at det ifølge Vagn Sørensen altid er meget dyrt at etablere en ny rute, samt at det vil være ekstra dyrt at gøre sig gældende i et helt fremmed marked.
- Men muligheden for udefra kommende konkurrence vil trods dette hele tiden være en påmindelse til alle selskaber (også SAS) om bestandigt at yde deres bedste i forhold til kunderne, skriver Vagn Sørensen.
Han vurderer, at SAS i de første år med delvis frihed for dansk indenrigsflyvning har været i stand til at imødekomme kundernes behov. Derfor hilser han den yderligere liberalisering velkommen.
- Hvis fremmede selskaber kan se, at enten pris eller kvalitet ikke er i orden, så vil de have muligheden for selv at levere varen, skriver Vagn Sørensen. (/slj).
(c) Reuters Limited 1997.
