HUSPRISER STEG TO PCT I 3 KVARTAL - REALKREDITRÅD.

KØBENHAVN, 18 oktober (Reuter) - Markedet for ejerboliger var i tredje kvartal stadig præget af stigende omsætning og stigende priser, viser den seneste ejendomsprisstatistik fra Realkreditrådet. Statistikken er baseret på udbetalte ejerskiftelån i realkreditinstitutterne.
Fra andet kvartal til tredje kvartal steg priserne på parcel-og rækkehuse med knap to pct., ejerlejligheder steg med fire pct., mens fritidshuse faldt med ca. en pct., fremgår det fredag af Realkreditrådets statistik.
(c) Reuters Limited 1996.
