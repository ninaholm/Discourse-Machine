Sverige udsteder 4 pct lån på 500 mio kr.

KØBENHAVN, 24 juni (Reuter) - Den svenske stat har besluttet at udstede et obligationslån på 500 mio. kr. Obligationslånet har en rentekupon på 4 pct. og udløbsdato den 15. november 2005, oplyser Carnegie Bank, der arrangerer lånet.
Obligationerne overtages af Carnegie Bank, der også står for salget, fremgår det af en meddelelse til Fondsbørsen.
- Obligationerne vil blive søgt optaget til notering på Københavns Fondsbørs første gang den 4. juli 1997, skriver Carnegie Bank i meddelelsen.
- Ole Mikkelsen (+45) 33 96 96 54.
(c) Reuters Limited 1997.
