BANKERS UDLÅN FALDT 12,3 PCT I OKTOBER - NATBANK.

KØBENHAVN, 21 november (Reuter) - De danske pengeinstitutters samlede udlån faldt i oktober til 470,8 mia. kr. fra 480,6 ultimo september, oplyser Nationalbanken.
I forhold til oktober 1995 er der tale om et fald i udlånene på 12,3 pct.
De indenlandske erhvervsudlån faldt i oktober 1996 til 181,1 mia. kr. fra 191,0 mia. kr. måneden før, mens de ikke-erhvervsmæssige udlån faldt med 0,5 mia. kr. til 117,2 mia. kr.
Bankernes indlån steg i oktober med 3,8 pct. til 643,1 mia. kr. i forhold til september&apos;s 619,3 mia. kr. I forhold til oktober 1995 er indlånene steget med 12,3 pct. (/uha).
(c) Reuters Limited 1996.
