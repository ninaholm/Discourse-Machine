NORDFYNS BANK VENTER 97-RES PÅ NIVEAU MED 96.

KØBENHAVN, 19 februar (Reuter) - Nordfyns Bank venter i 1997 et resultat før skat på samme niveau som i 1996, men budgetterer med ekstraordinære udgifter, som følge af bankens 100 års jubilæum. Det fremgår af bankens årsregnskab for 1996, der blev offentliggjort onsdag, og som viste et resultat før skat på 9,1 mio. kr.
I 1995 blev resultatet før skat på 6,1 mio. kr.
- Som følge af den øgede konkurrencesituation forventes endvidere en vis indsnævring af koncernens rentemarginal, skriver ledelsen.
Samtidig venter ledelsen, at betalingsevnen for bankens udlånskunder vil være således, at tab og hensættelser kan holdes på et acceptabelt niveu. Til gengæld ventes ordinære omkostninger, at stige mindre end i 1996.
Bankens nettorente-og gebyrindtægter steg i regnskabsåret med 4,4 pct. til 43,9 mio. kr., mens kursreguleringer af værdipapirer og valuta bidrog positivt med 4,1 mio. kr. mod et tab året før på 0,8 mio. kr.
Bankens samlede udlån faldt med 4,7 mio. kr. til 384,6 mio. kr., mens indlånet steg med 5,1 mio. kr. til 359,2 mio. kr.
- Faldet i udlån er bevist, idet koncernen har et udlånsoverskud. Det er således målet, under skyldig hensyntagen til koncernens kunder, at nedbringe dette udlånsoverskud, hedder det videre.
Bankens ledelsen har besluttet at indstille til generalforsamlingen at udbyttet hæves til 10 pct. fra otte pct.
- Jørn Nurkka (+45) 33 96 96 55.
(c) Reuters Limited 1997.
