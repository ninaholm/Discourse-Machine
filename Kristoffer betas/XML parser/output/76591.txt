SHIPPING - TANKSKIBSRATER STEG I SIDSTE UGE.

OSLO 30 Sep (Reuter) - Aktiviteten på stortankmarkedet
steg i sidste uge, og det samme gjorde sig gældende om
raterne til fleste destinationer.
Det fremgår mandag af det norske skibsmæglerfirma,
Bassøe Shipbrokers ugentlige rapport.
Således steg fragtraten for de store olietanksskibe
over 160.000 tons dødvægt (VLCC&apos;er) med 1,75 point til WS
52,5 point på standardstrækningen mellem Rotterdam og Den
Arabiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det først og fremmest rederiet A. P.
Møller, der har olietankskibe. Men også D/S Torm og D/S
Norden er beskæftiget med sejlads af råolie.
Bassøe rapporterer om følgende rate for en VLCC
(265-275.000 dwt) på strækningen Golfen - Rotterdam
(WS-point):
27.sep  20.sep     13.sep     6.sep   30.aug   52,5    50,75 49,5  55      55
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
27.sep   20.sep     13.sep     6.sep   30.aug 12.700   12.000     11.000    15.500   15.850  (115)  (110,5) (112)     (107)    (104)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
27.sep  20.sep     13.sep     6.sep   30.aug  21.700  20.700     19.600    24.150   24.350   (115)  (110,5)     (112)     (107)    (104)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 27. september var der 1,6 mio. ton ledig
spottonnage (en ULCC&apos;er og fem VLCC&apos;er) i Den Arabiske
Golf (AG). Dette er 200.000 tons mindre end ugen før.
De næste 15 dage vil 5,4 mio. ton ledig spottonnage
ankomme til Den Arabiske Golf fordelt på seks af de
største olietankskibe på over 320.000 ton (ULCC&apos;er) og 13
VLCC&apos;er. Dette er 1,0 mio. tons mindre end ugen før.
I 1995 var den gennemsnitlige tilgang af tonnage til
Den Arabiske Golf på 15-dages basis 7,5 mio dwt. I 1994
var tilgangen 9,7 mio. dwt.
På skrotmarkedet blev der ikke rapporteret om
yderligere salg af store tankskibe i sidste uge. Indtil nu
er der således skrottet 13 tankskibe i de tungere
vægtklasser, mens der i 1995 var tale om, at 30 tankskibe
blev hugget op. (/Reuter/eep).
(c) Reuters Limited 1996.
