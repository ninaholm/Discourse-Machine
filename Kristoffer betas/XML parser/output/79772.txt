THORKILD K KLAR MED FØRSTE SVENSKE BUTIKSPROJEKT.

KØBENHAVN, 4 februar (Reuter) - Thorkild Kristensen Koncernen er klar 4til at etablere sit første butiksprojekt i Sverige. Det fremgår af en meddelelse til Fondsbørsen tirsdag.
- Koncernen har netop erhvervet et stort areal i Kungens Kurva i udkanten af Stockholm med mulighed for at udvikle og opføre et 9.000 etagemeter stort butiksprojekt, skriver Thorkild Kristensen.
De første 6.000 kvm. i projektet er allerede solgt til Danske Trælast, som ønsker at opføre et Silvan Byggemarked.
- Samtidig ligger vi i p.t. i forhandlinger med flere potentielle lejere om udnyttelse af de resterende 3.000 kvm., siger adm. direktør i Thorkild Kristensen Koncernen, Per Søndergaard Pedersen.
Han forventer, at flere projekter i Sverige vil følge, hvis Kungens Kurva-projektet går efter planen. (/slj).
(c) Reuters Limited 1997.
