ISS sælger hovedkontor og konferencecenter.

KØBENHAVN, 3 juli (Reuter) - ISS sælger sit hovedkontor i Holte til Computer Associates med overtagelse i løber af 1. kvartal 1998. Det oplyser ISS i en meddelelse til Fondsbørsen onsdag.
Ydermere sælger ISS sit konferencecenter, ISS University Hotel, til Scanticon Cornwell med overtagelse i løbet af august 1997.
- Den samlede salgspris for hovedkontoret og konferencecentret er ca. 96 mio. kr. kontant sammenholdt med en bogført værdi på 102 mio. kr. Det yderligere tab på seks mio. kr. vil blive ført til udgift i regnskabet for 1. halvår 1997, hedder det i meddelelsen.
(c) Reuters Limited 1997.
