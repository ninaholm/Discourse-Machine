EUROPÆISKE AKTIER MEST ATTRAKTIVE NU - INDIKATOR.

KØBENHAVN, 10 december (Reuter) - Næsten halvdelen af de adspurgte i Danske Invests halvårlige spørgeskemaundersøgelser forventer, at aktieinvesteringerne i Europa vil få det bedste afkast i de kommende seks måneder, fremgår det Danske Invest Indikatoren, der blev offentliggjort tirsdag.
Da undersøgelsen blev gennemført for et halvt år siden, ventede kun 15 pct. af de adspurgte, at de europæiske aktier ville klare sig bedst.
Danske Invest Indikatoren udarbejdes af investeringsforeningen Danske Invest. I undersøgelsen giver 51 beslutningstagere i landets største finansielle virksomheder deres bud på den nærmeste fremtid inden for økonomi og finans.
12 pct. af de adspurgte venter, at de danske aktier vil give det højeste afkast, mens det tal for et halvt år siden kun var fem pct.
Troen på de fjernøstlige aktier er faldet markant til 19 pct. fra 36 pct. for et halvt år siden.
(c) Reuters Limited 1996.
