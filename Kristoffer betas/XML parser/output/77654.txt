SF VENTER DELFORLIG OM FL97 I AFTEN - SF.

KØBENHAVN, 19 november (Reuter) - SF forventer i aften at kunne indgå flere delforlig med regeringen i forbindelse med forhandlingerne om næste års finanslov med regeringen. Men det er endnu for tidligt at sige, om SF vil stemme for den samlede finanslov i december, forklarede SF&apos;s leder, Holger K. Nielsen, efter forhandlingerne med regeringen tirsdag eftermiddag.
- Det skrider meget fint frem. Så fint at vi aften forventer at kunne indgå delforlig med regeringen, sagde Holger K. Nielsen.
Delforligene drejer sig om det grønne område og omdannelse af puljejob til egentlige arbejdspladser. Men når det kom til SF&apos;s position i forhold til den samlede finanslov sagde Holger K. Nielsen, at partiet endnu mangler at forhandle områder som uddannelse og børn, før SF kan sige ja til den samlede finanslov.
Holger K. Nielsen forventer, at Enhedslisten ligeledes vil være med til at indgå delforligene. Enhedslisten gik umiddelbart efter, at SF havde forladt forhandlingsbordet, til forhandling med regeringen. (/olm).
(c) Reuters Limited 1996.
