Skuffende betalingsbalancetal i april - SHB.

KØBENHAVN, 9 juli (Reuter) - Onsdagens handels-og betalingsbalancetal skuffer. Et overskud på betalingsbalancens løbende poster på kun 0,1 mia. kr. ligger noget under konsensusforventningen om et overskud på 1,0 mia. kr.
Cheføkonom Bo Overvad fra Svenska Handelsbanken (SHB) er skuffet over tallene.
- De er noget svagere end ventet og må karakteriseres som skuffende. Baggrunden for det lavere overskud end ventet er primært en øget import til erhvervene, vurderer Bo Overvad over for Reuters Finans.
(c) Reuters Limited 1997.
