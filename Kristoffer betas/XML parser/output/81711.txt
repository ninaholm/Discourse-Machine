ISS-finansiering skal forhandles på plads i 1997.

KØBENHAVN, 18 marts (Reuter) - ISS&apos; langfristede finansiering er endnu ikke på plads trods en låneaftale med Unibank på 1.250 mio. kr. Det fremgår af en regnskabsmeddelelse tirsdag.
- Den nye Unibank facilitet er for ISS et væsentligt skridt nærmere retableringen af den finansielle styrke og fleksibilitet, der har karakteriseret koncernen før problemerne i ISS Inc. blev opdaget i maj 1996. Næste skridt vil blive etablering af en ny langsigtet finansiering for koncernen i 1997. Indledende forhandlinger herom er påbegyndt, skriver ISS.
ISS fik i 1996 et koncernunderskud på 1.856 mio. kr., hvoraf ekstraordinære poster i forbindelse med ISS Inc. tegner sig for ialt 1.653 mio. kr.
(c) Reuters Limited 1997.
