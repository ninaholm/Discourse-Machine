NØRRESUNDBY BANK VENTER MINDRE RES I 97 END I 96.

KØBENHAVN, 5 februar (Reuter) - Nørresundby Bank venter at komme ud af regnskabsåret 1997 med et mindre resultat end i 1996, fremgår det af årsregnskabet for 1996, som banken offentliggjorde onsdag.
- Udsigterne for 1997 - som de er nedfældet i budgetterne - tegner godt, men resultatet vil blive mindre end i 1996. Der er ikke forventning om de samme store kursgevinster, skriver ledelsen i regnskabet, der viste et resultat før skat på 80 mio. kr. mod 89 mio. kr. i 1995.
(c) Reuters Limited 1997.
