Regional Invest Fyn fik overskud på 8 mio kr i 96.

KØBENHAVN, 5 marts (Reuter) - Regional Invest Fyn kom ud af regnskabsåret 1996 med et resultat efter skat på otte mio. kr. mod 7,2 mio. kr. året før, fremgår det onsdag af foreningens 1996-regnskab.
- Årets resultat før skat er på 12,2 mio. kr., hvilket er en stigning på 13 pct. i forhold til 1995. Resultatet medfører en vækst i egenkapitalen på 11,3 pct., hvilket anses for at være meget tilfredsstillende. Forventningerne ved årets begyndelse var en tilvækst på omkring 10 pct., og disse er således indfriet, skriver ledelsen.
Sparekassen Faaborg, Svendborg Sparekasse og Middelfart Sparekasse, har indgået en aktionæraftale vedrørende selskabet, og ejer tilsammen 32,57 pct. af aktiekapitalen.
(c) Reuters Limited 1997.
