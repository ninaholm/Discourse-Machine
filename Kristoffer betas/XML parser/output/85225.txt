Carlsberg i centrum på faldende dansk aktiemarked.

KØBENHAVN, 27 juni (Reuter) - Carlsberg stjal det meste af billedet på det danske aktiemarked fredag, da det blev klart, at bryggerigruppens datterselskab i England, Carlsberg-Tetley ikke får lov til at fusionere med Bass. Det sendte Carlsberg-aktien ned med ca. 20 kr., men senere rettede den sig, og slutter dagen med et minus på ni kr. i kurs 356.
- Det er klart skuffende, at fusionen ikke bliver til noget, men mon ikke aktien har stabiliseret sig ved det nuværende niveau, siger en aktiehandler, der forudser et fortsat sivende marked på mandag.
(c) Reuters Limited 1997.
