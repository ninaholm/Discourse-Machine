Ny USA-vækst kan give re-rating af Novo - Lehman B.

KØBENHAVN, 18 august (Reuter) - Den amerikanske investeringsbank Lehman Brothers forventer, at Novo Nordisks aktie vil blive revurderet, hvis der igen kommer vækst i salget af insulin i USA, eller det lykkes for danskerne at generobre markedsandele. Det fremgår af et notat i anledning af Novo Nordisks halvårsregnskab, fremlagt i sidste uge.
Banken fastholder sin neutrale anbefaling af aktien.
Lehman Brothers vurderer, at investorerne især er bekymret over konkurrencen fra det orale antidiabetika Rezulin, som fremstilles af amerikanske Warner Lambert.
- Novo Nordisk handles til en rabat i forhold til sektoren, og det er berettiget som følge af frygten for, hvilken effekt Rezulin og andre orale antidiabetika vil have på salget af insulin. Hvis denne frygt ikke får væsentlig indflydelse på kort sigt, vil vi hæve vores &quot;price target&quot; fra niveauet omkring 680 til 750-800. Risikoen fra denne udvikling (Rezulin, red.) retfærddiggør endnu ikke en re-rating af aktien i opadgående retning, skriver Lehman Brothers.
Novo Nordisks aktie lukkede mandag i kurs 697. De første seks måneder af 1996 havde den danske medicinalkoncern et overskud før skat på 1.345 mio. kr., svarende til en årsstigning på ni pct.
- Søren Linding Jakobsen (+45) 33 96 96 53.
(c) Reuters Limited 1997.
