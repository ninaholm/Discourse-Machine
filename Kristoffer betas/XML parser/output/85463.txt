Berendsen Data i distributionsaftale med Sony - SB.

KØBENHAVN, 7 juli (Reuter) - Berendsen Data og Sony har indgået en aftale om distribution og markedsføring af Sony&apos;s højteknologiske produkter til lagring af data. Det fremgår af en pressemeddelelse fra Berendsen Data, dateret den 3. juli.
Aftalen indebærer, at Berendsen Data skal stå for distribution og markedsføring af Sony&apos;s produkter af den type i Norden. Aftalen trådte i kraft pr. 1. juni 1997.
- Sony er et af verdens stærkeste varemærker, men Sony er mest kendt for at være markedsledende på tv og hi-fi. Sony&apos;s produkter til lagring af data er lige så stærke, og det skal vi fortælle markedet sammen med vores forhandlere, skriver divisionsdirektør i Berendsen Data, Thomas Gillespie.
Berendsen Data er en division under et af Sophus Berendsen-koncernens selskaber, Berendsen Components.
- Eva Elgaard Pedersen (+45) 33 96 96 57.
(c) Reuters Limited 1997.
