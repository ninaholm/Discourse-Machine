Nykredit udpeger direktør til privatkundeafdeling.

KØBENHAVN, 4 august (Reuter) - For at styrke udviklings-og afsætningskraften på privatkundeområdet har Nykredit etableret en ny Privatkundeafdeling, og har i den forbindelse ansat Lars Mathiesen, som privatkundedirektør, oplyser Nykredit i en pressemeddelelse mandag.
- Den nye Privatkundeafdeling vil - udover udvikling og markedsføring af realkreditprodukter til private - blandt andet få ansvaret for nye salgs-og afsætningsinitiativer samt den samlede formidlerkoordination på privatkundeområdet, inklusive pengeinstitut-og ejendomsmægkerkontakt, skriver Nykredit.
Lars Mathiesen kommer fra en stilling som adm. direktør i ejendomsmæglerkæden NY*BO*E, som er ejet af Nykredit.
I Berlingske Tidende søndag fremgik det, at Nykredit vil ind på det danske bankmarked i de kommende måneder og tilbyde bankprodukter til sine realkreditkunder.
- Jørn Nurkka (+45) 33 96 96 55.
(c) Reuters Limited 1997.
