Salg i lange skatkammerbeviser på 3 mia - Unibank.

KØBENHAVN, 24 april (Reuter) - Når Nationalbanken tirsdag afholder auktion over skatkammerbeviserne venter Unibank Markets, at der bliver solgt for tre mia. kr. i det lange bevis og noget mindre i det kortere, skriver Unibank Markets.
- Vi venter et salg omkring tre mia. kr. i det lange bevis og noget mindre i det kortere, skriver Unibank Markets i sine forventninger til pengemarkedet.
Det er i skatkammerbeviserne SKBV 97-4 og SKBV 98-1 med en restløbetid på henholdsvis fem og ni måneder, at Nationalbanken holder auktion.
- Vi venter skæringsrenter for SKBV 97-4 mellem 3,62 og 3,64 pct., mens SKBV 98-1 ventes solgt 9-12 basispoint højere, skriver Unibank Markets.
- Carl Johan Corneliussen (+45) 33 96 96 57.
(c) Reuters Limited 1997.
