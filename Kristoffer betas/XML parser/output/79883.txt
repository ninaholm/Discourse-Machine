DANSK-TYSK RENTESPÆND UDVIDES TIL 85 BP I 97 - BG.

KØBENHAVN, 6 februar (Reuter) - Det 10-årige rentespænd mellem Danmark og Tyskland ventes udvidet til 0,85 pct.point i løbet af 1997, forudser økonomer fra BG Bank i bankens seneste prognose for dansk økonomi.
- Det skyldes delvis Danmarks placering langt fremme i konjunkturforløbet og de fortsat stærke vækstudsigter for dansk økonomi, som ventes at betyde, at den danske inflation i en periode vil være blandt de højeste i EU, hedder det i prognosen.
Samtidig konstateres det, at den fortsatte forringelse af betalingsbalancens løbende poster stort set har standset nedbringelsen af den danske udlandsgæld.
- Netop Danmarks fortsat store udlandsgæld er baggrunden for, at det danske obligationsmarked fortsat skønnes at være specielt sårbar i perioder med stigende obligationsrenter internationalt, hedder i analysen.
Det konstateres, at en indsnævring af det 10-årige rentespænd i stigende grad skal ske med baggrund i udenlandske investorers efterspørgsel og i den indenlandske efterspørgsel. (/olm).
(c) Reuters Limited 1997.
