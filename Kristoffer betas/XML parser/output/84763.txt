BG Bank mister indtægt pga Nykredit-brud.

KØBENHAVN, 13 juni (Reuter) - BG Bank kan på lidt længere sigt tabe penge på, at det strategiske samarbejde med Nykredit er ophævet, oplyser bankens adm. direktør Henrik Thufason.
- Om det bliver til et tab, kommer an på vores dygtighed. Hvis vi ikke finder på noget andet, så bliver det til et tab på to-tre års sigt, siger Henrik Thufason til Reuters Finans.
Han mener ikke, at banken taber penge på bruddet her og nu.
BG Bank, Nykredit og Topdanmark oplyste fredag i en fælles pressemeddelelse, at det strategiske samarbejde mellem de tre parter er ophævet.
(c) Reuters Limited 1997.
