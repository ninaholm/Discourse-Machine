NOMURA ANBEFALER KØB AF LINDAB OP TIL 120 SEK.

KØBENHAVN, 26 februar (Reuter) - Det svenske industriselskab, Lindab, der også er noteret på Københavns Fondsbørs, får nu en købsanbefaling af det japanske finanshus Nomura, fremgår det af en ny analyse af selskabet.
- Gode vækstudsigter kombineret med ledelsens evne til at fremvise vækst i regnskaberne ligger grobunden for yderligere profitable år fremover. Vi har en target pris på 120 SEK og starter vores dækning af selskabet med en købsanbefaling, skriver analytiker Göran Ivemark fra Nomura i analysen.
Nomura forventer, at Lindab i 1997 vil få en omsætning på 2.925 mio. SEK, hvilket er 12 pct. højere end i 1996. Resultatet før skat ventes at stige til 265 mio. kr. mod 200 mio. kr. i 1996.
Indtjeningen per aktie (EPS) ventes at blive på 7,96 i 1997 stigende til 9,96 i 1998. I 1996 blev EPS på 6,00.
Lindab selv venter i 1997 &quot;en moderat forbedring af såvel salg som resultat&quot;. 1997 er begyndt med en bedre aktivitet end i 1996, skrev selskabet i regnskabet for 1996 den 21. februar.
Analysen fra Nomura er dateret den 21. februar og med en aktiekurs på Lindab på 90 SEK.
Lindab producerer og distribuerer blandt andet produkter i tyndpladestål indenfor ventilation og miljøbranchen. Bland de største aktionærer i Lindab findes Kommunernes Pensionsforsikring, LD, PKA og ATP.
- Jørn Nurkka (+45) 33 96 96 55.
(c) Reuters Limited 1997.
