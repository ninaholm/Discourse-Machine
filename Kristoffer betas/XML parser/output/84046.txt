Codan Bank ser maj-engrospriser op 1,4 pct år/år.

KØBENHAVN, 26 maj (Reuter) - Prisen på svinekød vil stige yderligere i maj, vurderer Codan Bank i en kommentar til aprils engros-og råvarepriser fra Danmarks Statistik.
Tallene viste en stigning i engrosprisindekset på 0,9 pct. m/m og et fald i råvarepriserne på 0,4 pct. m/m. Det svarer til år-til-år stigninger på hhv. 1,6 pct. og 3,9 pct.
- I maj ventes prisen på svinekød at stige yderligere. Bl.a. derfor venter Codan Bank, at engrospriserne stiger med 0,4 pct. Det giver en år-til-år stigning på 1,4 pct., skriver Codan Bank i sit Spotline Danmark.
Banken gør opmærksom på, at svinekødspriserne iøvrigt også forventes at slå igennem på forbrugerpriserne for maj.
- Morten Bonde Pedersen (+45) 33 96 96 51.
(c) Reuters Limited 1997.
