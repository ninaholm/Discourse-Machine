OBLIGATIONER STIGER I LANGSOMMERE TEMPO END UDLAND.

KØBENHAVN, 24 september (Reuter) - Det danske obligationsmarked har fulgt med de udenlandske markeder op, men ikke i helt samme tempo.
- Der var lagt op til stigninger efter USA og Tyskland gik op, men det holdt hårdt, siger en obligationshandler.
Statens 8 pct. 2006 er steget godt halvanden promille i løbet af dagen til 105,99/7,10 pct. med godt 1,4 mia. kr. i omsætning mellem børsmæglere.
FOMC-mødet slutter i aften dansk tid, og dealeren ser potentiale for et fald på op til et halvt point eller stigninger på op til et kvart point alt efter udfaldet.
[MORE].
