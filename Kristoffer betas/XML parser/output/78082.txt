RAPPORT VISER AT EU-VÆRFTER HALTER BAGUD - ØU.

KØBENHAVN, 9 december (Reuter) - En rapport, som EU-Kommissionen har bestilt, viser, at skibe fra de europæiske værfter nu i gennemsnit er 19 pct. dyrere end de billigste priser på verdensmarkedet. Dermed er den gennemsnitlige prisforskel angiveligt vokset med over 40 pct. på bare to år siden, skriver Økonomisk Ugebrev.
Rapporten er fra konsulentfirmaet Maritime Economic Research Centre (MERC).
Ifølge ugebrevet har rapportens konklusioner sendt chokbølger gennem den europæiske værftsindustri.
- Samtidig forsøger franske, britiske og tyske værfter at bruge prisundersøgelsen som et nyt, hårdtslående argument for, at statsstøtten til EU&apos;s skibsbyggere skal sættes i vejret allerede fra næste år, skriver ugebrevet.
Rapporten viser ifølge ugebrevet samtidig, at EU&apos;s støttesystem har spillet fallit. Systemet blev indført med det direkte mål at sikre europæiske værfters overlevelse i konkurrence med subsidierede værfter i primært Japan og Sydkorea. Rapporten er samtidig blevet en alvorlig trussel mod de danske bestræbelser på at nedbringe statsstøtten til værftsindustrien, vurderer ugebrevet. (/uha).
(c) Reuters Limited 1996.
