Tele DK og Venstre læser EU-direktiv modsat.

KØBENHAVN, 20 marts (Reuter) - Det direktiv om libealiserede tele-markeder, som er på vej fra EU-Kommissionen, læses vidt forskelligt af Venstre og Tele Danmark.
Venstre stod torsdag isoleret på Christiansborg med sit synpunkt om, at EU-direktivet strider mod regeringens forslag til en ny telelov.
De konservative, CD, de radikale, Socialdemokratiet og SF, som Venstre har indgået tele-forlig med, erklærede sig diametralt uenige med det liberale parti.
Og det gør Tele Danmark også.
- Der er krystalklare EU-regler på området. Og de stemmer med regeringens lovforslag, siger underdirektør i Tele Danmark, Tom Togsverd, til Reuters Finans.
Den udtalelse er Venstres tele-forhandler, Jens Løgstrup Madsen uenig i.
- Regeringens (lovforslag, red.) er klart i modstrid med det direktivforslag, som snart vedtages endeligt i EU, siger han.
(c) Reuters Limited 1997.
