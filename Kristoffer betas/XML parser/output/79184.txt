ISS STIGER PÅ POSITIVE ANALYSER - HANDLERE.

KØBENHAVN, 20 januar (Reuter) - ISS er mandag formiddag under pæn aktivitet blevet handlet op med seks pct. (10 kr.) til kurs 156 - blandt andet som følge af, at flere mæglerhuse har udarbejdet positive anbefalinger på rengøringskoncernen, vurderer flere handlere Reuters Finans har talt med.
- Stigningen skyldes en kombination af afklaringen på situationen i USA, positive avisartikler og ikke mindst flere positive anbefalinger på aktien i markedet, siger en handler.
Ifølge handlerne har flere mæglerhuse i weekenden udsendt positive analyser på ISS til deres kunder, som de så handler på i dag.
Men en handler undrer sig lidt over dagens stigninger i aktien, og mener ikke, at der er nogen hold i den stigning.
ISS meddelte fredag, at koncernen i forbindelse med salget af ISS Inc. til Aaxis modtager en enkelt kr. for ISS Inc., samt 313.598 aktier i Aaxis. Aktien sluttede fredag en enkelt kr. lavere i kurs 146. (/jnu).
(c) Reuters Limited 1997.
