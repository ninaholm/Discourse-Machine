Valuta - USD kæmper sig tilbage efter stærk NAPM.

KØBENHAVN, 3 januar (Reuter) - Gårsdagens overraskende
høje tal for NAPM-indekset sendte de amerikanske
obligationer og aktier til tælling, og det gik ud over den
amerikanske dollar torsdag eftermiddag.
Dollaren har siden kæmpet sig tilbage, og handles
fredag formiddag over lukkeniveauet fra New York torsdag i
1,5455 mod D-marken.
Dealere i Hong Kong siger, at bedre end ventede tyske
betalingsbalance og handelstal gav markedet en kortvarig
undskyldning for at sælge dollar mod D-mark, men at
trenden fortsat var stærk for dollaren.
Det amerikanske NAPM-indeks i december steg til 54,0
mod 52,7 i november.
Tysklands underskud på betalingsbalancen i oktober
faldt til 1,3 mia. D-mark fra 1,6 mia., mens
handelsoverskuddet steg 2,8 mia. D-mark til 11,1 mia.
D-mark.
Mod den japanske yen handles dollar stærkere i 115,70,
efter at have været nede i 115,40 yen i nattens handel.
- Dollar/yen faldt lidt tilbage på rygter om, at Bank
of Japan ville starte det nye år med at tale dollaren ned,
siger en dealer.
Den schweziske franc er fortsat svag over for D-marken
og handles fredag i 0,8712 mod niveauer omkring 0,8615 før
jul, men er dog styrket i forhold til torsdagens
lukkeniveau på 0,8729.
Den danske krone er styrket yderligere mod D-marken
til 3,8230.
DEM/DKK  USD/DKK FRF/DKK USD/JPY USD/DEM
Fredag    11.00  3,8230   5,9115  1,1330  115,65  1,5455
Torsdag   11.20  3,8249   5,9185  1,1344  116,08  1,5470
(/clm).
(c) Reuters Limited 1997.
