Indgreb med ringe vækstdæmpende effekt - DDB.

KØBENHAVN, 5 maj (Reuter) - Det økonomiske lynindgreb, som regeringen mandag blev enig med SF og Enhedslisten om, vil kun i ringe omfang lægge en dæmper på den økonomiske aktivitet. Det vurderer kontorchef i Den Danske Bank, Per Hviid, over for Reuters Finans.
- Hvis argumentet for indgrebet har været at undgå en overophedning af økonomien, er det en forkert og for lille dosering. Indgrebet har kun begrænset vækstdæmpende effekt, siger Per Hviid, der mener, at indgrebet bærer præg af, at SF og Enhedslisten har taget sig betalt for at medvirke.
Han understreger, at Den Danske Bank ikke ser risiko for en overophedning af økonomien. Derimod mener banken, at det nuværende aktivitetsniveau er &quot;fornuftigt og afbalanceret&quot;.
(c) Reuters Limited 1997.
