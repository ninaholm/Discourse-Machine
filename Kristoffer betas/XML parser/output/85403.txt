BG Bank får købsanbefaling af Merrill Lynch.

KØBENHAVN, 3 juli (Reuter) - Den amerikanske investeringsbank, Merrill Lynch, er nu begyndt at lave analyser af BG Bank, og den første gennemgang af Danmarks tredjestørste pengeinstitut er mundet ud i en købsanbefaling, fremgår det af et notat fra investeringsbanken.
Den positive anbefaling begrundes blandt andet med, at banken har forladt alliancen med Nykredit.
- Vi tror, at BG Bank nu er i en bedre position, da den har mere frihed og kontrol over realkredit-og forsikringsområdet, heddet det i notatet, der er dateret den 30. juni.
Analytikerne hos Merrill Lynch mener, at banken fortsat har mulighed for at bringe posten med tab og hensættelser længere ned, og at aktierne i øjeblikket handles med ca. 16 procents discount.
Købsanbefalingen fremsættes, selv om analytikerne forudser en fald i nettoresultat på ca. 10 pct. til 1.258 mio. kr. i år.
- Ole Mikkelsen (+45) 33 96 96 54.
(c) Reuters Limited 1997.
