AKTIER SLUTTER LAVERE, DYSTRE UDSIGTER FOR TORSDAG.

KØBENHAVN, 11 december (Reuter) - Det danske aktiemarked har på en dag, hvor de udenlandske aktiemarkeder rasler ned, klaret sig relativt godt. Men udsigterne for torsdagens handel er ikke positive, vurderer en aktiehandler.
- Dow Jones starter med at falde i stor stil, obligationerne er nede, og dollaren er svækket. Det ser ikke godt ud, siger han.
KFX-indekset slutter dagen med et fald på 0,93 point til 131,37, mens markederne i Tyskland og England er faldet hhv. 1,75 og 1,60 pct.
(c) Reuters Limited 1996.
