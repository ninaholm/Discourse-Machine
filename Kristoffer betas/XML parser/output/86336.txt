Fald i ledigheden bliver langsommere - Nykredit Bk.

KØBENHAVN, 7 august (Reuter) - Ledigheden falder langsommere end hidtil og det mønster vil sandsynligvis fortsætte de kommende måneder. Det er til gengæld med til at forhindre en overophedning af økonomien, vurderer Henrik Asmussen, der er økonom i Nykredit Bank.
Ledigheden faldt i juni til 8,0 pct. fra 8,1 pct. i maj, oplyste Danmarks Statistik torsdag.
- Vi ser en vis forbedring af beskæftigelsen, men det kommer nok til at gå langsommere. Vi skal først se en fremgang i produktionen i industrien, før beskæftigelsen kommer i fremgang, siger Henrik Asmussen.
(c) Reuters Limited 1997.
