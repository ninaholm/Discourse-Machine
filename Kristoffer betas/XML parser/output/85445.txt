Schouw fastholder forventninger trods Micon-fusion.

KØBENHAVN, 4 juli (Reuter) - Schouw &amp; Co fastholder sine forventninger til resultatet i 1997, selv om Micon, som Schouw &amp; Co er hovedaktionær i, nu går ind i en fusion med Nordtank Energy Group, oplyser koncernen fredag.
- Vedtagelsen af fusionen giver ikke anledning til at ændre Schouw &amp; Co&apos;s resultatforventninger for 1997, skriver selskabet i en meddelelse til Fondsbørsen.
Selskabet oplyste senest om sin forventninger i forbindelse med offentliggørelsen af årsregnskabet i marts.
Her hed det, at der kunne ventes et noget bedre resultat i 1997 end i 1996, hvor det blev til et resultat før skat på 131,4 mio. kr.
Navnet på det fusionerede selskab bliver NEG Micon, og Schouw &amp; Co kommer til at eje 46,2 pct. af aktiekapitalen.
Selskabet anmoder samtidig Københavns Fondsbørs om at tilbageføre selskabets aktier fra observationslisten.
- Ole Mikkelsen (+45) 33 96 96 54.
(c) Reuters Limited 1997.
