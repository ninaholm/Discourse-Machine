PRODUKTIVITET KAN GRATIS ØGES MED 5-20 PCT - SAS.

OSLO, 27 januar (Reuter) - Der ligger store potentielle produktivitetsløft og venter i SAS. De kan kan realiseres indenfor gældende aftaler med SAS-ansatte, og betegnes derfor som gratis. Det sagde koncerndirektør i SAS, Vagn Sørensen, ved et transportseminar ombord på en DFDS-færge, som Den Danske Finansanalytikerforening har arrangeret.
- Der er indenfor gældende aftaler mulighed for at forbedre produktiviteten med mellem 5 og 20 pct. alt efter område. Baggrunden er i mange tilfælde groft sagt sløseri, sagde Vagn Sørensen på seminaret.
Det var første punkt på en længere liste over de ting, som SAS kan gøre for at forbedre selskabets relativt tunge omkostningsstruktur, fremgik det.
Øvrige punkter omfattede en ændring af den tredelte landespecifikke opbygning af mange funktioner indenfor SAS, udbygge synergieri SAS&apos; mange alliancer, nedbringe distributionsomkostningerne, indføre et dobbelt lønsystem, hvor nye ansatte får anderledes vilkår, samt udbygge samarbejdet med regionale franchise-partnere.
(c) Reuters Limited 1997.
