DI ENIG MED DØR I FRYGT FOR BETALINGSBALANCE.

KØBENHAVN, 27 november (Reuter) - Dansk Industri erklærer sig enig med Det Økonomiske Råd (DØR) i deres bekymring for udviklingen på betalingsbalancen. DØR forventer, at overskuddet nærmest er væk i 1998.
- De seneste års voldsomme tab af konkurrenceevne og de allerede vedtagne politisk bestemte forringelser de kommende år truer det danske overskud på betalingsbalancen, sagde DI&apos;s formand, Svend-Aage Nielsen i sit indlæg på DØRs møde onsdag eftermiddag.
Han henviste til, at tabet af konkurrenceevne har kunnet mærkes for fuld styrke i industrien.
Det Økonomiske Råd forudser at overskuddet på betalingsbalancen vil være nede på 0,1 mia. kr. i 1998. DI forventede i deres efterårsprognose et overskud på betalingsbalance på ca. 14 mia. kr.
Svend-Aage Nielsen ser ligeledes en risiko for, at lønkonkurrenceevnen svækkes i de kommende år, fordi der er udsigt til at lønstignstakten i udlandet vil falde fortsat. (/uha).
(c) Reuters Limited 1996.
