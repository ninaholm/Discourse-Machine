Valuta - USD understøttes ved 112 yen og 1,54 DEM.

KØBENHAVN, 16 oktober (Reuter) - Den amerikanske
dollar er lidt svagere end de høje niveauer den nåede i
nattens asiatiske handel.
Onsdag formiddag ligger US-dollar dog stadig lige over
112 yen og 1,54 D-mark, og ifølge valutaanalytikere er der
pænt bud efter dollaren omkring disse priser. Fra den
tekniske del af markedet er tonen også positiv.
- Teknisk analyse tyder på stigningspotentiale i den
amerikanske dollar, og det næste oplagte mål for valutaen
er 1,5488 D-mark, som er dette års stærkeste niveau i
forhold til den tyske mark, siger dealere.
Mod yen nåede USD tirsdag 33 måneders højeste i
112,35, og i det tidlige europæiske marked satte dollaren
4,5 måneders rekord ved 1,5436. På det helt korte sigt er
der ikke udsigter til de store bevægelser, lyder en
kommentar fra markedet.
- Dollaren ser ud til at være pænt understøttet på
disse niveauer, og vi skal nok frem til offentliggørelsen
af CPI fra USA, før valutaen får det næste vink, mener
Jeremy Hawkins, cheføkonom ved Bank of America.
Consumer prices kommer ud i markedet kl. 14.30, og
forventes at stige med 0,3 pct. fra august til september,
hvilket svarer til en forventet årsstigning på 3,1 pct.
Kronen holder sig lige over niveauet 3,83 mod
D-marken. Siden tirsdag eftermiddag er den tyske valuta
generelt styrket lidt i Europa.
DEM/DKK  USD/DKK FRF/DKK USD/JPY USD/DEM
Onsdag    11.13  3,8315   5,9025  1,1320  112,10  1,5410
Tirsdag   14.56  3,8325   5,8970  1,1325  112,20  1,5395
(/klp).
(c) Reuters Limited 1996.
