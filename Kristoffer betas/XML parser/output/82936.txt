Ingen frygt for stigende inflation - Jyske Bank.

KØBENHAVN, 23 april (Reuter) - De lavere end forventede forbrugerpriser for marts kan tilskrives en forskydning af det danske udsalg, vurderer økonom Søren Rump fra Jyske Bank, som ikke ser nogen frygt for stigende inflation, nærmere tværtimod.
- Det der nok har snydt de fleste er en udskydelse af udsalget i forhold til året før. Det kan forklare en stor del af faldet i årsstigningstakten i marts. Der er desuden tale om en generel afdæmpet prisudvikling for de øvrige underkomponenter, hvilket tegner godt for inflationsudviklingen, siger Søren Rump.
(c) Reuters Limited 1997.
