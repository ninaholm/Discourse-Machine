UDSIGT TIL EN PÆN DAG PÅ AKTIEMARKEDET.

KØBENHAVN, 6 november (Reuter) - Der er udsigt til en pæn dag med stigninger på det danske aktiemarked efter gårsdagens amerikanske præsidentvalg, vurderer en handler.
- Valget gik som ventet, dollaren er styrket, renterne ligger godt - så alt i alt tegner det til en god dag. Vi slutter nok dagen mellem et halvt og et helt point højere, siger handleren.
KFX-indekset sluttede tirsdag 1,08 point højere i 126,34 mens november fut&apos;en steg 1,05 point til 126,30.
Handleren vurderer, at dagens interesse vil være koncentreret omkring KFX-aktierne og Crisplant.
Crisplant kom igår ud på rutschetur efter offentliggørelsen af selskabets 1995/96, som viste et underskud på 113 mio. kr. Aktien faldt i går 73 kr. eller knap 18 pct. til kurs 335.
- Aktien falder nok yderligere lidt tilbage i dag, men ikke nær så meget som i går, vurderer handleren.
Tele Danmark sluttede tirsdagen med et plus på tre kr. i kurs 292. Opturen fortsatte i USA, hvor aktien omregnet sluttede i kurs 297. Medicinalkoncernen Novo Nordisk lukkede 10 kr. højere i 970. På det amerikanske aktiemarked sluttede aktien omregnet i 984.
I USA lukkede Dow Jones Indekset 0,65 pct. højere i 6.081.18.
Børsdebutanten Jamo er fortsat pænt efterspurgt. Aktien sluttede sin anden noteringsdag en enkelt kr. højere i kurs 419.
Aktionærerne i de to storbanker kunne i går glæde sig over en kursstigning på syv kr. Den Danske Bank sluttede dagen i kurs 426 mens Unidanamrk lukkede i 272.
SAS Danmark steg over dagen to kr. til kurs 70 under en omsætning på knap 184.000 stk. Københavns Lufthavne steg ligeledes to kr. til kurs 602.
Bang &amp; Olufsen blev tirsdag handlet seks kr. op til kurs 220 og er således inden for den seneste måneds tid steget ca. otte pct.
(/jnu).
(c) Reuters Limited 1996.
