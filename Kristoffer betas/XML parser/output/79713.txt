STØRST AFKAST I AKTIEAFDELINGER HOS ANDELSINVEST.

KØBENHAVN, 3 februar (Reuter) - Det var aktieafdelingerne, der gav det største afkast i Investeringsforeningen Andelsinvest, fremgår det af årsregnskabet, der blev offentliggjort mandag.
Det samlede overskud i 1996 for alle foreningens afdelinger blev på 100,1 mio. kr. mod et overskud året før på 49,2 mio. kr.
To er foreningens afdelinger er noteret på Københavns Fondsbørs. Det er Afdeling 8, der investerer i aktier med højt udbytte, og Afdeling 9, der investerer i danske provinsbanker.
Det samlede afkast i Afdeling 8 målt i forhold til udviklingen i den indre værdi inklusiv udbytte blev på 32,26 pct. i 1996, mens afkastet i Afdeling 9 blev på 18,86 pct.
Formuen i Afdeling 8 steg 19,3 pct. til godt 40 mio. kr., mens formuen i Afdeling 9 steg hele 122 pct. til 121,7 mio. kr.
Resultatet før omkostninger blev på 13,3 mio. kr. mod 2,9 mio. kr. året før i Afdeling 8, mens Afdeling 9 kom ud af 1996 med et resultat på 15,8 mio. kr. mod 7,1 mio. kr. i 1995, fremgår det.
Investeringsforeningen forudser en stabil kursudvikling med langt større fokus på udbyttebetalingerne i de enkelte selskaber i Afdeling 8 i 1997, mens der også er forventninger om en stabil kursudvikling med fokus på nøgletal i Afdeling 9 (/olm).
(c) Reuters Limited 1997.
