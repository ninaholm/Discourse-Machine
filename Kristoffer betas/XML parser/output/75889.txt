ØKONOMER UENIGE OM ENGROSPRISERNE FOR JULI.

KØBENHAVN, 23 august (Reuter) - Der er stor uenighed
blandt de to økonomer, som Reuters Finans har talt med
forud for Danmarks Statistiks offentliggørelse af engros-
og råvarerpriser for juli tirsdag den 27 august.
BG Bank forventer, at engrospriserne vil falde 0,5
pct. på månedsbasis, og stige 0,5 pct. på årsbasis. For
råvarerne ventes en månedlig ændring på minus 1,4 pct.
mens den årlige ændring vil være et minus på 0,1 pct.
- En stærk krone holder importpriserne nede, og en
tendens gennem hele foråret med stigende råvarerpriser er
nu vendt, siger Lene Jørgensen fra BG Bank.
Codan&apos;s økonom ser derimod stigninger for begge tals
vedkommende. Engrospriserne skal stige med 0,3 pct. og 1,3
pct. for hhv. måned og år. Råvarepriserne skal op med 0,8
pct. på måneden og 2,1 pct. for året, før økonom Morten
Pflug Hansen&apos;s forudsigelser holde stik.
- Små prisstigninger på energi, fødevarer og råvarer
hiver op i engrospriserne, mens der er prisfald på
råstoffer til landbruget, siger han. (/clm).
(c) Reuters Limited 1996.
