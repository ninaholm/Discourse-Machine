Türk Tuborgs omsætning steg 67 pct i 1 hlv 1997.

ISTANBUL, 8 august (Reuter) - Det tyrkiske bryggeri Türk Tuborg, hvor Carlsberg ejer 13 pct., øgede sin omsætning med 67 pct. til 2.685 mia. lira (ca. 121 mio. kr.) i de første seks måneder af regnskabsåret 1997, fremgår det fredag af selskabets halvårsregnskab.
Men den primære drift har ikke kunnet følge omsætningsfremgangen, og udviser et minus på 136,6 mia. lira (ca. 6,2 mio. kr.) mod et overskud året på 122,5 mia. lira.
Takket være en ekstraordinær indtægt på 1.285 mia. lira lykkedes det bryggeriet at komme ud af halvåret med et nettoresultat, som ligger 113 pct. højere end i samme periode året før. Nettoresultatet blev på 56,6 mia. lira mod 26,6 mia. lira året før.
Bryggeriet har ikke oplyst nærmere detajler omkring de første seks måneder af 1997.
Türk Tuborg brygger og markedsfører Tuborg, samt de lokale mærker Venüs og Albatos. Bryggeriet har brygget Tuborg-øl siden 1969.
Den tyrkiske fødevaregruppe Yasar Holding ejer 52,57 pct. af aktiekapitalen i bryggeriet.
(1 lira = 0,000045 kr.)
- Jørn Nurkka (+45) 33 96 96 55.
(c) Reuters Limited 1997.
