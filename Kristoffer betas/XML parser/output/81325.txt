Storaktionær vil sælge Foras-aktier.

KØBENHAVN, 11 marts (Reuter) - Dansk Investeringsfond, der sidder på 71 pct. af stemmerne og 25 pct. af aktiekapitalen i det børsnoterede Foras Holding vil nu sælge sin bestemmende aktiepost i Foras, fremgår det af en pressemeddelelse tirsdag.
Foras har derfor, efter henvendelse fra Dansk Investeringsfond, udarbejdet et større notat om selskabet, som skal skærpe købernes interesse for Foras.
- Aktieposten udbydes til salg til højestbydende, idet Fonden dog forebeholder sig at tilbagekalde udbuddet og således forkaste de modtagne bud, såfremt det højeste bud ikke vurderes som tilfredsstillende, skriver Dansk Investeringsfond i notatet.
Interesserede købere skal inden den 11. april indgive deres tilbud til A/S Bjørnskov &amp; Co.
- Jørn Nurkka (+45) 33 96 96 55.
(c) Reuters Limited 1997.
