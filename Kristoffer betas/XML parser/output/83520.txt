Danisco overvejer Indonesien og Indien - ØU.

KØBENHAVN, 12 maj (Reuter) - Med en befolkning på omkring en milliard, er Indonesien og Indien oplagte mål for Danisco Ingredients, skriver Økonomisk Ugebrev (ØU) mandag.
- Indonesien og Indien er to oplagte mål for Danisco Ingredients. Vi undersøger mulighederne i øjeblikket - i dag er vi kun repræsenteret med agenter - men med den hurtige udvikling, landene er i gang med, kan det gå hurtigt med en egentlig etablering i landene, siger koncerndirektør Steen Weirsøe, Danisco.
Danisco Ingredients bygger i øjeblikket en ingrediens-fabrik i Kina. Den ventes at stå klar i november 1998.
- Vi venter os ikke minst meget af salget af ingredienser til is i Kina, siger Steen Weirsøe til ØU.
- Redaktionen (+45) 33 96 96 56.
(c) Reuters Limited 1997.
