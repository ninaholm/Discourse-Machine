D/S Norden fastholder forventning til driftsres.

KØBENHAVN, 29 april (Reuter) - D/S Norden fastholder forventningen om en fortsat fremgang i den ordinære drift i 1997. Det fremgik tirsdag af formand Mogens Hugo Jørgensens beretning på den ordinære generalforsamling i rederiet.
- Koncernen venter en fortsat fremgang i den ordinære drift i indeværende år excl. skibssalg, sagde formanden.
Dertil kommer en salgsavance fra salget af produkttankskibet &quot;Nordtramp&quot;, der vil påvirke rederiets resultat for 1997 &quot;mærkbart i positiv retning&quot;, som det blev meddelt tidligere tirsdag.
(c) Reuters Limited 1997.
