FUTOP-OMSÆTNING FALDT 27 PCT I JAN - GARANTIFOND.

KØBENHAVN, 10 februar (Reuter) - Den daglige omsætning af optioner og futures på Garantifonden for Danske Optioner og Futures faldt med 27 pct. i januar til gennemsnitligt 2.950 kontrakter om dagen, oplyser Garantifonden mandag.
Den totale omsætning i januar blev 64.890 kontrakter.
Interessen for de rentebaserede kontrakter faldt med 55 pct. til 1.111 kontrakter om dagen svarende til 24.446 i januar.
Handlen med statsobligations-kontrakter faldt 51 pct. til 1.030 kontrakter dagligt. Antallet af aktiebaserede kontrakter steg derimod med 17 pct. til 1.838 kontrakter per dag. Dermed blev der ifølge Garantifondens beregninger handlet 40.444 aktiebaserede kontrakter i januar.
- Eva Elgaard Pedersen (+45) 33 96 96 57.
(c) Reuters Limited 1997.
