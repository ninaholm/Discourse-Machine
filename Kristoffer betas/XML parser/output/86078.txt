Aktiemarked vil fortsætte korrektion tirsdag.

KØBENHAVN, 29 juli (Reuter) - Efter en kortvarig optur på det danske aktiemarked, hvor KFX-indekset mandag steg 1,31 point til 190,60, lyder udsigten for tirsdag atter på en mindre korrektion i nedadgående retningning.
- Der var en stor indeksordrer i markedet i går, som trak op i KFX-indekset. Det virkede som om, at han fik alt det han kom efter, og hvis det passer, vil vi opleve en sivende tendens uden den helt store aktivitet i dag. Samtidig vil markedet være afventende indtil offentliggørelsen af det amerikanske Employment Cost Indeks i eftermiddag, vurderer en handler.
(c) Reuters Limited 1997.
