Valuta - Tysk-fransk valutadiskussion støtter USD.

KØBENHAVN, 29 november (Reuter) - Den amerikanske
dollar er faldet tilbage over for den japanske yen, men
holder stand mod størstedelen af de europæiske valutaer i
eftermiddagshandelen på ugens sidste dag.
Markedet peger på uroen omkring den fransk-tyske
valutapolitik som medvirkende til at holde dollaren oppe.
Bank of France rådsmedlem Jean-Pierre Gerard er den
sidste i en række af franske embedsmænd, der udtaler
støtte for en stærkere dollar.
Dollar er faldet marginalt til 113,55, men holder sig
omkring 1,5350 D-mark.
- På en måde holder Frankrig en ladt pistol mod
Tysklands hoved, og siger, at enten revaluerer vi
D-marken, eller også devaluerer vi hele Europa mod USA og
resten af verdenen, siger Paul Meggyesi fra Deutsche
Morgan Grenfell.
Gerard sagde i et interview med Le Monde, at en
stærkere dollar kunne opnåes ved at sænke de korte renter
i Frankrig og Tyskland, og ellers ved at ændre den
fransk-tyske valutaparitet.
Julian Jessop fra Nikko Europe mener, at Frankrig vil
fastholde sin &quot;stærke Franc&quot; politik.
- Men det er i alles interesse i Europa at tale
dollaren højere, og det kan Tyskland og Frankrig blive
enige om, siger Jessop.
Han mener, at Tyskland er tilfredse så længe dollaren
holder sig over 1,50 D-mark, og forudser et niveau omkring
1,50-60 USD/DEM i den nærmeste fremtid.
Mod D-mark handles franc&apos;en til 3,3980 mod 3,3960
tidligere på dagen. D-marken er svækket en anelse mod den
italienske lire til 985,60, og D-marken har ikke været
svagere i forhold til Ecu&apos;en de sidste 29 måneder.
DEM/DKK  USD/DKK FRF/DKK USD/JPY USD/DEM
Fredag    14.51  3,8325   5,8810  1,1280  113,55  1,5350
Fredag    10.59  3,8330   5,8825  1,1285  113,70  1,5355
(/clm).
(c) Reuters Limited 1996.
