Alm brand A/S opjusterer forventninger til 1996.

KØBENHAVN, 6 marts (Reuter) - Forsikringsselskabet Alm. Brand A/S opjusterer nu forventningerne til 1996-resultatet - blandt andet på grund af kursgevinster, fremgår det af meddelelse til Fondsbørsen.
- I forbindelse med børsemission ultimo 1996 blev der lavet et børsprospekt indeholdende resultatskøn for regnskabsåret 1996 for Alm. Brand A/S. Bestyrelsen kan konstatere, at regnskabet bliver væsentligt bedre end oprindeligt heri skønnet, skriver ledelsen.
Der ventes nu et ordinært resultat på 623 mio. kr.
- Af dette resultat anvendes 178 mio. kr. til udjævningshensættelser, 75 mio. kr. til ekstraordinære poster, mens skatten forventes at udgøre 85 mio. kr. Dette giver et nettoresultat på 285 mio. kr., hedder det i meddelelsen.
(c) Reuters Limited 1997.
