Puljeafkast hos Tryg-B fra 2,8 til 29,3 pct i hlv.

KØBENHAVN, 8 juli (Reuter) - Pensionskunderne hos Tryg-Baltica har fået et afkast på mellem 2,8 og 29,3 pct. i første halvår 1997, oplyser forsikringsselskabet tirsdag.
Puljen med udenlandske aktier klarede sig bedst med et afkast på 29,3 pct., mens danske aktier gav 20,2 pct. Det kan sammenlignes med, at totalindekset på Københavns Fondsbørs er steget godt 25 pct. i årets første seks måneder.
En blandet pulje, der består af både aktier og obligationer har givet et afkast på 11,6 pct., mens puljen med danske obligationer har givet 7,3 pct. Indekseobligationer gav 5,1 pct., ejendomspuljen gav 4,1 pct. og puljen med korte danske obligationer gav 2,8 pct. i afkast.
- Ole Mikkelsen (+45) 33 96 96 54.
(c) Reuters Limited 1997.
