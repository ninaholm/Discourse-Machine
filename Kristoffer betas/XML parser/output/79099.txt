Valuta - USD fastholder gevinst fra Buba-kommentar.

KØBENHAVN, 16 januar (Reuter) - US-dollar steg i kurs
tidligere torsdag efter en udtalelse fra
Bundesbank-medlemmet Hans-Juergen Krupp, oplyser
valutahandlere.
Gevinsten mod både D-mark og yen har holdt frem til
torsdag eftermiddag.
D-marken faldt og dollaren steg til over 1,59 mod den
tyske valuta, da Krupp udtalte, at den monetære politik
ikke kan ignorere den seneste svækkelse af den tyske
økonomi.
- Krupp er ikke en af de mest betydningsfulde
Bundesbank-medlemmer. Hvis han var, ville markedet have
reageret endnu mere, vurderer valutahandler James Powers
fra Westdeutche Landesbank.
Dollaren har desuden fået hjælp af et nyhedsbrev fra
en Washington-baseret konsulentvirksomhed. Nyhedsbrevet
kunne fortælle, at den amerikanske regering og muligvis
også Finansminister Robert Rubin kan acceptere en
dollar/yen-kurs på 120, siger en dealer.
US-dollar handles lige over 117 yen sent torsdag
eftermiddag.
I Europa er der roligt, og Buba-udtalelsen fik ikke
den store betydning i de indbyrdes forhold mellem de
europæiske valutaer, oplyser en valutadealer.
DEM/DKK  USD/DKK FRF/DKK USD/JPY USD/DEM
Torsdag   15.36  3,8110   6,0760  1,1290  117,10  1,5955
Torsdag   11.09  3,8100   6,0490  1,1280  116,85  1,5880
(/klp).
(c) Reuters Limited 1997.
