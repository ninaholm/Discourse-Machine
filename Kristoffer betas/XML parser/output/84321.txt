Dilfs industribarometer steg til 65,9 i maj.

KØBENHAVN, 2 juni (Reuter) - Dansk Indkøbs-og Logistikforum, Dilf&apos;s industribarometer er for maj opgjort til 65,9 mod 63,3 i april, oplyser Dilf mandag.
Dermed ligger industribarometeret på sit hidtil højeste niveau siden juni 1994.
Dilf&apos;s industribarometer er baseret på et vejet gennemsnit af fem faktorer, og en værdi over 50 indikerer en generel stigning i produktionsvirksomhedernes aktivitetsniveau.
Fire ud af de fem indeks, der danner baggrund for Industribarometeret viste en stigning i maj. Det var indeksene for produktion, ordrebeholdning, indkøbt mængde og lager af indkøbte varer.
De to førstnævnte - produktionsindekset og indekset for ordrebeholdningen - nåede i maj de højeste værdier siden indeksets start i december 1993 med henholdsvis 74,0 pct. og 74,3 pct. Men en stor del af stigningen er sæsonbetonet, pointerer Dilf. Lagerindekset steg marginalt med 0,3 pct.point.
Som eneste indeks viste beskæftigelsesindekset med et fald på 2,7 pct.point. tilbagegang.
- Eva Elgaard Pedersen (+45) 33 96 96 57.
(c) Reuters Limited 1997.
