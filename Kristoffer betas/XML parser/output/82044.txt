Presserunde - Erhverv tirsdag 25 marts.

Reuters står ikke inde for avisartiklernes nøjagtighed 1) Der er stadig optimisme i forhandlingerne med den malaysiske finansmand Amin Shah om overtagelsen af 48 pct. af aktiekapitalen i Danyard. En delegation fra J. Lauritzen Holding er i disse dage i Malaysia for at forhandle de sidste aftaler på plads. Resultatet ventes at foreligge inden påske. Betalingen for aktieposten ventes dog først at falde om et stykke tid, fordi udførslen af valuta skal godkendes af de malaysiske myndigheder. (Jyllands-Posten Erhverv &amp; ¥konomi side 2, Politiken side 11, Berlingske Erhverv side 3)
2) Sabroe Refrigeration A/S har købt en af sine store konkurrenter på verdensmarkedet, den svenske kølefabrik ABB Stal Refrigeration, for 600 mio. kr. Med købet er Sabroe tæt på at nå sit mål som verdens førende inden for industriel køleteknik. De to virksomheder dækker til sammen en tredjedel af verdensmarkedet og omsætter årligt for godt fire mia. kr. Sabroe kom med den overraskende meddelelse mandag eftermiddag. Hidtil har den danske kølefabrik været bedst kendt for frasalg af virksomheder. (Jyllands-Posten Erhverv &amp; Økonomi side 1, Børsen side 4, Berlingske Erhverv side 4)
3) En ny forening i medicinalbranchen kan meget nemt blive konsekvensen af mandagens skilsmisse i Foreningen af danske Medicinfabrikker, MEFA. To af MEFAs mest markante medlemmer, Novo Nordisk A/S og H. Lundbeck, har besluttet at udtræde af foreningen i protest mod MEFAs &quot;nej&quot; til en frivillig aftale om medicinpriserne. (Jyllands-Posten Erhverv &amp; Økonomi side 2, Børsen side 2, Politiken side 13, Berlingske Erhverv side 1)
4) Danske selskaber vil formodentlig få gavn af hovedstadens nye S-tog. Af en samlet ordre på otte milliarder til togene, ventes op mod to milliarder at havne hos danske virksomheder. Det var ellers et tysk konsortium bestående af Siemens og Linke-Hoffmann-Bush, der vandt kontrakten på de 112 nye togsæt, som trafikminister Bjørn Westh søgte folketingets finansudvalg om bevillinger til igår, men alligevel regner trafikministeren med, at mellem halvanden og to milliarder kr. vil lande i danske lommer.
Ad-Trans, tidligere ABB Scandia, ønsker ikke at kommentere kontrakten. (Det Fri Aktuelt side 11)
- Redaktionen (+45) 33 96 96 56.
(c) Reuters Limited 1997.
