TOPDANMARK BANK FØRTIDSINDFRIER OBLIGATIONSLÅN.

KØBENHAVN, 3 februar (Reuter) - Topdanmark Bank, der ejes 100 pct. af forsikringskoncernen Topdanmark, har besluttet at førtidsindfri et obligationslån, der i øjeblikket har en cirkulerende mængde på fem mio. kr., oplyser Topdanmark mandag.
Obligationslånet, 10 pct. Aktivbanken 1987/98, indfries til pari kurs den 1. april 1997, fremgår det.
Topdanmark Bank er under afvikling, fordi alle aktiviteter er flyttet til BG Bank, da forsikringskoncernen har et tæt samarbejde med den bank. (/olm).
(c) Reuters Limited 1997.
