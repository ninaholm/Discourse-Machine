Dansk højttalerindustri tordner frem - DI.

KØBENHAVN, 14 april (Reuter) - Danske højttalerproducenter eksporterer kabinethøjttalere som aldrig før. Producenterne vil i år eksportere for mere end en mia. kr. Det skriver Dansk Industri i ugemagasinet Industrien.
- Kilder i branchen vurderer, at den eksplosive udvikling vil fortsætte de kommende år, skriver Industrien.
Hos landets største højttalerproducent Jamo fortsætter man med at ansætte folk som følge af vækstforventningerne.
- Vi planlægger at øge omsætningen til efteråret, og i den forbindelse vil vi skulle ansætte flere, siger adm. direktør for Jamo, Christen Højgaard Nielsen til Industrien.
Jamo forventede ved aflæggelsen af halvårsregnskab for 1996/97 en vækst i koncernomsætningen i hele 1996/97 på niveau med 1995/96, mens væksten i den primære drift ventes at være væsentlig over omsætningsvæksten. I 1995/96 steg Jamos salg med 8,4 pct. til 445,6 mio. kr.
- Eva Elgaard Pedersen (+45) 33 96 96 58.
(c) Reuters Limited 1997.
