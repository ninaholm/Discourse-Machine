DDB&apos;S DANICA SKADE GAV PLUS PÅ 695 MIO KR I 1996.

KØBENHAVN, 20 februar (Reuter) - Den Danske Bank koncernens forsikringsprodukter udviklede sig tilfredsstillende i 1996, vurderer banken i sit 1996-regnskab.
- Aktivitet og resultat i bankens forsikringsselskaber har udviklet sig tilfredsstillende i 1996, skriver banken.
Danica Forsikring Skadesaktieselskab fik således i 1996 et overskud på 695 mio. kr. med en koncernbalance på 125 mia. kr. Resultatet af skadesforsikrings-virksomheden blev på 262 mio. kr., mens resultatet af livsforsikrings-virksomheden udgjorde 433 mio. kr.
Desuden gav forsikringsselskabet Danske Phønix et overskud på fire mio. kr.
Salg af forsikringsprodukterne fra Danske Phønix og Danske Liv &amp; Pension gennem bankens filialnet var ligeledes tilfredsstillende, og der skete en udvidelse af såvel selskabernes forretningsvolumen som kapitalgrundlag, skriver banken.
I Den Danske Bank koncernens resultatopgørelse for 1996 indgår resultatet af forsikringsdriften med 674 mio. kr. mod 267 mio. kr. i 1995. Fremgangen skyldes dels, at forsikringsdriften kun indgik i med et halvt driftsår i 1995.
Banken fik i 1996 et resultat før skat på 4.642 mio. kr. mod 5.088 mio. kr. i 1995.
- Søren Linding Jakobsen (+45) 33 96 96 53.
(c) Reuters Limited 1997.
