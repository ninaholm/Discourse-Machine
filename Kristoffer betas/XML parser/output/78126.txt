AKTIEMARKED KAN STIGE YDERLIGERE EFTER USA.

KØBENHAVN, 10 december (Reuter) - Der er helt klare forventninger om, at aktiemarkedet vil stige yderligere tirsdag og genvinde endnu en del af tabet fra i fredags. Således vurderer en dealer, at KFX-indekset har mulighed for at stige mellem en halv og trekvart pct. i løbet af dagen primært begrundet med stigninger i USA.
- Tendensens før fredag var ganske positiv, og den vil atter være så godt som genoprettet. Der er naturligvis fortsat lidt usikkerhed, men købsinteressen er atter god, siger handleren. KFX-indekset sluttede mandag 1,24 point (0,96 pct.) højere i 130,60.
(c) Reuters Limited 1996.
