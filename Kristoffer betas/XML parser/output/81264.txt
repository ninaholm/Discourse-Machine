Det danske spiritussalg steg 4,23 pct i 1996.

KØBENHAVN, 10 marts (Reuter) - Det samlede salg af spiritus i Danmark steg i 1996 med 4,23 pct. i forhold til året før, viser beregninger foretaget på baggrund af afgiftstal fra Told &amp; Skat. Der blev i 1996 solgt i alt 5,8 mio. liter spiritus mod 5,6 mio. liter i 1995.
I december steg spiritussalget med 3 pct. til 866.356 liter i forhold til samme måned året før.
De danske spiritusafgifter blev den 1. juli 1996 omlagt fra en kombineret værdiafgift til en ren literafgift.
I perioden efter afgiftsomlægningen er salget af spiritus steget med 4,44 pct. i forhold til samme periode året før.
Danisco Distillers har en markedsandel på godt 62 pct. af det samlede spiritussalg i Danmark, mens Carlsbergs datterselskab, Vingaarden, har en andel på ca. fem pct.
- Jørn Nurkka (+45) 33 96 96 55.
(c) Reuters Limited 1997.
