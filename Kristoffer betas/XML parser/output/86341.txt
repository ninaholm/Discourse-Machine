Byggeledighed steg i juni 4,1 pct år/år - DS.

KØBENHAVN, 7 august (Reuter) - Ledigheden indenfor byggefagene steg i juni, når der sammenlignes med samme måned sidste år. Det oplyser Danmarks Statistik torsdag.
I alt 5.281 personer indenfor byggefagene var ledige i juni mod 5.075 i samme periode sidste år. Det svarer til en stigning på 4,1 pct.
I forhold til maj var der i juni tale om et fald i ledigheden på 1.427 personer. Fra maj til juni sidste år var faldet tilsvarende stort. Dengang faldt ledigheden med 1.800 personer.
Flere økonomer har i den seneste tid påpeget, at den faldende ledighed inden for byggesektoren øger risikoen for lønpres, der kan smitte af på andre sektorer.
- Stig Ørskov Pedersen (+45) 33 96 96 59.
(c) Reuters Limited 1997.
