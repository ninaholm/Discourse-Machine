Indenrigsafgift æder billetindtægt op - SAS.

KØBENHAVN, 5 maj (Reuter) - Indførelsen af en passagerafgift på dansk indenrigsflyvning vil æde hele indtægten ved salg af lavprisbilletter på danske indenrigsflyvninger. Afgiften er en del af det økonomiske indgreb, regeringen, SF og Enhedslisten blev enige om mandag. Det siger informationschef i SAS, Troels Rasmussen til Reuters Finans.
- Afgiften vil æde hele indtægten op, så konsekvensen kan blive, at vi stopper salget af lavprisbilletter. Det her har ikke noget med grønne afgifter at gøre. Det virker som endnu et forsøg på at rette op på DSB&apos;s konkurrenceevne, siger Troels Rasmusssen.
Regeringen, SF og Enhedslisten vil indføre en passagerafgift på indenrigsflyvning, som allerede gælder for udenrigsflyvning. Samtidig er det planen at hæve afgiften til 75 kr. fra de nuværende 65 kr.
Ifølge Troels Rasmussen vil den nye afgift bringe det samlede afgiftsniveau op på omkring 100 pct. af billetprisen på visse lavprisbilletter.
- Per Bech Thomsen (+45) 33 96 96 56.
(c) Reuters Limited 1997.
