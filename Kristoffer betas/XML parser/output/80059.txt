TRUSTEE KONVERTERER REST AF OBLIGATIONER I DANISCO.

KØBENHAVN, 11 februar (Reuter) - Bank of New York, der er Trustee, har besluttet at konvertere de resterende obligationer i Danisco på nominelt 7.579.000 kr. svarende til i alt 30.075 stk. nye aktier, skriver Danisco i en fondsbørsmeddelelse tirsdag.
Herved er obligationslånet på i alt 1.150.000.000 kr. konverteret fuldt ud.
- De nye aktier vil blive solgt, og provenuet med fradrag af omkostninger vil snarest blive udbetalt til obligationsejerne via Værdipapircentralen, hedder det i meddelelsen.
Aktiekapitalen i Danisco er herefter nominelt 1.198.437.120 kr. svarende til 59.921.856 stk. aktier a 20 kr.
- Eva Elgaard Pedersen (+45) 33 96 96 57.
(c) Reuters Limited 1997.
