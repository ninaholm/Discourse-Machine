C W Obels Semco udfordrer Tele DK med interne net.

KØBENHAVN, 14 april (Reuter) - Nu melder C. W. Obel-selskabet Semco sig i rækken af tele-operatører, der vil udfordre Tele Danmarks dominerende position. Det skal ske ved at levere interne tele-og kommunikationsnet til kommuner og virksomheder fremgår det af en pressemeddelelse mandag.
- Semco bryder Tele Danmarks monopol på tele-og datakommunikation og har dermed givet inspiration til besparelser på de kommunale udgifter. En række kommuner overvejer at følge Holstebro Kommunes eksempel og etablere deres eget interne kommunikationsnet, skriver Semco.
Holstebro Kommune har således med hjælp fra Semco bundet rådhus, forvaltninger og forskellige institutioner sammen i et internt kommune net. På den måde sparer kommunen oprettelsesafgifter og kvartalsregninger fra Tele Danmark. Det skulle ifølge Semco betyde, at investeringen allerede er tjent hjem indenfor et par år.
Semco er med ca. 4.000 ansatte og en årlig omsætning på over 2,5 mia. kr. Danmarks største leverandør af tekniske installationer.
- Søren Linding Jakobsen (+45) 33 96 96 53.
(c) Reuters Limited 1997.
