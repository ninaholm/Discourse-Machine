Entreprenører ekspanderer gennem samarbejde.

KØBENHAVN, 19 august (Reuter) - På markedet for entreprenørarbejder, hvor ekspansion kræver, at man er meget stor for at kunne klare sig i konkurrencen, har tre danske entreprenører valgt at gå sammen for derigennem at få større markedsandele og klare sig mod giganterne.
Højgaard &amp; Schultz, Monberg &amp; Thorsen og Pihl &amp; Søn har således dannet BOT Management for at få en bid af BOT-markedet, som allerede domineres af store udenlandske konkurrenter som svenske Skanska. Det fremgår af en pressemeddelelse fra det tre selskaber.
BOT står for Build-Operate-Transfer. BOT-konceptet går ud på, at en bygherre, eksempelvis en stat, uden at anvende nogen startkapital, kan få udført projekter, der opføres, drives og forrentes gennem fremtidig drift. Projekterne spænder fra motorveje, lufthavne, broer eller kraftvarmeværker til fængsler. Et gammelt eksempel på et BOT-projekt er Suez-kanalen.
BOT Management har en aktiekapital på tre mio. kr.
- Carl Johan Corneliussen (+45) 33 96 96 58.
(c) Reuters Limited 1997.
