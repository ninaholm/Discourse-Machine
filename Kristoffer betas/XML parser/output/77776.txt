Valuta - USD svagere mod DEM og JPY, fokus på ITL.

KØBENHAVN, 22 november (Reuter) - US-dollar ligger
svagere mod den tyske og den japanske valuta fredag
formiddag, men i Europa er der ikke noget helt entydigt
billede.
Den italienske lire handles lige under kurs 1.000 per
D-mark, hvor den også befandt sig torsdag eftermiddag.
Italiens finansminister Carlo Azeglio Ciampi udtalte i
dag, at man vil søge at få liren tilbage i EMS&apos;en i
november, og at han ikke ser nogle tegn på, at Frankrig
eller Tyskland var interesserede i at forsinke en sådan
genindtræden.
Et lire-comeback efter Ciampi&apos;s ønske vil betyde, at
valutaen kommer tilbage i EMS&apos;en i denne eller i næste
weekend.
D-marken er styrket mod de fleste valutaer, herunder
den danske krone, og især den franske franc er på
tilbagetog over for D-marken.
Francen nåede sit svageste kursniveau i to måneder
tidligere i dag på 3,3975, men har siden fået bevæget sig
frem til kurs 3,3940.
Kronen er svækket lidt mindre end en kvart øre siden i
går eftermiddag.
DEM/DKK  USD/DKK FRF/DKK USD/JPY USD/DEM
Fredag    11.14  3,8425   5,7580  1,1320  111,30  1,4970
Torsdag   15.04  3,8405   5,7635  1,1345  111,60  1,5005
(/klp).
(c) Reuters Limited 1996.
