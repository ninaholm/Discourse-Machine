Metal-lønninger steg 2,7 pct i 4 kvt 96 - Metal.

KØBENHAVN, 16 april (Reuter) - Den gennemsnitlige timeløn for medlemmerne i Dansk Metalarbejderforbund steg i tredje kvartal 1996 med 2,7 pct. i forhold til året før, skriver bladet Metal, som fagforeningen udgiver.
Stigningen svarer til 3,11 kr., og den gennemsnitlige timeløn var dermed oppe på 118,02 kr., fremgår det.
- Fra juli til oktober kvartal steg lønnen 46 øre pr. time, en stigning på 0,4 pct., hedder det i opgørelsen.
I provinsen er gennemsnitslønnen i tredje kvartal opgjort til 115,69 kr., mens den i København er på 130,34 kr.
Flymekanikere i Metal København afdeling 16 topper med 139,94 kr. pr. time, mens Nykøbing S. bevarer bundplaceringen med 102,75 kr. pr. time, fremgår det.
Opgørelsen er lavet på baggrund af lønkort fra 71.104 medlemmer.
- Ole Mikkelsen (+45) 33 96 96 54.
(c) Reuters Limited 1997.
