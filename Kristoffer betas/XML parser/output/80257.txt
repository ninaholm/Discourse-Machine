Superfos&apos; smertetærskel en mia for Phønix - ØU.

KØBENHAVN, 17 februar (Reuter) - Superfos&apos; smertetærskel for bud på Phønix er ca. en mia. kr., skriver Økonomisk Ugebrev (ØU) mandag.
- Superfos kan byde helt op til omkring en mia. kr. for Phønix Contractors og stadig få en fornuftig forretning ud af opkøbet, skriver Ugebrevet, på baggrund af egne beregninger.
Når Superfos kan byde mere end norske Rieber &amp; Søn og Marius Pedersen skyldes det, at Superfos i højere grad end de to andre vil opnå rationaliseringsgevinster ved overtagelsen.
- Superfos ventes onsdag - efter et bestyrelsesmøde tirsdag aften - at offentliggøre et nyt bud på Phønix, som ifølge de fleste analytikere formentlig vil ligge fem-seks pct. over Riebers seneste bud på 802 mio. kr. - det vil sige 840-850 mio. kr., skriver ØU.
Marius Pedersen, der ifølge Ugebrevet fortsat står klar på sidelinien i kampen om Phønix, vil formentlig foretage en emission, hvis selskabet får Phønix, fremgår det.
- Vi overvejer en aktieemission og tidspunktet vil i givet fald nok blive i august-september, siger bestyrelsesformand Svend-Aage Nielsen fra Marius Pedersen til Ugebrevet.
- Ole Mikkelsen (+45) 33 96 96 54.
(c) Reuters Limited 1997.
