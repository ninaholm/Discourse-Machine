KONSERVATIV TILBAGEGANG I GALLUP OG SONAR-MÅLING.

KØBENHAVN, 2 december (Reuter) - De konservative må ifølge meningsmålinger fra Gallup og Sonar, bragt i hhv. Berlingske Tidende og Jyllands-Posten søndag, notere sig for en tilbagegang i vælgertilslutningen.
Derimod ser det lidt mere blandet ud for Venstre og Socialdemokratiet. Således går Venstre frem til 29,2 pct. af stemmerne i den ekstraordinære Gallup-måling, mens Sonar når frem til, at Venstre vælgertilslutning er faldet fra knap 32 pct. til 29,3 pct. af stemmerne på ca. tre uger. Socialdemokratiet går frem i Sonars prøvevalg til 28,1 pct., mens partiet i Gallup falder til samme niveau.
(c) Reuters Limited 1996.
