Carlsberg omlægger nu distributionssystem - chef.

KØBENHAVN, 19 august (Reuter) - Carlsberg-gruppen har nu indledt den omlægningen af bryggeriets indenlandske salgs-og distributionssystem, som blev annonceret i begyndelsen af året. Bryggeriet har netop indgået en kontrakt med CG Jensen, der ejes af svenske Skanska, til en værdi af ca. 30 mio. kr., om opførelse af det første nye distributionscenter i København.
- Det nye lager er første led i omlægningen af salgs-og distributionssystemet, og der skal bygges flere nye centre i hele landet. Der er tale om et nyt lager på 6.400 m2, som skal stå færdigt i april 1998, siger konstitueret informationschef Henrik Mølstrøm fra Carlsberg til Reuters Finans tirsdag.
Henrik Mølstrøn ønsker ikke, at komme nærmere ind på den samlede investeringsramme for omlægningerne af distributionssystemet, men henviser til bryggeriets adm. direktør Flemmming Lindeløvs udtalelser til Reuters Finans i forbindelse med halvårsregnskabet.
Carlsbergs adm. direktør Flemming Lindeløv sagde i forbindelse med halvårsregnskabet til Reuters Finans, at omlægningerne ville koste bryggeriet et tre-cifret million beløb.
- Omlægningerne ventes at koste os et trecifret million beløb, inden det er overstået. Til gengæld venter vi besparelser på pæne to-cifrede millionbeløb årligt, sagde Flemming Lindeløv.
- Jørn Nurkka (+45) 33 96 96 55.
(c) Reuters Limited 1997.
