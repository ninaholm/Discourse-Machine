Bulkrater kan stige 35-40 pct i 1997 - blad.

KØBENHAVN, 2 juni (Reuter) - Raterne på markedet for skibe, der sejler med tørlast, bulkmarkedet, kan i 1997 stige 35-40 pct. Det vurderer svenske Sjöfartens Analysinstitut (SAI) ifølge den svenske avis Dagens Industri mandag.
SAI venter, at raterne på Capesize-skibe (bulkskibe på 100.000 - 150.000 tons dødvægt) skal stige til 16.000 - 17.000 USD pr. dag mod gennemsnitlig 12.000 USD pr. dag i 1996. Bedre konjunkturer kombineret med en mere afdæmpet vækst i bulkflåden ligger bag prognosen om den ventede fremgang.
Danske rederier med bulkaktiviteter tæller blandt andet A. P. Møller, D/S Torm, D/S Norden og J. Lauritzen.
- Stig Ørskov Pedersen (+45) 33 96 96 59.
(c) Reuters Limited 1997.
