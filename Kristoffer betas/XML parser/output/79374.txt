VÆKST I UDLANDETS OBLIGATIONSKØB I 4 KVT-DS.

KØBENHAVN, 24 januar (Reuter) - I fjerde kvartal 1996 steg den nominelle værdi af udlandets obligationsbeholdninger med 21,6 mia. kr. eller med 7,7 pct. Dermed har udlandet i 1996 øget sin andel af cirkulerende danske obligationer til 17,8 pct. mod 17,3 pct. ved udgangen af 1995 og 13,7 pct. ved udgangen af 1994, oplyser Danmarks Statistik fredag.
Den cirkulerende obligationsmasse (opgjort til nominel værdi) var ved udgangen af 1996 1.691 mia. kr. mod 1.684 mia. kr. ved udgangen af 3. kvartal 1996, svarende til en vækst i fjerede kvartal på 7 mia. kr. eller 0,4 pct.
(c) Reuters Limited 1997.
