Kansas venter uændret til lidt bedre 97-resultat.

KØBENHAVN, 10 marts (Reuter) - Kansas Erhvervsbeklædning forventer i 1997 et resultat og en omsætning på niveau eller lidt bedre end i 1996. Det fremgår af koncernens regnskab, der blev fremlagt mandag.
- I den forløbne del af 1997 har efterspørgslen været svag, hvorfor der alene forventes en omsætning og et resultat for indeværende år på niveau med eller lidt bedre end i 1996, skriver Kansas.
Selskabet fik i 1996 et overskud på 115 mio. kr. før skat mod 86 mio. kr. i 1995.
(c) Reuters Limited 1997.
