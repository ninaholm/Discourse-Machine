Topdanmark Bank endelig likvideret - Topdanmark.

KØBENHAVN, 22 april (Reuter) - Topdanmark Bank er tirsdag blevet endelig likvideret, skriver Topdanmark Bank i en fondsbørsmeddelelse tirsdag.
- I forbindelse med likvidationen er egenkapitalen på 319 mio. kr. udloddet til bankens to aktionærer moderselskabet Topdanmark (301 mio. kr.) og Topdanmark Forsikring (18 mio. kr.), hedder det i meddelelsen.
Med likvidationen af banken er moderselskabets likviditetsbinding i anlægsaktiver yderligere blevet reduceret med 301 mio. kr.
(c) Reuters Limited 1997.
