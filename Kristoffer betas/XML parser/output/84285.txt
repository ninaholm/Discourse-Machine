Danske Portefølje taber retssag og skifter navn.

KØBENHAVN, 30 maj (Reuter) - Danske Porteføljeforvaltning, der ejes af Den Danske Bank, har tabt en appelsag ved Østre Landsret, som Dansk Portefølje havde anlagt. Nederlaget betyder, at Danske Porteføljeforvaltning skifter navn til Danske Kapitalforvaltning Fondsmægleraktieselskab.
- Dansk Portefølje fremsatte sidste år påstand om, at navnet Portefølje har særpræg og ønskede fogedforbud mod anvendelsen af Danske Porteføljeforvaltning. Dette blev afvist i fogedretten den 27. august 1996, men anket til Østre Landsret, som nu har givet appellanten medhold, skriver Danske Kapitalforvaltning i en meddelelse.
- Ole Mikkelsen (+45) 33 96 96 54.
(c) Reuters Limited 1997.
