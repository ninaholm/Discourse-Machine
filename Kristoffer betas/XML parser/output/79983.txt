BANKER OMLAGDE FRA STAT TIL REAL I 4 KVT - ØU.

KØBENHAVN, 10 februar (Reuter) - Pengeinstitutterne har i løbet af fjerde kvartal 1996 foretaget en forholdsvis markant omlægning af deres obligationsbeholdning, skriver Økonomisk Ugebrev (ØU).
- Den samlede beholdning er i løbet af de tre måneder faldet med 15 mia. kr., men alligevel er beholdningen af realkreditpapirer steget med omkring syv mia. kr. Det betyder, at statspapirerne nu efter et fald på 22 mia. kr. vejer langt mindre i banker og sparekassers obligationsporteføljer end for tre måneder siden, skriver ugebrevet.
Realkreditpapirerne tegner sig nu for 40 pct. af den samlede beholdning mod 34 pct. for bare tre måneder siden, konstaterer ØU.
- Dermed ser det umiddelbart ud til at pengeinstitutterne har øget risikoen på deres obligationsbeholdning, hedder det i artiklen.
- Ole Mikkelsen (+45) 33 96 96 54.
(c) Reuters Limited 1997.
