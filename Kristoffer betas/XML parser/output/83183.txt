Danisco Ingredients satser på vækstmarkeder - dir.

KØBENHAVN, 30 april (Reuter) - I fremtiden vil Danisco Ingredients&apos; (DI) etablerede markeder i Europa og i Noramerika få relativt mindre betydning for selskabets vækst. I stedet vil DI vokse kraftigt i Sydamerika og Sydøstasien. Det fremgår af Danisco-divisionens interne blad, The Ingredient.
- Vi vokser relativt mindre på vores veletablerede markeder, mens vores vækst i Sydamerika og i Sydøstasien er meget høj. Vores strategi er netop at sætte fokus på disse områder, og det ser ud til at være lykkedes relativt godt, siger koncerndirektør Steen Weirsøe.
Det er DI&apos; strategi et etablere mindst et nyt salgsselskab om året, og den strategi blev opfyldt i 1996. I 1996 blev der således oprettet et selskab i Columbia, og ifølge bladet, er står en række lande for tur i 1997.
- Der er en række områder, hvor vi endnu ikke har levet op til vores strategiplan. Skal vi have noget ud af at købe virksomheder, skal vi kunne opnå en synergieffekt, dvs. at en plus en skal give tre, fortsætter han.
Steen Weirsøe tilføjer, at DI til stadighed er på udsigt efter egnede virksomheder.
- Jørn Nurkka (+45) 33 96 96 55.
(c) Reuters Limited 1997.
