Sydbank køber fem pct af egne aktier - Sydbank.

KØBENHAVN, 18 marts (Reuter) - I forbindelse med, at Topdanmark har solgt ud af sine aktier i Sydbank, har banken erhvervet fem pct. af sine egne aktier til handelsbeholdningen, meddeler Sydbank tirsdag eftermiddag.
- Sydbank har gennem det sidste halve år oplevet en markant stigende interesse for bankens aktier bredt i bankens virkeområde. I løbet af 1996 øgedes antallet af aktionærer i Sydbank med næsten 10.000, og banken har i dag 80.000 aktionærer, hedder det i meddelelsen.
(c) Reuters Limited 1997.
