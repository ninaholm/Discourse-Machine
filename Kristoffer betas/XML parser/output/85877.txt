DAGSKALENDER - Reuters Finans mandag 21 juli.

Her følger et udsnit af de begivenheder, der ventes at få indflydelse på de danske finansmarkeder i dag:
* REGNSKAB:
- Svenske Dahl International offentliggør halvårsregnskab. En svag udvikling på det svenske marked gav røde tal i regnskabet for de første tre måneder. Dahl så i slutningen af april et stabilt marked i 1997.
* DANMARKS STATISTIK:
- Beskæftigede ved bygge-og anlægsvirksomhed pr. 14. maj (kl. 9.30). De første tegn på en eventuel overophedning af økonomien forventes at vise sig i form af flaskehalse indenfor byggeriet, og fokus er derfor især rettet herpå.
* LITAUEN: Aktionærerne i bryggeriet, Utenos, skal tage stilling til tilbud fra både Carlsberg og det finsk/norske joint venture, Baltic Bevarages om at købe deres aktier.
* FRANKRIG: Regeringen gennemgår udviklingen i de offentlige finanser.
* JAPAN: De finansielle markeder er lukkede i dag.
* I LØBET AF UGEN:
- Tyskland: Producentpriser juni. Konsensusskøn iflg. Reuters: En stigning på 1,3 pct. på årsbasis mod 1,1 pct. i forrige måned. På månedsbasis ventes priserne at være uændrede.
- Tyskland: M3-pengemængde juni. Konsensusskøn iflg. Reuters: En annualiseret stigning fra 4. kvt. 1996 på 6,8 pct. fra sidste måneds 7,0 pct.
Indeks til kalendere for forskellige markeder og lande fås ved at dobbeltklikke her: [IND/DIARY]
Reuters Finans: Tlf.: 33 96 96 58. Fax: 33 93 84 57.
Email: reuters@post3.tele.dk.
(c) Reuters Limited 1997.
