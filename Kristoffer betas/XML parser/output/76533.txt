APM&apos;S MAERSK LINE SKAL OGSÅ SEJLE TIL NEW ZEALAND.

KØBENHAVN, 26 september (Reuter) - A. P. Møllers Maersk Line vil fra februar 1997 også have New Zealand koblet på sit globale net for containertransport, fremgår det af en meddelelse fra Maersk Line.
Således skal to containerskibe fra begyndelsen af næste år sejle fast mellem New Zealand og Singapore uden stop i mellemliggende havne. Det vil blive tale om afgange hver anden uge og en rejsetid på 10 dage.
- Fra Singapore og videre vil forbindelse til Maersk Lines globale netværk give specielt hurtig forbindelse til Nordeuropa, Middelhavet, Mellemøsten og Pakistan så vel som det sydlige Asien, hedder det.
Med sejladser til New Zealand har Maersk Line fået lukket et af de sidste huller i sit verdensomspændende netværk.
Maersk Line har opbygget sit rutenet i alliance med amerikanske Sea-Land. (/uha).
(c) Reuters Limited 1996.
