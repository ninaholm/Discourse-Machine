Formue steget til 5,3 mia kr - BankInvest.

KØBENHAVN, 21 maj (Reuter) - BankInvests formue er steget til 5,3 mia. kr. og derfor venter foreningen, at budgetmålet for 1997 bliver overskredet.
- Formuen udgør i dag 5,3 mia. kr. Det er en stigning på ca. 1,3 mia. kr. i indeværende år, og BankInvest er hermed Danmarks 4. største investeringsforening. BankInvest forventer fortsat vækst i formuen, og budgetmålet på knap 5,5 mia. kr. ved udgangen af 1997 forventes derfor overskredet, skriver BankInvest i en pressemeddelelse onsdag.
Formuen i aktiebaserede investeringsforeninger er steget med 26 pct. til 3,5 mia. kr., og formuen i obligationsbaserede investeringsforeninger er steget med 46 pct. til 1,8 mia. kr., oplyser BankInvest.
- Carl Johan Corneliussen (+45) 33 96 96 57.
(c) Reuters Limited 1997.
