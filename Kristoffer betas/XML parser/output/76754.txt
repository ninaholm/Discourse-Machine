REDEGØRELSEN DEN MEST KONKRETE INDTIL NU - BYG.

KØBENHAVN, 8 oktober (Reuter) - Formanden fra Byggeriets Arbejgsgivere (BYG), Poul I. Jakobsen, siger i en kommentar til regeringens erhvervsrederørelse, at det er den mest konkrete og nærværende af de fire erhvervsredegørelser, som Erhvervsministeren har leveret.
- Virksomhederne oplever nemlig love, regler og administrative byrder som værende det, der har den største betydning for erhvervsudviklingen. Derfor er vi i byggeriet tilfredse med, at regeringen gør dette til en af de mest centrale erhvervspolitiske opgaver i den kommende tid, siger Poul I. Jakobsen.
For byggeriet er det dog afgørende, at den erhvervspolitiske opgave med at skabe bedre erhvervsvilkår for virksomhederne ikke blot bliver en sag for Erhvervsministeriet, men for alle de ministerier, som har lovgivning der vedrører erhvervsreguleringen, hedder det videre i kommentaren.
Poul I. Jakobsen henviser i den forbindelse til Miljø-og Energiministeriets uvilje mod, at tage del i det testpanel, der skal danne grundlag for vurderingen af den fremtidige erhvervslovgivning.
- Vi kan ikke acceptere for megen politisk obstruktion i denne vigtige sag for virksomhederne, slutter formanden for BYG. (/jnu).
(c) Reuters Limited 1996.
