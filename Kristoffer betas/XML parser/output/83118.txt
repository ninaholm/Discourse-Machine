Ingen NESA-retssag før Folketingsvalg - Gentofte.

KØBENHAVN, 29 april (Reuter) - Gentofte Kommune vil ikke sagsøge Miljø-og Energiministeriet pga. af den såkaldte NESA-lov før et kommende folketingsvalg. Det fremgår af dagsordenen efter et kommunalbestyrelsesmøde mandag.
- På det foreliggende grundlag foretages ikke videre i sagen før efter et kommende folketingsvalg, hedder det i dagsordenen.
Gentofte Kommunes beslutning skyldes ikke, at kommunen har vurderet, at en sag mod ministeriet ikke kan holde.
- Kommunens to juridiske rådgivere vurderer, at loven med overvejende sandsynlighed er af ekspropriativ karakter og således medfører fuld erstatningspligt for staten. Rådgiverne vurderer samtidig, at loven - afhængig af, hvordan den anvendes i praksis - vil kunne stride mod EU-ret, hedder det.
- Morten Bonde Pedersen (+45) 33 96 96 51.
(c) Reuters Limited 1997.
