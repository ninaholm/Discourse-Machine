Phønix-bud måske for lavt for Superfos - dealere.

KØBENHAVN, 21 februar (Reuter) - Fredagens Phønix-bud fra Superfos risikerer at være for lavt til at sikre Superfos sejren i kapløbet om den jyske asfaltkoncern, vurderer aktiehandlere.
Samtidig kan den meget lille forhøjelse af tilbuddet indikere, at kombattanternes smertegrænse kan være nået. Superfos byder således kun seks mio. kr. mere end det hidtidig højeste Phønix-bud på 802 mio. kr., der kom fra norske Rieber &amp; Søn.
- En ting er sikkert. Der er ingenting, der er afgjort endnu. Rieber har ikke antydet, at de skulle være på vej ud af kapløbet, siger en handler.
(c) Reuters Limited 1997.
