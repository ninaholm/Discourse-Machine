JA TIL ØMU KAN ØGE AKTIEKURSER MED 7 PCT - CODAN.

KØBENHAVN, 15 januar (Reuter) - Hvis Danmark alligevel vælger at deltage i den Økonomiske Monetære Union (ØMU&apos;en) fra starten i 1999, kan det påvirke aktiekurserne positivt med mere end syv pct. i 1997, vurderer analytikere fra Codan Bank i deres konjunkturrapport for første kvartal.
- Såfremt positive meningsmålinger fra december 1996 gentages, og der dermed skabes større klarhed om deltagelse, vil dette kunne reducere den lange rente med op til 0,5 pct.point. Dette vil alt andet lige medføre en forhøjelse af kurspotentialet på det danske aktiemarked med godt syv pct., hedder det i analysen.
Hvis danskerne derimod begynde at indtage en mere afvisende holdning til ØMU&apos;en, kan det betyde en renteforhøjelse på 0,25 pct.point.
- Et sådan scenarie ventes alt andet lige at ville medføre en forringelse af kurspotentialet på det danske aktiemarked med godt 3,5 pct., skriver Codan Bank.
Analytikerne udpeger brancherne bygge-og anlæg samt pharmaci og medico som de sektorer, der har størst kurspotentiale i år, mens brancherne transport og pengeinstitutter ventes at underperforme i 1997.
- Faktorer, der kan forrykke dette billede, er primært rentemæssige og valutariske forhold, konkluderer Codan Bank. (/olm).
(c) Reuters Limited 1997.
