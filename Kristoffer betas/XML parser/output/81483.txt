Nævn afviser igen EU-skeptikere i Grundlovs-sag.

KØBENHAVN, 14 marts (Reuter) - Procesbevillingsnævnet afviste fredag at give sagsøgerne i Grundlovs-sagen om Danmarks EU-medlemskab lov til at kære en kendelse fra Østre Landsret om udlevering af en række fortrolige EU-dokumenter, oplyser nævnets formand højesteretsdommer Hans Kardel til Reuters Finans fredag.
Østre Landsret afviste den 11. februar for anden gang i Grundlovssagen, at regeringen skulle udlevere en række fortrolige dokumenter fra Folketingets Europaudvalg, som sagsøgerne - 10 EU-skeptikere - havde krævet udleveret. Sagsøgerne ønskede derfor at kære dommen til Højesteret.
(c) Reuters Limited 1997.
