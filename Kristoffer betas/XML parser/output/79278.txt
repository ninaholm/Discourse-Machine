LILLE FREMGANG I BYGGEBESKÆFTIGELSEN - DS.

KØBENHAVN, 22 januar (Reuter) - Det sæsonkorrigerede antal beskæftigede arbejdere og medarbejdende mestre udgjorde i november 1996 114.800, hvilket er en stigning på 1.000 personer, eller 0,9 pct., i forhold til august 1996, oplyser Danmarks Statistik onsdag.
I faktiske tal var der i november 1996 i alt 145.400 personer beskæftigede ved bygge-og anlægsvirksomhed. Heraf udgjorde funktionærerne 26.800 personer, eller 18,4 pct. Sammenlignet med november 1995 er den samlede beskæftigelse således steget med 2.800 personer, eller to pct.
(c) Reuters Limited 1997.
