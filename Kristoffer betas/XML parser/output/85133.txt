ISS holder pressemøde om børnepasning torsdag.

KØBENHAVN, 25 juni (Reuter) - ISS&apos; gennembrud indenfor børnepasning i Danmark blev en realitet sent tirsdag, da Skovby Kommune ved Roskilde vedtog at indlede et samarbejde med rengøringskoncernen om at lave en ny børneinstitution.
ISS og Skovby Kommune har ifølge adm. direktør i ISS Scandinavia, Sven Ipsen endnu ikke underskrevet aftalen, men det vil ske i dag eller senest i morgen. ISS forventer at indkalde til pressemøde torsdag om sine videre planer om at passe danskernes børn, siger Sven Ipsen.
- Det er et gennembrud i og med, at det er den første aftale af sin art i Danmark, og det er et område, som vi venter os meget af, siger Sven Ipsen til Reuters Finans onsdag morgen.
Den nye institution ventes at være klar i løbet af et år, skriver Berlingske Tidende onsdag.
- Søren Linding Jakobsen (+45) 33 96 96 53.
(c) Reuters Limited 1997.
