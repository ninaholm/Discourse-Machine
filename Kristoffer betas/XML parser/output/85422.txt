Samlet ØMU-koncept offentliggøres mandag - Jelved.

KØBENHAVN, 4 juli (Reuter) - Det samlede koncept for trejde fase af den økonomiske og monetære union (ØMU) vil blive offentliggjort efter Ecofin-mødet på mandag i Luxembourg. Det oplyser økonomiminister Marianne Jelved fredag.
- Selvom konceptet først kan vedtages til april, når det er blevet besluttet, hvilke lande der deltager i ØMU og euro&apos;en, vil det blive udsendt mandag for at orientere erhvervslivet og offentligheden i god tid inden bestemmelserne træder i kraft. Ministerrådet er enig om det, siger hun.
EU&apos;s økonomi-og finansminister ventes på Ecofin-mødet mandag reelt at vedtage mønt-programmet, og to forordninger til sikring af stabilitet i euro-landene. Men Marianne Jelved understreger, at den formelle beslutning først kan ske til april, når det er afgjort, hvilke lande, som indgår i euro&apos;en.
- Danmark deltager som beskendt ikke i tredje fase, og vi skal derfor ikke være med til at træffe denne beslutning, siger økonomiministeren.
Hun venter, at det luxemborugske formandsskab i sin halvårsperiode frem til årsskiftet vil fortsætte ØMU-forberedelserne. Alt er hidtil gået efter planen, lyder hendes vurdering.
- Erik Matzen (+45) 33 96 96 51.
(c) Reuters Limited 1997.
