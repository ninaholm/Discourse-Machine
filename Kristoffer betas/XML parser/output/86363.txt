Amagerbanken nedjusterer EAC, opjusterer SAS.

KØBENHAVN, 7 august (Reuter) - Amagerbanken nedjusterede mandag i denne uge sin anbefaling af EAC-aktien til hold fra køb. Det fremgår af bankens publikation Fonds og Valutainformation for august.
I forhold til juli-udgaven af publikationen har Amagerbanken derudover opjusteret SAS-aktien til en købsanbefaling. Banken havde i juli en hold-anbefaling på aktien.
På lidt længere sigt venter Amagerbanken, at det økonomiske opsving i Europa og de fortsat høje niveauer for den amerikanske dollar og det britiske pund vil skabe grundlag for fortsatte stigninger på det danske aktiemarked. Banken venter, at KFX-indekset i august vil blive handlet mellem 183 og 195. Indekset åbner torsdag i 184,76.
Amagerbanken anbefaler særligt virksomheder, der er eksponeret over for de største eksportmarkeder, og som samtidig er eksponeret i USD og GBP. Rederi-og industriaktierne udstyres som sektor med en købsanfaling, mens der anbefales hold på banksektoren.
- Stig Ørskov Pedersen (+45) 33 96 96 59.
(c) Reuters Limited 1997.
