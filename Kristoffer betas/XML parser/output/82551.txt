V stiller kritisk spørgsmål til regerings-pjece.

KØBENHAVN, 11 april (Reuter) - Tonen mellem Venstre og Socialdemokratiet er blevet så skarp, at udenforstående godt kunne gå hen og tro, at valgkampen er begyndt.
Onsdag fremlagde regeringen to oplæg på sit regeringsseminar. Det ene skal styrke Danmarks position på snart sagt alle områder i forhold til udlandet, det andet skal sikre større kvalitet i velfærdsstaten.
Pjecerne blev skarpt kritiseret af V og K, der begge mente, at regeringen var gået i gang med at føre valgkamp for skattekroner.
Nu har Venstres Thor Pedersen skriftlig bedt finansministeren oplyse, hvad der er statens omkostninger ved trykning og distribution m.v. af de to pjecer. Desuden har han bedt statsministeren svare på, hvor mange og hvilke af de pjecer, der er bebudet i den ene af regeringens pjecer, man kan forvente udgivet og i hvilket oplag.
Thor Pedersen anmoder om et skriftligt svar på sit spørgsmål.
- Morten Bonde Pedersen (+45) 33 96 96 51.
(c) Reuters Limited 1997.
