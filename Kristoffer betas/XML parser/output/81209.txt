Phønix-bestyrelse peger stadig på Rieber-næstfmd.

KØBENHAVN, 7 marts (Reuter) - Bestyrelsen i Phønix Contractors vil fortsat pege på Rieber &amp; Søn som køber af Vejen-virksomheden. Det siger næstformand Ivan Hermansen i en kommentar til nordmændenes beslutning om at matche Icopals tilbud på 876 mio. kr.
- Phønix-bestyrelsen har tidligere peget på Rieber, og det vil den fortsat gøre ud fra en helhedsbetragtning, der siger, at det er en dårlig ide at overtage en virksomhed, hvis ikke medarbejderne står bag det, siger næstformand Ivan Hermansen til Reuters Finans.
Han tilføjer, at Phønix&apos; medarbejdere står bag Rieber, mens de ikke ser ud til at være særlig begejstret for Icopal som ny ejer.
(c) Reuters Limited 1997.
