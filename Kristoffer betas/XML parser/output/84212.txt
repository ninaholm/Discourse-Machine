Ombudsmand skal ikke blande sig bankrenter - V.

KØBENHAVN, 29 maj (Reuter) - Forbrugerombudsmanden skal ikke diktere pengeinsittuternes rentesatser, mener partiet Venstre.
- Det har hele tiden været Venstres holdning, at Forbrugerombudsmanden, Forbrugerrådet og Finansrådet tjener alles interesser bedst ved selv - uden Folketingets indblanding - at tale sig til rette om etiske regler på bankområdet. Dette gælder fortsat, siger Pia Larsen fra Venstre.
Det sker i forlængelse af en artikel i dagbladet Politiken torsdag, hvor det fremgår, at Forbrugerombudsmanden kræver, at kunder helt automatisk får tilbudt de gode rentesatser, som de i øjeblikket kun kan få ved at forhandle med bankrådgiveren i banken.
Forbrugerombudsmand Hagen Jørgensen har rejst kravet over for Finansrådet under de igangværende forhandlinger om bankernes etiske regler.
- Ole Mikkelsen (+45) 33 96 96 54.
(c) Reuters Limited 1997.
