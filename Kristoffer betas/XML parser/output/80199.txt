EURO ØGER KONKURRENCE BLANDT BANKER I EU - IBM.

KØBENHAVN, 14 februar (Reuter) - En ny analyse viser, at konkurrencen på det europæiske bankmarked bliver yderligere intensiveret ved overgangen til euro&apos;en, skriver IBM i en pressemeddelelse på baggrund af analysen.
- Men ikke alle banker er lige opmærksomme på, at de allerede nu skal rådgive og hjælpe deres kunder for ikke at risikere at miste dem til mere aktive banker, skriver IBM i pressemeddelsen.
De proaktive har en god chance for at øge deres markedsandel, hvorimod de passive risikerer at miste tidligere trofaste stamkunder, fremgår det.
Analysen, der er gennemført blandt 200 af de største virksomheder i Europa, viser, at færre end halvdelen af virksomhederne er blevet kontaktet af deres egen bank med tilbud om rådgivning og information om den monetære union.
- På den anden side er lidt over en tredjedel af top 200-virksomhederne blevet kontaktet af banker, som de ikke i forvejen har samarbejde med. Dette indikerer, at der er stor forskel på, hvordan bankerne i Europa forholder sig til euro&apos;en, konkluderer IBM på baggrund af analysen.
- Ole Mikkelsen (+45) 33 96 96 54.
(c) Reuters Limited 1997.
