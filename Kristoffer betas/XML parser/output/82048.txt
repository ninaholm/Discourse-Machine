Uensartet og afventende dansk aktiemarked ventes.

KØBENHAVN, 25 marts (Reuter) - En stigning i Dow Jones indekset på 1,5 pct. mandag og faldende renter gav fra morgenstunden tirsdag en vis tro på stigende kurser på det danske aktiemarked. Mandagens fald i KFX-indekset på 0,7 pct. til 152,84 giver dog en vis tilbageholdenhed.
- Vi så en decideret mangel på købere mandag. Delvis på grund af påskeferien og delvis på grund af udsigten til FOMC-mødet i dag, siger en aktiehandler.
FOMC-mødet, der påbegyndes kl 15.00, udnævnes til tirsdagens absolutte hovedbegivenhged. Resultatet af mødet ventes meddelt omkring kl. 20.15.
(c) Reuters Limited 1997.
