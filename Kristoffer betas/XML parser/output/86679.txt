Dansk-svensk børssamarbejde i fare - avis.

KØBENHAVN, 14 august (Reuter) - Samarbejdet mellem Københavns Fondsbørs (KF) og Stockholms Fondsbørs (SF) om et fælles nordisk værdipapirmarked er i fare allerede inden det overhovedert er begyndt. Det skriver den svenske avis Dagens Industri torsdag.
- Hvis lovforslaget gennemføres i juli næste år, er det enden for det dansk-svenske børssamarbejde inden det i praksis er kommet i gang, hedder det.
Det er et svensk forslag om, at tillade forsikringsselskaber og pensionsfonde at kunne handle for egen regning direkte i på børsen - altså uden om de egentlige børsmæglere.
Ifølge Stockholms Fondsbørs afviger det fra internationale regler at tillade andre end banker og værdipapirinstitutter at være medlemmer af fondsbørsen. En udvidelse af medlemskredsen vanskeliggør det internationale børssamarbejde, har SF skrevet i en kommentar til forslaget.
(c) Reuters Limited 1997.
