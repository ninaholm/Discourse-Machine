UDLANDET TRÆKKER DANSKE OBLIGATIONER HØJERE.

KØBENHAVN, 10 december (Reuter) - De danske obligationer starter tirsdag morgen knap et kvart kurspoint højere end mandag eftermiddag. Stigningen skyldes udelukkende positive markeder i specielt USA og Tyskland, forklarer en obligationshandler.
Benchmarken, statens 8 pct. 2006, er ved halv ni-tiden i kurs 109,10, svarende til en rente på 6,64 pct.
- Det er et tyndt julemarked, hvor prissætningen godt kan være lidt irrationel. Jeg tror ikke, der er meget mere i markedet opad, siger handleren, der ser benchmarken handle i kursintervallet 108,80-109,20 dagen igennem.
(c) Reuters Limited 1996.
