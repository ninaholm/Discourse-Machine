EU ACCEPTERER NY HJEMMESERVICEORDNING - MIMI J.

KØBENHAVN, 11 september (Reuter) - EU-Kommissionen har nu sagt god for de ændringer af hjemmeserviceordningen, der er vedtaget i år, oplyse erhvervsminister Mimi Jakobsen.
Kommissionens generaldirektorat for statstøtte, har kigget på ændringerne og har ikke fundet, at der bliver tale om ulovlig statstøtte, fremgår det af en meddelelse fra erhvervsministeren til Folketingets Erhvervsudvalg.
- Generaldirektoratet for statsstøtte har nu givet udtryk for, at man er af den opfattelse, at den nye hjemmeserviceordning ikke er en statsstøtteordning i traktatens forstand, og at det ikke er nødvendigt at foretage statsstøttenotifikation i henhold til traktatens artikel 93, stk. 3, skriver Mimi Jakobsen. (/uha).
(c) Reuters Limited 1996.
