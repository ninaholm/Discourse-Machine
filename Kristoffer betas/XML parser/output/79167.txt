SUPERFOS KIGGER EFTER OPKØB I ØSTEUROPA - ØU.

KØBENHAVN, 20 januar (Reuter) - Superfos har rettet blikket mod Østeuropa i sine anstrengelser for at finde nye virksomheder, som kan blive indlemmet i koncernen, skriver Økonomisk Ugebrev mandag.
- Især indenfor emballage og vejbygning er det åbenbart, at der vil være markeder for os. Det gælder ikke mindst i lande som Polen, Tjekkiet og Ungarn, siger koncernøkonomidirektør Per Møller til Økonomisk Ugebrev.
Hidtil har Superfos&apos; opkøbe ellers koncentreret sig om USA og Norden, og koncernen har i dag to tredjedele af sine aktiviteter i udlandet.
Per Møller vurderer, at det typiske fortsat vil være en række relativt små enkeltkøb.
- Men vi har den finansielle styrke der gør, at vi ikke alene behøver holde os til små opkøb, siger koncernøkonomidirektøren ifølge Økonomisk Ugebrev.
Superfos har en målsætning om årlig vækst i det ordinære resultat på 15-20 pct. Ca. halvdelen af væksten skal komme via opkøb af virksomheder, skriver Økonomisk Ugebrev. (/mbp).
(c) Reuters Limited 1997.
