CD SENDT UD AF FOLKETINGET I NY GALLUP-MÅLING.

KØBENHAVN, 23 december (Reuter) - Den seneste meningsmåling fra Gallup, bragt i Berlingske Tidende lørdag, viser, at CD ville ryge ud af Folketinget, hvis der var valg i dag. Derimod står Socialdemokratiet og de radikale til en fremgang i forhold til sidste måneds meningsmåling.
Avisen konkluderer derfor, at det var klogt af CD at trække sig ud af regeringen, fordi finanslovsaftalen med venstrefløjen belastede CD for meget. Ifølge målingen vil V, K, Fremskridtspartiet og Dansk Folkeparti til sammen få 89 mandater mod S, RV, SF og Enhedslistens 86 mandater.
(c) Reuters Limited 1996.
