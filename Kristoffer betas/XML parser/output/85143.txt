M&amp;T og Per Aarsleff kan byde på Øresunds-opgaver.

KØBENHAVN, 25 juni (Reuter) - Monberg &amp; Thorsen og Per Aarsleff er blandt de selskaber, der er blevet udvalgt til at byde på design og bygning af terminalområdet, bygninger og det betalingsanlæg, som Øresundskonsortiet opfører ved Lernacken. Det fremgår af en pressemeddelelse fra Øresundskonsortiet onsdag.
- De fem prækvalificerede selskaber/gruppe af selskaber er Monberg &amp; Thorsen A/S (DK), Pihl/Aarsleff Joint Venture (DK), Skanska Bygg AB (S), PEAB Syd AB (S) og NCC AB (S), skriver Øresundskonsortiet.
Det ventes, at udbudsmaterialet for kontrakten vil blive sendt til de prækvalificerede selskaber i begyndelsen af september 1997.
(c) Reuters Limited 1997.
