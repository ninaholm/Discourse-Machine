SAS offentliggør knaldgodt halvår i dag - avis.

KØBENHAVN, 13 august (Reuter) - SAS vil følge det norske flyselskab Braathens SAFE&apos;s eksempel og i dag offentliggøre et &quot;knaldgodt&quot; halvårsregnskab, skriver den norske erhvervsavis Dagens Næringsliv (DN) onsdag.
- Efter hvad DN erfarer bliver resultatet omkring en mia. SEK eller på linje med sidste års resultat, skriver DN.
Den norske avis nævner ingen kilder for sine oplysninger, men gentager informationsdirektør i SAS, Peter Forssmans tidligere udtalelser om et uændret halvårsregnskab. De blev senere dementeret af SAS.
SAS forventes ifølge en lang række aktieanalytikere, som Reuters Finans har talt med, at fremlægge et resultat før skat for de første seks måneder på knap 600 mio. SEK eller knap halvdelen af sidste års resultat.
Korrigeret for tilbageførte miljøskatter havde det skandinaviske luftfartsselskab et overskud før skat i første halvår 1996 på 1.176 mio. SEK.
Isoleret set forventes andet kvartal i år stort set at have matchet andet kvartal sidste år med et resultat på 863 mio. SEK.
- Søren Linding Jakobsen (+45) 33 96 96 53.
(c) Reuters Limited 1997.
