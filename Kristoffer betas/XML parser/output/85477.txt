Dansk ølsalg faldt i april 4,1 pct år/år.

KØBENHAVN, 7 juli (Reuter) - Vi drikker mindre øl. Det danske ølsalg faldt i april med 4,1 pct. i forhold til samme måned året før, viser beregninger foretaget på baggrund af Told &amp; Skats opgørelse opver indbetalinger af punktafgifter for øl.
Der blev i april solgt 51,2 mio. liter øl mod 53,4 mio. liter øl i samme periode sidste år. Dermed løftedes ølsalget i april ikke af udsigten til en forhøjelse af ølafgifterne den 1. maj.
For årets første fire måneder er der tale om et samlet fald på 2,8 pct. i forhold til samme periode året før. I alt blev der i årets første fire måneder solgt 178,2 mio. liter øl mod 183,4 mio. liter øl i samme periode sidste år.
Dermed fortsætter tendens fra 1996. hvor det danske ølsalg faldt med 1,4 pct. i forhold til 1995.
Det danske ølmarked domineres af Carlsberg, der i regnskabet for 1995/96 opgav, at de mærker Carlsberg selv markedsfører, udgør en markedsandel på 72 pct. Medtages associerede selskaber, Jyske Bryg, besidder Carlsberg en markedsandel på ca. 82 pct.
- Stig Ørskov Pedersen (+45) 33 96 96 59.
(c) Reuters Limited 1997.
