BYGGEBOOM BAG VEST-WOOD FREMGANG I HALVÅR-ADM DIR.

KØBENHAVN, 27 februar (Reuter) - En opblomstring i byggeriet på både hjemme - og eksportmarkederne ligger bag fremgangen på 32 pct. til 41,2 mio. kr. i det primære resultat hos møbelproducenten Vest-Wood, oplyser selskabets adm. direktør, Egon Korsbæk, til Reuters Finans.
- Vi er godt tilfreds med resultatet, og fremgangen kan tilskrives en generel vækst på alle markeder. Det eneste marked, hvor vi nok ikke rigtig har haft fremgang, er Norge, som er præget af en meget hård konkurrence, siger Egon Korsbæk.
Egon Korsbæk tilføjer, at det specielt er på de nye markederne i Baltikum og Rusland, at selskabet har mærket fremgangen. På de fjernøstelige markeder er det specielt Japan West-Vood satser på.
- Vi har sporalsk været i Japan i de seneste fire til fem år, men det er først fra sommeren 1996, at vi har fået vores egen mand i Japan. Det forventer vi os meget af, fortsætter han.
Ellers venter Egon Korsbæk, at koncernen fremover vil satse yderligere på markederne i Østeuropa og Fjernøsten.
Provenuet fra West-Woods aktieemission i december skal ifølge Egon Korsbæk bruges til, at sikre virksomhedens fremtidige vækst bl.a gennem opkøb.
- Vi har dog ingen konkrete planer om opkøb på nuværende tidspunkt. Pengene er møntet på organisk vækst og til opkøb, hvis der skulle vise sig noget interessant, siger Egon Korsbæk.
Omsætningen i West-Vood steg i halvåret med knap 20 pct. til 335 mio. kr., mens det ordinære resultat steg med ca. 10 mio. kr. til 33,1 mio. kr.
For hele regnskabsåret venter West-Vood et resultat før skat på 75-85 mio. kr.
- Jørn Nurkka (+45) 33 96 96 55.
(c) Reuters Limited 1997.
