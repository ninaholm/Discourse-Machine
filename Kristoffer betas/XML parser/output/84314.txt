Afventende aktiemarked i kommende mdr - Spar Nord.

KØBENHAVN, 2 juni (Reuter) - Efter at det danske aktiemarked i maj har været præget af stor uro venter analytikerne i Spar Nord, at markedet i de kommende måneder vil været præget af en afventende holdning hos investorerne.
- Da vi forventer, at det nuværende niveau for såvel renten som USD vil holde de kommende måneder, vil det derfor alene være selskabernes indtjening, der vil kunne være årsag til væsentlig udsving. Det er på baggrund af ovennævnte vores vurdering, at investorerne vil afvente selskabernes halvårsmeddelelser, der bliver offentliggjort i juli/august. Indtil da vil vi opleve et stille marked uden de store udsving, skriver Spar Nord.
Ydre omstændigheder, som f.eks afgørende nyt om ØMU&apos;en, kan dog få indflydelse på udviklingen, vurderer analytikerne.
Spar Nord venter, at KFX-indekset om både een og tre måneder ligger på 165, mens indekset om seks måneder vil stige til 170.
KFX-indekset ligger mandag formiddag i 163,21, svarende til et fald på 0,56 point i forhold til fredagens lukkeniveau.
- Jørn Nurkka (+45) 33 96 96 55.
(c) Reuters Limited 1997.
